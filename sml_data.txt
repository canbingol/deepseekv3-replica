Tuğba Özerk, “Duymayan Kalmasın” programında, annesi Günay Kapani’ye “Kızınızla aranız bozukmuş. Gerçekten onun sevgilisiyle birlikte oldunuz mu?” diye soran Deniz Akkaya’ya dava açtı. Ünlü şarkıcı, konuyla ilgili şöyle dedi: “Canlı yayında anneme akıl almaz bir soru yöneltti. Neye uğradığını şaşırdı kadın. Telefonu kapattıktan sonra rahatsızlandı. Deniz Akkaya hakkında suç duyurusunda bulundum, 100 bin liralık manevi tazminat davası açtım. Tazminatın tamamını şehit ailelerine bağışlayacağım.”
MHP Genel Başkanı Bahçeli, Manisa'nın Selendi ilçesinde temel atma ve toplu açılış töreninde konuştu. MHP Lideri Bahçeli, konuşmasında ilçede 72 milyon lira yatırım bedeline sahip 48 projenin açılış ve temel atma törenine katılmaktan duyduğu memnuniyeti dile getirdi. Bahçeli, bir süre önce seçim barajının yeniden düşünülmesi gerektiği yönündeki sözlerinin çarpıtıldığını belirterek, şöyle konuştu: "Baraj endişesine kapılarak telaşlandığımızı utanmadan, sıkılmadan, yüzsüzce dillerine doladılar. MHP, baraj korkusu olan değil bilakis barajlara rağmen ve tüm engelleri yıka yıka bugünlere ulaşmış büyük bir millet eseridir. Yüzde 10 barajının ittifaklarla veya başka türlü yollarla aşılabilir bir duruma geldiğini geçmişteki tecrübelerden yola çıkarak dile getirdik. Türkiye'yi istikrar ve normalleşme sürecine getirebilmek için bir uzlaşma çağrısı yaptık. 'Bu yüzde 5 mi olur, yüzde 7 mi olur, yoksa yüzde 10 olarak mı kalır, böyle mi devam etmesi gerekir, bunları görmek lazımdır' dedik. Düşüncelerimizi dile getirirken kendi namımıza bir hesap arayışına girmeden, yeni hükümet etme sistemine uygun adımların atılması gerektiğini söyledik."  MHP Genel Başkanı Bahçeli, 2019 cumhurbaşkanı seçimini 16 Nisan'ın rövanşı olarak algılayanların hayır cephesini sıkılaştırmak ve derinleştirmek için bloklaşma yarışına girdiğini ifade ederek, şöyle konuştu: "Hayır bloğunun sözde önderliğine soyunan CHP, PKK'nın siyasi uzantıları ve kıyıda köşede kalmış çürük çarık siyasi oluşumlardan medet umarak ittifak arayışlarına başlamıştır. FETÖ de bu girişimlerden memnun halde el avuç ovuşturmaktadır. Anlayacağınız, fare deliğe sığmamış bir de kuyruğuna kabak bağlamıştır. Sözüm ona adalet yürüyüşlerinde yollara saçtıkları iş birliğini sandıkta nihayete erdirmek için CHP'si, HDP'si, iplisi ipsizi yeniden bir araya gelmek için zaman ve zemin arayışındadır. Şayet önümüzdeki siyasal süreçte bloklaşma sertleşir, cepheleşme keskinleşirse, CHP yanına HDP ve diğer yedeklerini alıp 16 Nisan'ın rövanşını almak için çalışmalarına hız verirse Milliyetçi Hareket Partisi buna duyarsız ve tepkisiz kalmayacaktır."  Bahçeli, MHP'nin muhtemel bir erken seçim senaryosuna iyi bakmadığını aktararak, şu anda seçilmiş hükümetin görevinin başında olduğunu, kaygıya gerek ve yer bulunmadığını dile getirdi. "Kaldı ki 16 Nisan'ın gerektirdiği uyum yasaları sağlanmadan, yeni sistemin taşları yerli yerine oturmadan yapılacak erken seçimin siyasi belirsizlik doğurma ihtimali yüksektir, akıl karı olmadığı da açıktır" diyen Bahçeli terörle mücadelenin erken seçim gündemiyle akamete uğramasına razı olmayacaklarını ifade etti.
Rusya’nın Suriye’ye havadan müdahaleye başlamasının ardından, ABD, Irak ve Suriye’de kara operasyonlarına hazırlanıyor. ABD Savunma Bakanı Ash Carter, Senato Silahlı Hizmetler Komitesi’ne “Irak ve Suriye’deki yerel müttefiklerini hem hava saldırılarıyla hem de sahada doğrudan eylemle desteklemekten çekinmeyeceklerini” söyledi. Pentagon’un Beyaz Saray’a sunduğu yeni öneriler arasında Suriye’ye Yeşil Bereliler ve diğer özel kuvvetlerin konuşlandırılması da var. ABD Başkanı Barack Obama önerileri kabul ederse, sayıları kısıtlı da olsa ABD askerleri kendilerini ön cephede savaşır halde bulabilir. Pentagon’un önerileri arasında en dikkat çekeni, IŞİD’in kalesi Rakka’dan çıkarılması için planlanan operasyonu icra edecek Suriyeli Kürtlerin YPG’si ile Arap müttefiklerinin saflarına ilk kez Amerikan özel kuvvetlerinden 30-50 askerin iliştirilmesi. Buna göre ABD askerleri, YPG ile mütefiklerine danışmanlık yapmanın yanı sıra ABD’nin hava saldırılarına da kılavuzluk edecek. Amerikan ve Britanya basınında, ABD’li yetkililere dayanarak “Carter ve üst düzey askeri yetkililerin hem Irak hem de Suriye’de Kürt savaşçıların etkinliğinden memnun kaldıkları yorumları yer aldı. Gazetelerde ABD’nin Suriyeli Kürt güçlerine desteği artırarak Türkiye’yi kızdırma riskine girdiği ama Washington’ın yeni yaklaşım ihtiyacının Ankara’nın hassasiyetlerine ağır bastığı görüşlerine yer verildi.   Carter ve Genelkurmay Başkanı Joseph Dunford artık IŞİD’in daha üst düzey hedeflerini daha fazla vuracaklarını, IŞİD’in hâlâ kontrol ettiği ve yılda 500 milyon dolar gelir elde ettiği petrol sahaları ve tesislerine saldırıları tırmandıracaklarını belirtti. Ancak Suriye’de 22 Ekim’den beri Amerikan hava saldırısı düzenlenmedi. ABD’nin geçen hafta Kürt güçleriyle rehine kurtarma operasyonu yapıp bir can kaybı verdiği Irak’ta zaten 3500’den fazla askeri bulunuyor. Irak’ta eğitimci, danışman rolü atfedilen ABD askerlerinin artık ön cephenin daha yakınına sürülmesi, ilave yüzlerce asker ve Apache saldırı helikopterleri filosunun gönderilmesi gündemde.
Galatasaray’da forvet transferinde halen somut adımların atılmaması Süper Lig’de ikinci yarının başlamasına 6 gün kala Sarı-Kırmızılı camiada endişe yaratıyor. Yaz transfer döneminde Gomis’in satışı sonrası takıma 2 forvet takviyesi yapılacağının açıklanmasına rağmen kadroya hiçbir ismin dahil edilmemesinin ardından eleştiri oklarının hedefi olan yönetim, bu kez devre arasında teknik direktör Fatih Terim’in özellikle hücum hattına istediği isimlerle henüz resmi imza atamadı. Tecrübeli hocanın, takıma bir an önce uyum sağlaması için forvet transferinin Antalya kampına yetişmesi yönündeki isteği gerçekleşmezken, Eren Derdiyok’un da kadro dışı kalması nedeniyle Galatasaray santrforu olmadan hazırlıklarını sürdürüyor. Sarı-Kırmızılı camia ve taraftarlar, yaz döneminde forvet transferinde yaşanan sorun ortadayken, aradan geçen bunca süreye rağmen yönetimin halen gerekli hamleleri yapmamasını eleştiriyor. Yönetim, “Ocak ayındaki transferlerle yükselişe geçeceğiz” demesine rağmen henüz forvetle ilgili açıklama yapılmadı.
İspanya'nın Marca Gazetesi'nde yayımlanan demecinde Daum, Güiza'nın, sezon başında yaşadığı fiziksel sonrunlara, özel hayatındaki çalkantılara rağmen profesyonelce davrandığını belirtti. Alman teknik adam, "Dani, şu anda çok daha iyi ve bunu takım da hissediyor. Özellikle kişisel sorunları onu çok etkiledi ve halen endişelendiriyor. Boşanmasıyla ilgili olarak aniden İspanya'ya gitmek zorunda kaldı. Tüm bunlara tahammül etmesi zor oluyor" diye konuştu. Güiza'yı 'her zaman ciddi ve üzgün' olarak değerlendiren Daum, "İçine kapanıyor ve yapacak hiçbir şey yok. Güiza'yı mutlu görmüyorum, ama iyi bir profesyonel, takıma ihtiyacı olanı veriyor" ifadelerini kullandı. Daum, Güiza ile antrenmanda çalışılan pozisyonları maçta denemeye çalıştıklarını, ancak belli bir oyun düzeni olmadığını anlatarak, "O, sahada beklenmedik zamanda ortaya çıkan bir futbolcu. Çim üzerinde büyük şeyler yapmadan bir saat kalabilir ve aniden, güzel bir hareketle gol atabilir. Dani meydan okumaya bayılıyor, zoru kolaya çevirme yeteneğine sahip" değerlendirmesinde bulundu. Alman teknik direktör, kendisinin Fenerbahçe'de olmaktan çok memnun olduğunu, burada saygı gördüğünü söyledi ve şampiyonluğu kastederek, "İnşallah taraftarımıza büyük bir neşe veririz" diye konuştu. 2010 Dünya Kupası için net bir favorisi olmadığını kaydededen Daum, Brezilya, Almanya, İspanya, İngiltere, İtalya ve Hollanda'yı kupayı kazanmaya yakın takımlar olarak sıraladı.
Cumhurbaşkanlığı himayesinde, Kültür ve Turizm Bakanlığı Sinema Genel Müdürlüğü ve İstanbul Büyükşehir Belediyesi (İBB) destekleri ile Balkon Film organizasyonu tarafından düzenlenen " "nin tanıtım toplantısı, Akademi Beyoğlu'nda yapıldı. Festival Başkanı Faysal Soysal, burada yaptığı konuşmada, Türk milletinin yardımsever bir yapıya sahip olduğunu ve yardıma muhtaç herkese tarihten bu yana her zaman dost eli uzattığını söyledi. Soysal, festivali Fethi Gemuhluoğlu'nun vefatının 40. yılında kurmaya karar verdiklerini hatırlatarak, "Süreç içerisinde kime gittiysek müthiş bir enerji ve pozitif cevaplarla karşılaştık. Bu bizi onurlandırdı ve gururlandırdı. Kısa film platformlarıyla toplantılar yaptık. Tecrübe edilmiş festival tavsiyelerini alarak, duyurulara başladık ve dünyanın birçok ülkesinden bize başvurular gelmeye başladı." dedi. Festival bünyesinde her yıl bir ülke belirleyerek, orada etkinlikler yapmaya karar verdiklerini aktaran Soysal, şöyle devam etti: "Bu yıl etkinlikler için Bosna Hersek'i seçtik. Gelecek yıl bir kısa film atölyesiyle dostluk bağı kuracağımız ülkeler olacak ama film gösterimlerimiz Bosna Hersek'te gerçekleştirilecek. Ayrıca festival direktörleriyle görüştük. Sadece bir tematik festival olmadığımızı, aslında başka boyutlarıyla geniş bir yelpazemizin olduğunu uluslararası basına ve direktörlere iletmiş olduk. Başvurularımıza baktığımızda dünyanın 76 ülkesinden 789 dostluk temalı kısa film var. Bunların 17 tanesini yarışmaya değer bulduk." Faysal Soysal, festival bünyesinde film gösterimlerini 4 ana başlıkta izlenime sunacaklarını belirterek, "Yarışma Seçkisi, Kırk Yıllık Hatır, Panaroma ve özel gösterim bölümü. Yarışma bölümünde 17 film var. Hepsi farklı ülkeden. Kırk Yıllık Hatır bölümünde 6 farklı ülkeden 18 film var. Bu bölüm dostluğa, vefaya dair, aynı zamanda festivalimizin kimliğini ve hafızasını oluşturma anlamında önemsediğimiz bir bölüm. Panaroma bölümünde de dünyada ödül almış kısa filmleri seçtik. Bu filmlerin çoğu festivalde Türkiye prömiyerini yapacak. Özel gösterim bölümümüzde de jüri üyelerimizden Kamal Tebrizi'in 'Kertenkele' filmi ile yine jüri üyelerimizden Najwa Najjar'ın 'Hırsızın Gözleri' ve Abbas Kiarostami'nin 'Dostumun Evi Nerede ?' filmleri özel olarak gösterilecek." diye konuştu. Festivalin Genel Sanat Yönetmeni Mehmet Lütfi Şen de Fethi Gemuhluoğlu'nun bu coğrafyaya dost, entelektüel kapasitesi olan gençleri her zaman maddi ve manevi desteklediğine dikkati çekerek, "Bugün yazılan şiirlerde, yapılan filmlerde, ortaya çıkan tüm eserlerin arkasında inanılmaz bir Fethi Gemuhluoğlu değeri vardır aslında. Mesela Bilge Karasu'nun hikayelerinde de, Rasim Özdenören'in hikayelerinde o var. Çünkü Fethi Ağabey kuşatıcı bir Anadolu entelektüeliydi. Öncelikle bu coğrafyanın, medeniyetin çok farkındaydı ve arkasında bir kültür ordusu inşa etti." değerlendirmesinde bulundu. Şen, Gemuhluoğlu'nun aldığı misyonu bugün üstlenen hiçbir kurum, kuruluş ve şahıs olmadığı yorumunda bulunarak, şunları kaydetti: "Biz de dedik ki, 'onun bıraktığı mirasa gençler sahip çıkar.' Bir gün Selman Gemuhluoğlu ve Hasanali Yıldırım arkadaşımızla istişare ederken, gençlerin en çok yaratıcı alanı olan ve onlara ulaşmak adına kısa film festivali üzerinden yol alma kararı verdik. Ben inanıyorum ki başladığımızdan noktadan bugünkü noktaya baktığımızda iyi ki bu karar verilmiş. Bu karar verildikten sonra ben uluslararası olması için direttim. Çünkü global bir dünya var. Herkesin dostluğa ihtiyacı var. Dünya anormal bir kapitalist dönem yaşıyor. İnsanlar sadece çıkarları üzerinden iş görüyor ve bu iyi bir gidişat değil. Biz de medeniyetimizi algılamaktan çok uzaklaşmışız." Toplantıda ayrıca jüri üyelerinden Sezin Akbaşoğulları da yarışmada gösterime sunulacak filmleri açıkladı. Akbaşoğulları, festivalin temasının önemine vurgu yaparak, "Dostluk, çok birleştirici bir tema. Umarım iyi şeylere sebep olur. İyi sinemacıların ortaya çıkmasına sebep olur ve yıllar boyu sürer." temennisinde bulundu. Festivalin gala gecesinde sahne alacak olan müzisyen ve besteci Anjelika Akbar da toplantıda kısa bir konuşma yaptı. Festival programı kapsamında kısa filmler, Bahçeşehir ve İstanbul Üniversiteleri ile Kadıköy ve Beyoğlu sinemalarında seyirciyle buluşacak. Ayrıca Salt Galata'da 15 Aralık'ta "Kısa Filmden Uzun Dostluklara" başlıklı bir söyleşi ile özel film seçkisi katılımcıların beğenisine sunulacak. Aynı zamanda festival kapsamında "Yaşam Boyu Dostluk Ödülü" bu yıl Reis Çelik, Biket İlhan ve Süleyman Turan'a takdim edilecek. Festivalin "Kısa Metraj Film Yarışması" kategorisinde yarışmada dereceye girecek filmlerden birinciye 40 bin, ikinciye 20 bin, üçüncüye 12 bin ile bir kısa filme 15 bin Türk lirası değerinde "Fethi Gemuhluoğlu Dostluk Ödülü" verilecek.
Galatasaray Antrenörü Johan Neeskens, bu sezon istedikleri sonuçlara ulaşamadıklarını ve bunun için üzgün olduklarını söyledi. Hollandalı antrenör, Galatasaray Dergisi'nin Haziran ayı sayısında yer alan röportajında, başarılı olamamalarında takımdaki herkesin sorumlu olduğunu ifade ederek, "Bu sezon için çok üzgün olmalıyız. En azından lig şampiyonu olabilirdik, olamadık. Bu herkesin suçu. Hem teknik heyetin, hem de futbolcuların. Bazı noktalarda oyuncularımın da kabahatinin olduğunu düşünmüyor değilim. Hepimiz, aynanın karşısına geçmeliyiz. Bazı maçlarda niteliklerinizin tamamını sahaya yansıtamayabilirsiniz. Bu maçlardan mağlup da ayrılabilirsiniz, olabilir, sorun değil. Ancak şunu sormanız lazım, 'Sonuna kadar mücadele ettik mi acaba' Bunu hepimizin sorgulaması gerekir" diye konuştu. Johan Neeskens, en çok sarı-kırmızılı taraftarlar için üzgün olduğunu vurgulayarak, sözlerini şöyle sürdürdü: "Çünkü biz, Türkiye'nin en iyi taraftarına sahibiz. Ben futbolculuk kariyerim boyunca hiç böyle bir kalabalık karşısında bulunmadım. Barcelona'da her maçı 110 bin taraftar önünde oynardık. Ama bu 110 bin taraftar, Ali Sami Yen Stadı'ndaki gürültüyü çıkaramazdı. Bizim taraftarımız, 90 dakika boyunca sürekli tezahürat yapabiliyor. Bu çok önemli. Futbolculuk kariyerimin bir bölümünde onların önünde oynamayı çok isterdim. Bu taraftar, bir futbolcu olarak benim böylesine arkamda yer alıyor olsaydı, değil 90, 120 dakika boyunca hiç durmadan koşabilirdim. Yine de bir avantajımız var artık. Geride bıraktığımız bir yıldan sonra, Türkiye şartlarına daha hakimiz. Rakiplerimizi tanıyoruz, kulübümüz ve takımımız için neler yapmamız gerektiğini daha iyi biliyoruz. Dolayısıyla, yeni sezon için düşünebileceğimiz yegane sonuç, işlerin bu sezondan daha iyi gideceği olacaktır." Oyunculuk yıllarında göze hoş gelen, çekici hücum futbolu felsefesi içerisinde bulunduğunu anlatan Neeskens, şunları kaydetti: "Biz aynı futbol felsefesini Galatasaray'da da devam ettirmek üzere buraya geldik. Ancak zamana ihtiyacımız olduğunu biliyoruz. 4-3-3 sistemi göze hoş gelen hücum futbolunu oynayabilmek için en uygun saha içi dizilişi. Türkiye'ye geldiğimiz zaman, gördük ki, hiçbir takım bu şekilde oynamıyor. Genellikle 4-4-2, 4-4-1-1 veya 4-2-3-1 gibi sistemler uygulanıyor. Dolayısıyla, daha önceki futbol kariyerleri boyunca hiçbir zaman 4-3-3 dizilişi içerisinde yer almamış veya yeteneklerini bu şekilde geliştirmemiş oyuncularla, böylesi yeni bir sistemi yerleştirmeye çalıştığınızda bazı uyum sorunları yaşamanız doğaldır. Ancak bu sistemin içinde büyümüş, futbolu bu sistemle oynayarak öğrenmiş oyuncuların göze hoş gelen hücum futbolu oynayan takımlara kolaylıkla adapte olabilmelerinin asıl nedenleri de bence bu 4-3-3 dizilişidir." Futbol felsefesiyle ilgili soruları da yanıtlayan Hollandalı antrenör, futbolun çok basit bir oyun olduğunu dile getirerek, "Top sizdeyse rakip gol atamaz, bu bir. Ve top asla yorulmaz, bu da iki. Bizim basit futbol oynamayı öğrenmemiz gerekir. Tek pas veya kontrol pas. Ancak kendi yerinize topu koşturduğunuzda, oyuncu olarak yer değiştirmeyi bilmeniz gerekir. 'İyi oyuncu, maç boyunca ileri geri metrelerce depar atmalı' değil demek istediğim. Pas verirsiniz, daha sonra da pas alabileceğiniz en uygun yeri seçerek oraya doğru hareketlenirsiniz. Barcelona'nın oyun sistemine baktığınızda, topu alan oyuncunun çevresinin hep boş olduğuna dikkat edin. Bu oyuncu, bir önceki pası verdiğinde zaten avantajlı konumu sağlamış, gerekli pozisyonu korumuştur. Öte yandan topu aldığında ise kendisine müdahale edebilecek herkesten uzaklaşmayı bilmiştir. Siz topu takım arkadaşınıza verdiğiniz zaman, o oyuncu topu kime vereceğini kendisi seçmemeli. Takım arkadaşınız sizden aldığı pasın ardından topu verebileceği kimseyi bulamıyorsa eğer, bu onun suçu değil, onu çevreleyen diğer oyuncuların kabahatidir" değerlendirmesini yaptı. Johan Neeskens, sezona iyi başladıklarını ve takımlarının, uyguladıkları yeni sistemden çok keyif aldığını dile getirerek, "Ligin ilk 6 haftasından sonra da çekici futbol oynayan, sonuca giden, çok iyi bir takımımız vardı. Daha sonra birçok farklı durum gelişti. Oyuncularımızdan bazılarının olmaması, bizi tabii ki çok etkiledi. Burada özellikle Milan Baros'tan bahsetmemiz lazım. Baros, bizim sistemimizde kendisine verilen hücum oyuncusu görevini son derece başarılı şekilde yerine getiren, hızlı, topla birlikte ceza sahasının içerisine girebilen, topu tutabilen ve kontrolü altına aldığı topu gol yapana kadar da bırakmayan bir futbolcu. Onun yokluğunda yerini Nonda ile doldurmaya çabaladığımızda, tamamıyla farklı bir durum çıktı karşımıza" diye konuştu. Tecrübeli antrenör, şöyle devam etti: "Baros, topu kaybetse dahi iki savunma oyuncusuna birden baskı yapabilen, onları sıkıştıran, rahatsız eden, kısa süre içerisinde geriye dönüp pozisyon alabilen ve ceza sahası dışında yer tuttuğu halde gereken durumlarda ceza sahası içerisinde de işini görebilen bir hücum oyuncusu iken, son derece önemli özelliklere sahip olan Nonda, tamamen farklı bir forvet profili çiziyordu. Nonda, gerçekten çok etkili, çok güçlü, top tutabilen bir futbolcu. Ancak tüm bunları ceza sahası içerisinde yapabiliyor. Biz o hücum oyuncusundan ceza sahasının dışında olduğunda da bu bölgeye gelerek gol pozisyonlarına girmesini bekliyorduk. Ancak Nonda'nın özellikleri tümüyle farklıydı. Geri gelmeyen, etkili pres yapmayan, ceza sahası içerisinde çok etkili olmasına rağmen ceza sahası dışından ceza sahasına girişi konusunda bir Milan Baros kadar yetkin olmayan bir oyuncu olduğu için, Baros'un yerini Nonda ile dolduramadık. Bir diğer etkili isim, Harry Kewell'dı. İşini oldukça başarılı bir şekilde yapıyor, takıma çok faydalı oluyor, goller atıyordu. Birdenbire oyun içerisinde fark yaratan ve sürekli skor üretebilen iki oyuncunuzdan aylar boyunca yoksun kalıyorsunuz. Bu durum Arda ve Sabri için de geçerli." Ligin ilk yarısında deplasmanda Fenerbahçe ile yaptıkları ve mağlup oldukları karşılaşmayla ilgili bir soru üzerine Neeskens, şunları kaydetti: "Birinci dakikada Emre Belözoğlu, Baros'a sakatlamaya yönelik bir hareket yaptı. Baros oyun dışı kalırken, Emre sarı kart dahi görmedi. Evet, çok kısa bir süre içerisinde 2-0 geriye düştük. Sonra bir gol bulduk, onları endişelendirdik ve oyunu domine etmeye başladık. Fenerbahçe, geri çekilmek durumunda kaldı. Ancak bu maçta Keita'nın Roberto Carlos'a yumruk savurması gibi çok basit bir hata var. Çünkü en azından beraberliği yakalayabileceğimize ikna olmuştuk. Biz daha önce tüm bunları gördük. Fenerbahçe'nin stadına gideceksiniz, onların nasıl bir tavır sergileyeceklerinden eminsiniz. Sizi provoke edecekler. Tüm takım biliyordu bunu ki biz maç öncesinde en az dört veya beş kez konuşmuştuk. Isınma hareketleri esnasında yaşanan olayı biliyorsunuz. Siz kendinizi provoke etme fırsatını karşı tarafa verirseniz ya da bu duruma bireysel veya takım olarak tavır almazsanız, sahadan galip ayrılma psikolojisinden uzaklaşırsınız."
Yalvaç Ağır Ceza Mahkemesi, Isparta'nın Yalvaç ilçesinde kendisine tecavüz ettiğini öne sürdüğü kişiyi öldürdüğü gerekçesiyle, Yargıtay’ın bozma kararı üzerine yeniden yargılanan Nevin Yıldırım’ı, müebbet hapis cezasına çarptırmıştı.   Cumhuriyet Başsavcılığı mahkeme kararının onanması talebinde bulundu. Daire kararı onarsa, kadın sivil toplum örgütlerinin müdahil olduğu davada, kendisine tecavüz edip hamile bırakan adamın kafasını keserek cinayet işleyen Nevin yıldırım hakkındaki karar kesinleşmiş olacak.   Yalvaç Ağır Ceza Mahkemesi, kendisine tecavüz ettiği iddiasıyla Isparta Yalvaç'ta Nurettin Gider'i (35) av tüfeğiyle öldürdükten sonra başını keserek köy meydanına atan Nevin Yıldırım'ın (32) müebbet hapis cezasına çarptırılmasına karar vermişti.   Yargıtay 1'inci Ceza Dairesi, yerel mahkemenin Nevin Yıldırım'ın bu fiili işlerken başkalarının da yardım ettiği yönünde kanaat oluştuğu görüşünü dikkate alarak, usul yönünden kararı bozdu. Daire’nin bozma kararının ardından Mahkeme yeniden yargılama yaptı. Yıldırım, suçu kendisinin işlediğini söyledi. Mahkeme, Yıldırım’ın müebbet hapis cezasına çarptırılmasına hükmetti. Bu kararın ardından dosya Yargıtay’a geldi. Yargıtay Cumhuriyet Başsavcılığı, Yalvaç Ağır Ceza Mahkemesi’nin verdiği kararın onanması yönünde görüş yazarak dosyayı yeniden Yargıtay 1. Ceza Dairesi’ne gönderdi. Yargıtay 1. Ceza Dairesi kararı onarsa Nevin Yıldırım’ın müebbet hapis cezası kesinleşmiş olacak. Yalvaç ilçesine bağlı Koruyaka köyünde Nevin Yıldırım, 28 Ağustos 2012'de kendisine tecavüz ettiğini öne sürdüğü Nurettin Gider'i av tüfeği ile öldürdükten sonra başını keserek köy meydanına atmıştı. Aynı gün gözaltına alınan Yıldırım, ertesi gün Isparta E Tipi Kapalı Cezaevine konulmuştu. Olay günü Gider'den 6 aylık hamile olan Yıldırım, 17 Kasım'da bir kız çocuğu dünyaya getirmişti. Yıldırım, 25 Ocak 2015'te yargılandığı mahkemece müebbet hapis cezasına çarptırılmıştı.
HDP Eş Genel Başkanı Sezai Temelli, partisinin TBMM Grup Toplantısı'nda yaptığı konuşmada, Gezi Parkı olaylarında Berkin Elvan'ın ölümüne ilişkin davanın bir türlü sonuçlanmadığını ve faillerin açığa çıkarılmadığını ileri sürdü. Zeytin Dalı Harekatı kapsamında Afrin kuşatmasına son verilmesini isteyen Temelli, Birleşmiş Milletler'in (BM) Suriye'ye ilişkin ateşkes kararının hayata geçirilemediğini belirtti. İktidardan demokrasi yönünde bir adım atmasını beklemenin hayal olduğunu ve bunu ancak kendilerinin mücadelesi ile başarılacağını öne süren Temelli, "Kürt halkına kalkmış kurt işareti yapıyor. Bu işareti yapan 50 yıldır Osmaniye'den öteye gidemedi. Sen de en fazla Osmaniye'ye kadar gidersin" dedi. Ekonomik verilere değinen Temelli, "cari açığın inanılmaz boyutlara ulaştığını'' ve sürekli zamların yapıldığını iddia etti. Şeker fabrikalarının özelleştirilmesi kararını da eleştiren Temelli, bunun yanında ne kadar müteahhit varsa hepsine özel vergi affı çıkarıldığını öne sürdü. Seçim ittifakına ilişkin kanuna değinen Temelli, şöyle devam etti: "Referandumda kılıfsız bir şekilde minareyi çalmışlardı, dün gece yangından mal kaçırırcasına 26 maddelik yasayı sabaha kadar çalışarak geçirdiler. Böylece aslında referandumdaki ne kadar hile, şaibe varsa yasalaşmış oldu. Bu yasayla seçime girecek kadar acz içindeler. Hangi koalisyonu kurarlarsa kursunlar, hangi siyasi iradeyi ipotek altına alırlarsa alsınlar bu tür yasalara muhtaç oldukları için acz içindeler, bilin ki bunlar seçimi şimdiden kaybetmişlerdir. Sürekli ‘erken seçim yapmayacağız’ diye dile getirmelerinden de zaten bu talaşı anlamanız mümkün. İttifak meselesi üzerinden bu şaibeli yasaya meşruiyet kazandırmaya çalışıyorlar. İttifak kavram olarak kötü bir kavram değil. Nasıl ittifak yaptığınız önemli. İttifakın kirlisi de var temizi de var. Nasıl ittifak yaptığınız üzerinden dönüp yasalara, bu ittifak kanunlarına bakmanız önemli. Bugün yapılan bir ittifak kanunu falan değildir. Yapılan, seçmen iradesine ipotek koyan bir şaibeli koalisyondur."
Olay, dün saat 22.00 sıralarında, Merkezefendi Mahallesi'nde meydana geldi. Şükrü T. yönetimindeki 20 BE 638 plakalı otomobille drift yaptı.  Sürücünün trafik güvenliğini tehlikeye düşürdüğünü fark eden bölgedeki polis ekibi, otomobili durdurmak istedi. Polisin 'dur' ihtarına uymayan sürücü, otomobiliyle kaçmaya başladı. Şükrü T. ile polis arasında kovalamaca başladı. 443 Sokak'a giren Şükrü T. otomobilinin direksiyon kontrolünü yitirip, kaldırıla çarptı.  Şükrü T.'yi yakalayan polis, yaptığı kontrolde sürücünün 0.92 promil alkollü olduğunu belirledi.  Şükrü T.'ye, 'trafik güvenliğini tehlikeye sokmak', 'polisin 'dur' ikazına uymamak' ve 'alkollü araç kullanmak' suçlarından 6 bin 247 TL para cezası kesildi. Ayrıca, ehliyetine 8 ay ehliyetine el konuldu.  Otomobil, çekiciyle Yedi Emin Otoparkı'na götürüldü.
Geçtiğimiz Ekim ayında Grozni'de kutlanan Kadirov’un doğumgünü için 1.5 milyon dolar alan ve geceye katılarak ona "mutlu yaşlar" dileyen Oscar ödüllü Hilary Swank yine zor durumda...  Kadirov'un doğumgününe katılmasının ardından “Utanç verici bir şey yaptım. Daha önce Kadirov’u hiç duymamıştım. Çok daha iyi araştırmam gerekirdi” diyerek özür dileyen aktris menajerini kovmuş ve parayı yardım kuruluşlarına bağışlayacağını dile getirmişti.  İngiliz Telegraph gazetesinin haberine göre; Londra'da sürgünde olan ayrılıkçı Çeçen lider Akhmed Zakayev, şimdi Swank'e ve menajerine bu paraların nereye gittiğini soruyor.  Çeçenistan'da yaşananlarla ilgili olarak yardımseverin ve insan hakları örgütünün kendisine bu konuyu sorduğunu söyleyen Zakayev, Swank'ten yardımın hangi kuruluşlara yapıldığını açıklamasını istiyor.  Swank'in basın sözcüsü ise oyuncunun son dört aydır insan hakları örgütleri ve diğer yardım kuruluşlarıyla sürekli temas halinde olduğunu ancak yardımların isimsiz olarak yapıldığını iddia ediyor.
Zirvede, uluslararası terörizm, Güney Çin Denizi'ndeki kıta sahanlığı anlaşmazlıkları ve bölgede her yıl tekrarlanan orman yangınları gibi konuların gündeme gelmesi bekleniyor.   ASEAN Zirvesi'ne aralarında ABD Başkanı Barack Obama, Çin Başbakanı Li Kıçiang ve Hindistan Başbakanı Narendra Modi'nin de bulunduğu liderlerin katılması bekleniyor.   Yaklaşık 3 bin delegenin de yer alacağı zirvenin en önemli gündem maddelerinden birisini de 31 Aralık 2015'te yürürlüğe girmesi beklenen "ASEAN Ekonomik Topluluğu" çalışmaları oluşturuyor. Zirvenin son gününde üye ülkelerin liderleri, ASEAN Ekonomik Topluluğu belgesini de imzalayacak.   Zirvede ele alınacak bir diğer önemli konu ise kuş gribiyle mücadele olacak. Toplantıya katılan ülkelerden Japonya, kuş gribiyle mücadelede şimdiye kadar yaptığı 2.2 milyon dolarlık yardımı, 135 milyon dolarlık ilave bir yardımla sürdüreceğini açıkladı.   Zirvede ayrıca, ASEAN'ın gelecek on yılını belirleyecek politikaları içeren belge de imzaya açılacak.   Etkinlik sırasında, "ASEAN Diyalog Ortakları", "ASEAN Genç Liderler Zirvesi", "ASEAN İş ve Yatırım Zirvesi", "ASEAN Kadınların Sesi: Kırsal Bölge Kadınlarının İş Fırsatlarını Keşfi" başlıklı toplantılar da yapılacak.   Zirve sırasında Asya ülkeleri arasındaki ekonomik ilişkiler de ele alınacak. Çarşamba günü Japonya, Çin, Hindistan, Güney Kore, Avustralya ve Yeni Zelanda gibi ülkelerin de katılacağı "Doğu Asya Ülkeleri Birliği" adı altında yapılacak toplantıda, Asya ve Pasifik ülkelerinde daha iyi bir ekonomik entegrasyon sağlanması ve uzun vadede Avrupalıların yaptığının benzeri bir ortak pazar hedefleniyor.   ASEAN, 1967 yılında Tayland'ın başkenti Bangkok'ta, Endonezya, Malezya, Filipinler, Singapur ve Tayland arasında Bangkok Deklarasyonu'nun imzalanmasıyla kuruldu.   Birlik, ekonomik, sosyal ve kültürel gelişmenin desteklenmesinin yanı sıra bölgesel barışın ve güvenliğin artırılmasını amaçlıyor.
Dünya genelinde en çok görülen hastalıklardan biri olan varis Amerika'da yaşayan 50 yaş üzeri insanların yüzde 50'sinde görülüyor.  Kalp ve Damar Cerrahi Uzmanı Prof. Dr. Süleyman Özkan, Türkiye'de kesin bir rakam olmamakla birlikte 10 milyon ve üzerinde hasta olduğunun tahmin edildiğini belirtti ve şunları söyledi: "Sebepleri kesin bilinmemekle beraber gebelik, ailesel yatkınlık, yüksek kilolu olmak, hareketsizlik, doğum kontrol hapları varis oluşumunu kolaylaştırmaktadır. Toplardamar genişlemesi olarak da bilinen varis, estetik görünümün bozulmasının yanı sıra bacaklarda ağrıya da neden olabilmektedir. Dünyada çok sık görülen bu damar hastalığının, ülkemizde de kesin bir rakam olmamakla beraber 10 milyonun üzerinde kişide olduğu tahmin ediliyor. Varis tedavisi denince akla ilk olarak ameliyat gelse de, varis tedavisinde sıklıkla tercih edilen yöntem ameliyatsız tedavilerdir. Buna rağmen varisi tamamen sonlandıracak bir yöntem bulunmamaktadır. Çünkü varis hastalığı tekrarlayabilen bir hastalıktır." DHA'nın haberine göre; vücutta toplardamarların görevinin, kapakçıkları sayesinde kan akışının kalbe doğru olmasını sağlamaları olduğunu belirten Prof. Dr. Özkan, "Bu olmadığında yer çekiminin etkisi ile kan aşağı doğru hareket eder ve kan birikimine bağlı şişme ve ağrı olur. Aynı zamanda bacakta uyuşukluk, kaşıntı ve gece krampları gibi şikayetler de olabilir. Zamanla ciltte renk değişikliği ve açık yaralara kadar ilerleyebilen bir durumdur. Genelde önce ciltte ufak kılcal damarların belirginleşmesiyle başlar, çok kalın yeşil renkte damar genişlemeleri ile devam eder. Uzun vadede zararsız gibi görünen varis birçok soruna neden olabilmektedir. Bu nedenle geç kalmadan tedavi edilmesi önemlidir" dedi.  Venöz yetmezliğin tanı ve derecesinin doppler ultrason ile konulduğunu söyleyen Prof. Dr. Özkan, "Bazı durumlarda venografi ile tanı kesinleştirilir. Tutkal denilen tedavi sayesinde, radyo dalgaları ve lazerle varis tedavisinde cilt üzerinde küçük bir alan uyuşturulur. Tedavi edilecek damara, ince bir kateter ile girilerek lazer ya da radyofrekans enerjisi veya tutkal verilmektedir. Benzer işlem buharla da yapılabilir. Böylelikle damarlardaki genişlemeler kurutularak yok edilir. İşlem 10-15 dakikada tamamlanır. Hastalar işlemden hemen sonra yürüyerek gidebilirler. Hiçbir kesme dikme yada anestezi uygulamasına gerek kalmamaktadır ve hastalar işlem sonrası normal hayata dönmektedir. Uygun zamanda uygun tedavi ile en başarılı sonucu almak mümkün olmaktadır" dedi.
Türkiye genelinde   şubatta geçen yılın aynı ayına göre yüzde 1 düşerek yüzde 61,9 olarak gerçekleşirken, ortalama günlük satılan oda bedeli yüzde 6,6 artışla 60,3 avroya yükseldi. Veri ve analiz şirketi STR Global'in   ( ) için hazırladığı Şubat 2019 Ülke Performans Raporu'na göre, şubatta ülke genelinde otel doluluk oranları geçen yılın aynı ayına göre yüzde 1 azalarak yüzde 61,9 olarak kaydedildi. Ülke ortalamasında doluluklardaki düşüşe karşın fiyatlardaki yükseliş devam etti. Ortalama günlük satılan oda bedeli şubatta söz konusu dönemde yüzde 6,6 artışla 60,3 avroya, oda başına elde edilen gelir yüzde 5,6 yükselişle 37,3 avroya ulaştı. Şubatta   doluluk ortalaması yüzde 65 olurken, ortalama oda fiyatı ise 101,1, oda başı gelirler 65,7 avro olarak tespit edildi. İstanbul'da Avrupalı turistin geri dönüşünün sürmesiyle otellerdeki canlanma da devam etti. İstanbul'da gerçekleşen doluluk artışı Türkiye ortalamasındaki düşüşü yüzde 1'de tutarken, bu durum oda fiyatlarına da olumlu yansıdı. Şubatta İstanbul'da doluluk oranları yüzde 3,1 artarak yüzde 67,1'e yükseldi. İstanbul'da ortalama günlük satılan oda bedeli 73,4 avro ile yüzde 8 artış gösterdi. Toplam oda sayısı üzerinden oda başına elde edilen gelirlerde ise yüzde 11,3 artış yaşandı ve 49,2 avro olarak tespit edildi. Yılın ilk 2 ayında 2018'in aynı dönemine göre İstanbul'da doluluk oranı yüzde 65,3'ten yüzde 64,8'e gerilerken, ortalama günlük satılan oda bedeli 69,5 avroda 75,2 avroya, oda başı elde edilen gelir 45,4 avrodan 48,8 avroya yükseldi. Antalya'da söz konusu dönemde otel dolulukları yüzde 2,4 artarak, yüzde 61,3 oldu. Bu ilde ortalama günlük satılan oda bedeli 42,2 avro olarak 2018'e göre yüzde 5,7 düşüş gösterdi. Toplam oda sayısı üzerinden oda başına elde edilen gelirlerde ise geçen yıla oranla yüzde 3,4 düşüş yaşandı ve 25,9 avro olarak ölçüldü. Yılın ilk 2 ayında Antalya'da doluluk oranı 2018'in aynı dönemine göre yüzde 57,2'den yüzde 60,4'e yükseldi. Ortalama günlük satılan oda bedeli 44,2 avrodan 43,14 avroya gerilerken, oda başına elde edilen gelir 25,3 avrodan 26 avroya çıktı.
haberi!  Cumhurbaşkanlığı İletişim Başkanı   Meclis'e yapılan terör saldırısı girişimine ilişkin Twitter hesabından bir açıklama yaptı. Altun açıklamasında şu ifadeleri kullandı: "DHKP-C’li iki teröristin Türkiye Büyük Millet Meclisi’nde gerçekleştirmeye çalıştığı terör eylemi doğrudan millet iradesini hedef alan bir saldırı girişimidir. Milletimizin huzuruna yönelik bu terör eyleminin iç ve dış tüm bağlantıları ortaya çıkarılacak ve hesap sorulacaktır Şer odaklarınca planlandığı anlaşılan bu terör saldırısını püskürten güvenlik güçlerimizi can-ı gönülden tebrik ediyorum. Türkiye hiçbir terör örgütüne geçit vermeyecek ve teslim olmayacaktır. Gazi Meclisimize ve milletimize geçmiş olsun. Bu vesileyle 31 Mart 2015 tarihinde DHKP-C’li teröristlerce şehit edilen Cumhuriyet savcımız Mehmet Selim Kiraz’ı bir kez daha saygıyla ve minnetle yad ediyorum.  Mekanı cennet olsun."
İzmir'de, sabah saatlerinden itibaren kar yağışı başladı.  Yaklaşık bir haftadır, hissedilir sıcaklığın sıfırın altında 9 dereceye kadar düştüğü İzmir'de, hava sıcaklığının yükselmesiyle birlikte İzmirliler karlı bir sabaha uyandı.  İşlerine gitmek için sabah evlerinden çıkan İzmirliler, nadir olarak yaşadıkları bu hava olayını, cep telefonları ile görüntüledi.  İzmir Meteoroloji Bölge Müdürlüğü yetkililerinin verdiği bilgiye göre, kar yağışının kent genelinde hava sıcaklığı durumuna bağlı olarak öğle saatlerine kadar devam etmesi bekleniyor.  Öğle saatlerinde rüzgarın lodos yönüne dönmesiyle birlikte yağışın önce karla karışık yağmura, akşam saatlerinden itibaren de sağanağa dönmesi bekleniyor.  İzmir'de en son etkili kar yağışı 29 Aralık 1991 yılında görülmüş, bu tarihte kent merkezindeki kar kalınlığı 3 santimetre olarak ölçülmüştü.
2016 yılında 74 yaşında hayatını kaybeden  'nin 8 kızı, 2 oğlu vardı. Efsanevi boksörün mirasından pay alamadığını söyleyen en büyük oğlu, 46 yaşındaki Ali Jr., Mirror gazetesine, Miami'de günde 8 dolarla geçinmeye çalıştığını söyledi.  Rastgele bulduğu işlerle geçimini sağlamaya çalıştığını söyleyen Ali Jr., "Her işte çalışırım. İnşaat, duvar boyama... Ancak şu anda hiçbir şey yapmıyorum" dedi. Geçtiğimiz yılın Mart ayında, Muhammed Ali Jr, ABD'de havalimanında gözaltına alınıp sorgulandıktan sonra serbest bırakılmış, Muhammed Ali'nin oğluna birkaç kez "Adını nereden aldın" ve "Müslüman mısın" gibi sorular soran gümrük memurunun daha sonra Muhammed Ali Jr.'ı küçük bir odaya götürdüğü belirtilmişti.  Başkan Donald Trump'ın uygulamaları ve 7 Şubat'ta Miami kentinde Fort Lauderdale Havalimanı'ndaki gözaltına alınma olayı hakkında konuşmuştu. "Ben Amerikalıyım ama artık kendimi rahat ve güvende hissetmiyorum. Babam hayatta olsa 'Sen Müslümansın. Konuş ve anayasamıza kulak ver' derdi" açıklamasında bulunmuştu.
Antalya'nın Belek Turizm Merkezi'nde kamp yapan siyah-beyazlılar, teknik direktör Şenol Güneş yönetiminde, kaldıkları otelin sahasında gerçekleştirilen antrenmana ısınma hareketleriyle başladı. Futbolcular, güç, dayanıklılık ve pas çalışmalarının ardından 4 minyatür kalenin yer aldığı dar alanda maç yaptı. Antrenman, şut çalışmasıyla sona erdi. Siyah-beyazlılarda sakatlığı devam eden Atınç Nukan, kondisyoner eşliğinde takımdan ayrı çalıştı.
Haaretz gazetesine konuşan İsrailli bir yetkili, yapılan 3 tur görüşmelere karşın görüş ayrılıklarının giderilemediğini söyledi.  İsrailli yetkili, taraflar arasındaki son görüşmenin 15 Mayıs'ta Washington'da Dışişleri Bakanlığı müsteşarı Feridun Sinirlioğlu ve İsrail Başbakanı Binyamin Netanyahu'nun temsilcisi Joseph Ciechanover arasında gerçekleştiğini kaydetti.  İsrailli yetkili, "tazminatın miktarı dışında, büyükelçilerin dönmesi de dahil anlaşmanın pek çok maddesinde uzlaşıldı" dedi.  İsrailli yetkili, Türklerin İsrail'in ödemeye hazır olduğunda çok daha büyük bir miktar istediğini bunun halen tartışıldığını belirtti.  İsrail gazetesi Haaretz, İsrail'in Mavi Marmara baskınında ölen 9 Türk'ün her bir ailesine 100 bin dolar ödemeye hazırken, Türklerin ise her aileye 1 milyon dolar ödenmesini istediğini yazdı.
Karadeniz'de Gerze açıklarında batan, bir kişinin öldüğü, 2 kişinin kurtarıldığı balıkçı teknesinde kaybolan Murat Yağcı'nın bulunması amacıyla dün akşam ara verilen çalışmalara sabah saatlerinde yeniden başlandı. Sahil güvenlik ekibi, kuvvetli rüzgara rağmen Karadeniz'de Yağcı'nın bulunması için çalışmalarına devam ediyor. Gerze ilçesi Döngel mevkisinde dün, batan balıkçı teknesinde bulunanlardan Nadir Özer yaşamını yitirmiş, Güray Yılmaz ve Gürkan Çetin kurtarılmış, Murat Yağcı ise kaybolmuştu.  Yılmaz ve Çetin, Gerze'deki tedavilerinin ardından Sinop Devlet Hastanesine sevk edilmişti.
Cumhurbaşkanlığı Sözcüsü  ,   tarafından Şayrat Hava Üssüne yönelik bu sabah gerçekleştirilen hava saldırısını,   rejiminin savaş suçlarına karşı verilmiş olumlu bir cevap olarak değerlendirdiklerini belirtti. Cumhurbaşkanlığı Sözcüsü Kalın, ABD'nin  'de hava üssünü vurmasına ilişkin yazılı açıklama yaptı. Kalın, "Amerika Birleşik Devletleri tarafından Humus’ta bulunan Şayrat Hava Üssü’ne yönelik bu sabah gerçekleştirilen hava saldırısını, Esed rejiminin savaş suçlarına karşı verilmiş olumlu bir cevap olarak değerlendiriyoruz." ifadesini kullandı. İdlib'de 4 Nisan Salı günü yaşananların, eli kanlı Esed rejiminin siyasi geçiş sürecini ve ateşkes çabalarını hiçe saydığını yeniden gösterdiğini belirten Kalın, şunları kaydetti: "Bu tür saldırılardan kaçan 3 milyon mülteciye ev sahipliği yapan Türkiye olarak bu saldırıyı bir kez daha kınıyoruz. Şayrat Hava Üssünün kullanılamaz hale getirilmesi, sivillere yönelik kimyasal ve konvansiyonel saldırıların cevapsız kalmaması açısından önemli bir adımdır. Benzer katliamların yeniden yaşanmaması için acilen uçuşa yasak bölge ve güvenli bölgenin hayata geçirilmesi gerekmektedir. Suriyedeki insani krizin sona erdirilmesi adına uluslararası toplumun birlik içinde hareket etmesi önem arzetmektedir."
Yüksek Seçim Kurulu (YSK), ''terör örgütü propagandası'' yapmaktan hapis cezası kesinleşen KCK davası tutuklusu Hatip Dicle'nin milletvekilliğinin oy birliğiyle düşürülmesine karar verdi.  Bu kararla birlikte Meclis'e giren Bağımsızların sayısı 35’e düşerken, AK Parti’li milletvekili sayısı 327'ye yükseldi.  Hatip Dicle’nin yerine AK Parti Diyarbakır 6. sıra adayı Oya Eronat vekil olmaya hak kazandı. Seçimden 10 gün sonra milletvekili olan Oya Eronat, avukatı aracılığıyla mazbatasını aldı.  Eronat, Diyarbakır’da 2008 yılında bir dershanenin önünde patlayan PKK bombasında 17 yaşındaki oğlu Eren Şahin’i kaybetmişti.
Sivil havacılık sektöründe son yıllarda artan yolcu sayısıyla birlikte havalimanlarında anons kirliliği de giderek artmaya başladı. Bu soruna çözüm getiren Sessiz Havalimanı Projesi kapsamında Atatürk Havalimanı’nda yapılan anonslarda kısıtlamalar getirilmeye devam ediliyor. Atatürk Havalimanı işletmecisi TAV Havalimanları Holding, gürültü kirliliğini önlemek amacıyla Atatürk Havalimanı’nda Dış Hatlar Geliş katında yapılan "... uçağı havalimanınıza inmiştir’ anonsunu yapmama kararı aldı. Dış Hatlar Gidiş katında kapı değişikliği anonslarının ise kara tarafında değil yalnızca pasaport kontrol noktası sonrası arındırılmış bölgede yapılacağı belirtildi.
Atatürk Havalimanı'nda yaklaşık 15 kilogram khat bitkisini yurda sokmak isteyen yabancı uyruklu 2 kişi tutuklandı. İstanbul Emniyet Müdürlüğü Narkotik Suçlarla Mücadele Şube Müdürlüğü ekiplerince, 23 Mart'ta düzenlenen operasyonda Etiyopya’nın başkenti Addis Ababa'dan tarifeli uçakla Atatürk Havalimanı’na gelen İsviçre uyruklu erkek yolcu F.A.(58) şüphe üzerine takibe alındı. Ekiplerce durdurulan F.A'nın valizde yapılan aramada 10 kilogram 181 gram khat bitkisi tespit edildi. Aynı gün Addis Ababa'dan gelen Etiyopya uyruklu erkek yolcu A.Y.T'nin (20) valizinde yapılan aramada ise 4 kilo 911 gram khat bitkisi bulundu. Gözaltına alınan 2 şüpheli, sevk edildikleri adliyede çıkarıldıkları mahkemece tutuklandı.
Dışişleri Bakanı Feridun Sinirlioğlu önce Meksika, Endonezya, Kore ve Avustralya dışişleri bakanlarıyla kahvaltıda görüştü.  Ardından Türk Konseyi'ne üye ülkeler Kırgızistan, Azerbaycan ve Kazakistan'ın dışişleri bakanlarıyla bir araya geldi.  Başbakan Ahmet Davutoğlu'nun yaptığı görüşmelere de eşlik eden Dışişleri Bakanı Sinirlioğlu İslam İşbirliği Teşkilatı Kudüs temas grubu toplantısına da katıldı.
Özbekistan Dışişleri Bakanlığının yazılı açıklamasında, Kırgızistan'a gönderilen insani yardımların ülkenin güneyine kadar ulaşmadan başkent Bişkek'te kaldığı ve yalnızca Kırgızlar arasında dağıtıldığı belirtildi. Açıklamada, "esas insani yardıma ihtiyacı olan Özbeklerin ise bu yardımlara uzak kaldığı" ifade edildi.  Açıklamada, Kırgızistan'daki olaylar nedeniyle mülteci akınının sürdüğü ve Özbekistan hükümetinin bu mültecilere yatak, battaniye, gıda, sıcak yemek ve sağlık yardımları yaptığı bildirildi.  Kırgızistan ile Özbekistan sınırında Özbekistan'a sığınmak üzere toplanan Özbek mülteciler de, uluslararası toplumun gönderdiği insani yardımların kendilerine ulaşmadığını öne sürüyorlar.  Bu arada olaylardan kaçan mülteciler için yurtdışından ilk insani yardım uçağının, bugün Özbekistan'ın Andican şehrine gelmesi bekleniyor.
Önceki gün “Söylemezsem Olmaz” programına konuk olan Tahir Sarıkaya, Deniz Seki’nin cezaevinden çıkacağı tarihi bildiğini iddia etti. Sarıkaya, yayın sırasında ünlü sanatçının ancak iki yıl sonra tahliye edilebileceğini söyledi: “Deniz Seki cezaevi kütüphanesinde yeni şarkılar yazıyor. Çıktıktan sonra albüm yapacak. 5 Haziran 2016 yılında da Kocaeli Açık Kadın Cezaevi’ne gönderilecek. Burada ailesini daha rahat görebilecek. Bundan 2 yıl sonra, yani 5 Haziran 2017’de de sabah 08:00’de tahliye olacak.” Bu arada Deniz Seki’nin cezaevinde yazmaya başladığı ve kadın hikayelerini derlediği kitabını da bitirmek üzere olduğu öğrenildi.
AK Parti'li Ahmet Aydoğmuş, 21 Şubat Pazar günü Çorum'da yapılan kongrede yaptığı konuşmada "Bize karşı çıkan kanı bozukları tahlil etmeli" demişti. Milletvekilinin sözlerinin medyada yer almasıyla Aydoğmuş büyük tepki aldı. AK Parti, milletvekilini disiplin kuruluna sevk etti, CHP ise Aydoğmuş'la ilgili Çorum Cumhuriyet Başsavcılığı'na suç duyurusunda bulundu. Çorum Milletvekili Ahmet Aydoğmuş, bugün yeni açıklamalar yaptı. Basında çıkan yakıştırmaları kabul etmediğini vurgulayan Aydoğmuş, konuşmasının tamamı incelendiğinde hiçbir hakaret içeren söz kullanmadığını söyledi. Aydoğmuş, şöyle konuştu: ''Konuşmamın tamamı incelendiğinde, ne AK Parti muhaliflerine, ne de toplumun herhangi bir kesimine, kişi ya da kurumlarına yönelik hakaret ya da rencide edici bir söz söylemediğim görülecektir. Bu konuşma kalabalık bir kitlenin karşısında yapılmış siyasi bir konuşmadır. Konuşma heyecanı ve duygusallığı içerisinde kürsü sorumsuzluğu ile maksadı aşan sözler söylemişsem başta mensubu olduğum AK Parti'den ve Yüce Türk Milletinden özür dilerim.'' Ahmet Aydoğmuş, "Bu süreç sonucunda AK Parti tarafından verilecek kararı saygı ile karşılayacağımı, şimdiden kamuoyu ile paylaşıyorum'' diye konuştu.
Başbakanlık, Yurtdışı Türkler ve Akraba Toplulukları Başkanlığı'nda çalıştırmak üzere 14 kişi alacak. Aranılan bu uzmanlar Almanca, Arnavutça, Boşnakça, Bulgarca, Çince, Fransızca, Hollandaca, İngilizce ve Rusça dillerini bilecek ve Yurtdışı Türkler ve Akraba Topluluklar uzmanı olarak görev yapacak.  6 Kasım’da yapılacak sınavı kazananlar, çalışma performanslarına göre yılda 6 maaş ikramiyeyle ödüllendirilecekler. Brüt maaşları ise kadro derecelerine göre 1500 ila 2200 lira arasında değişecek.  Mart ayında kabul edilen 5938 Sayısı Yurtdışı Türkler ve Akraba Toplulukları Başkanlığı Teşkilat ve Görevleri Hakkında Kanun uyarınca, alınacak uzmanlar kadro derecelerine göre maaş alacaklar. Bu çerçevede yedinci dereceden bir uzmana brüt olarak, en az bin 491 lira, en çok 2 bin 69 lira maaş bağlanacak. Ancak kadrosu birinci derece olan bir uzman ise en az 1602 lira, en çok ise 2 bin 205 lira brüt maaşı olacak.  Hürrriyet'in haberine göre, uzmanlara maaşlarının yanı sıra Ocak, Nisan, Temmuz ve Ekim’de olmak üzere yılda 4 kez ikramiye verilecek. Üstün gayret gösterenler ve emsallerine göre başarılı çalışmalar yaptıkları tespit edilenlere ise Başkanın onayı ile Haziran ve Aralık aylarında ‘teşvik ikramiyesi’ verilecek. Böylece başarılı bir uzmanın, bir ay tek bir ay çift maaş alma hakkı olacak.  Devlet Bakanı Faruk Çelik’e bağlanan Yurtdışı Türkler ve Akraba Toplulukları Başkanlığı,  - Yurtdışında yaşayan vatandaşlarla ilgili çalışmalar yapmak ve sorunlarına çözüm üretmek,  - Soydaş ve akraba topluluklar ile sosyal, kültürel ve ekonomik ilişkilerin geliştirilmesi amacıyla bu topluluklara yönelik faaliyetler yürütmek,  - Avrupa Birliği çerçevesinde yürütülen projeler hariç olmak üzere kamu kurum ve kuruluşlarınca ülkemizde eğitim görmesi uygun görülenlerle, uluslararası anlaşmalar çerçevesinde ülkemize gelen öğrencilerin, ülkemizdeki eğitim süreçlerinin başarılı bir şekilde sonuçlandırılması için her türlü esası belirleyerek, ilgili kurumlar arasındaki koordinasyonu sağlamak üzere kuruldu.
Hamas'a bağlı Gazze'deki Filistin İçişleri Bakanlığı'ndan yapılan yazılı açıklamaya göre, yaklaşık on gün önce Hamdallah'ın konvoyunu hedef alan bombalı saldırıyla ilgili aranan şüphelilere, güvenlik güçlerince Gazze'de operasyon düzenlendi. Operasyon sırasında çıkan çatışmada saldırının baş şüphelisi Enes Ebu Husa ile arananlar listesinde yer alan Abdulhadi el-Eşheb'in öldüğü belirtildi.  Çatışma sırasında ağır yaralanan Eşheb'in kaldırıldığı hastanede öldüğü kaydedilen açıklamada, operasyonda ayrıca 2 güvenlik görevlisinin yaşamını yitirdiği aktarıldı.  Açıklamada, olayın şüphelilerinden birinin de gözaltına alındığı ifade edildi.  İçişleri Bakanlığı dün, Hamdallah'ın konvoyunu hedef alan saldırıyla ilgili yürütülen soruşturmalar kapsamında saldırının baş şüphelisinin Enes Abdulmalik Abdulkadir Ebu Husa olarak tespit edildiği, suçlunun yakalanması için çalışmaların yürütüldüğünü açıklamıştı.    Hamas tarafından yönetilen Gazze'deki Filistin İçişleri Bakanlığı, işgal altındaki Batı Şeria'dan gelen Hamdallah'ın Gazze Şeridi'ne giriş yapan konvoyunda bomba patladığını duyurmuş ve yaralı olmadığını ifade etmişti. Filistin resmi ajansı WAFA'nın haberinde ise Hamdallah ile kendisine eşlik eden Filistin İstihbarat Başkanı Macid Ferec'in konvoyuna bombalı saldırı düzenlendiği ve saldırıda 7 kişinin yaralandığı belirtilmişti.  Olayın ardından Filistin yönetiminden yapılan açıklamada, söz konusu patlamanın sorumluluğunun Hamas'a ait olduğu iddia edilmişti. Filistin İstihbarat Başkanı Ferec ise söz konusu saldırının Filistin ulusal birliğini hedef aldığını vurgulayarak, "Sanırım bir tarafı suçlamak için erken. Ancak her kim burada hakimse toprakların güvenliğine ilişkin tam sorumluluğu alır." demişti. Filistin Başbakanı Hamdallah, 13 Mart'ta Gazze'ye yaptığı ziyaret sırasında konvoyuna düzenlenen bombalı saldırıdan yara almadan kurtulmuş, Hamas ve Fetih hareketleri de söz konusu saldırıyı kınamıştı.
Yapılan açıklamada Suriye'de bulunan ve İran'ın Kuds birliklerine ait hedeflerin vurulduğu belirtildi. Suriye ordusuna İsrail güçlerine ve topraklarına zarar vermemesi konusunda uyarıda bulundu.  Suriye ordusu ise hava savunma sistemlerinin düşman güçleri püskürttüğünü ve birden fazla hedefi düşürdüğünü açıkladı. Bu hedeflerin uçaklar mı yoksa füzeler mi olduğu konusunda ayrıntı verilmedi.  İsrail ordusu dün ise Golan Tepeleri'nin kuzeyine atilan bir roketin, "Demir Kubbe" füze savunma sistemi tarafindan imha edildiğini açiklamıştı.  Suriye ise ülkenin güneyine düzenlenen İsrail hava saldırısının püskürtüldüğünü duyurmuştu..
Fındık Tarım Satış Kooperatifleri Birliği Yönetim Kurulu Başkanı Lütfi Bayraktar, fındık fiyatının 3 dolar olması gerektiğini söyledi. Bayraktar, rekoltenin az olduğu dönemde fındık fiyatı geçen yılki fiyatları yakalayamazsa üreticinin mağdur olacağını kaydetti. Bayraktar, “Dünyanın kabul ettiği rakam 3 dolardır. Bize göre de 3 dolar, bugün ne kadar ediyorsa o olması gerekir. Rekolte tespitlerimize göre 500 bin ton civarında görünüyor. Bu 550, 560, 530 bin ton da olabilir. Toprak Mahsulleri Ofisi elindeki stoklanmış fındığı piyasaya sokmak gibi bir yanlışa düşmezse fiyatın 14, 15 lira civarında olmasını bekliyoruz. Bu üreticinin hak ettiği bir fiyattır, bu fiyat fındığın minimum değerini verdiği bir rakam olur” dedi.
Has Parti Genel Başkanı Prof. Dr. Numan Kurtulmuş, 28 Şubat'ın 12 Eylül darbesi ve 27 Nisan muhtırasından 'ne farkı var' diye sorarak, "Asker parlamentoyu kapatmadı. Topunu tüfeğini çıkardı ama 28 Şubat'ın siyasi sonuçları resmi generaller değil, sivil generaller eliyle alındı" dedi.   Dil ve Edebiyat Derneği Çorum Şubesi'nin davetlisi olarak Çorum'a gelen Has Parti Genel Başkanı Prof. Dr. Numan Kurtulmuş, Çorum Belediyesi'ni ziyaret etti. Belediye Başkanı Muzaffer Külcü ile bir süre görüşen Kurtulmuş, gazetecilerin 28 Şubat soruşturması kapsamında yürütülen operasyonlarla ilgili sorularını yanıtladı. 28 Şubat'ın yıllardır konuşulmasına rağmen bir türlü 28 Şubat'la ilgili harekete geçilemediğini dile getiren Kurtulmuş, 16 Ocak 2012 tarihinde HAS Parti olarak Ankara Cumhuriyet Savcılığı'na 28 Şubat'la ilgili suç duyurusunda bulunduklarını ve bin sayfadan oluşan delil dosyasını savcılığa sunduklarını hatırlattı. Artık 28 Şubat üzerindeki kara bulutun kaldırılması gerektiğini dile getiren Kurtulmuş, "28 Şubat Türkiye'de tam manasıyla anlaşılabilmiş değildir. Çok konuşulmuştur ama anlaşılmamıştır. 28 Şubat sadece Türkiye'nin siyasetine müdahale değildir. Aynı zamanda Türkiye'nin sosyolojisine müdahaledir. 28 Şubat çok ortaklı bir konsorsiyumdur. Askerler sadece bir kısmındadır. Askerler toplarını tüfeğini çıkardılar. Balans ayarı yaptılar Sayın Çevir Bir paşanın ifadesiyle ama sonuçta askerin yanında onların şakşakçılığını yapan perde arkasında işlerini yürüten tekelci sermaye var. Ayrıca medyada topyekün savaş manşetleri atan köşe yazarları, genel yayın yönetmenleri var. Ayrıca sivil toplum kuruluşlarında o zaman 5'li çete diye anılan Türkiye'nin kocaman kocaman sivil toplum kuruluşları bu antidemokratik sürece alkış tutuyorlardı. Üniversite hocaları vardı ikna odaları açıyorlardı. Gencecik 17 yaşındaki başörtülü kızları psikolojik işkencelerden geçiriyorlardı. Türkiye'de iş dünyasındaki köşe başındaki kebapçıyı 'bu bile irticacıdır' diye fişleyen gruplar vardı. Ayrıca Fadime Şahin üzerinden Müslüm Gündüz üzerinden İslam'a karşı psikolojik hareket yürüten birtakım karanlık odaklar vardı. Şimdi tüm bunlar hiç olmamış gibi davranamayız. Sadece Çevik Bir Paşa ile 3-5 paşa daha aldık getirdik iş bitti sanılmasın. 28 Şubat'ın bütün planlayıcıları, şakşakçıları, yardımcı olanlar, destek olanlar arkadan 28 Şubat'a destek olan kimlerse bunlar ortaya çıkarılmalı" dedi.   Soruşturmanın çok kapsamlı bir şekilde sürdürülmesini isteyen Kurtulmuş, "Yapanın yanına kar kalmaz. Kim ne yaptıysa milletin karşısında hesabını verir. Bunu söylerken de bizim derdimiz ne Ahmet paşadır ne Mehmet hocadır. Bizim derdimiz şahıslar değildir. Falanca köşe yazarı, falanca muvazzaf subay değildir. Bizim derdimiz 28 Şubatın üstündeki kara örtü kaldırılmasıdır. 28 Şubat'ın hakikatının ortaya çıkarılmasıdır. Onun için biz sadece suç başvurusunu yaparken mahkemelerdeki soruşturmayı yeterli görmediğimizi ifade ettik. Mahkeme elindeki bilgi ve belgelere göre karar verecek. Öyle hususlar var ki binlerce, on binlerce insanın serüvenleri var. Bunları parlamentoda oluşturulacak meclis araştırma komisyonunda anlatsınlar. Bunları resmi belge niteliği kazansın. Bunların üzerinden soruşturma devam etsin. Çok şükür meclis araştırma komisyonu da kuruldu. Meclis araştırma komisyonun, sadece 28 Şubatla ilgili değil tüm kara noktaları aydınlatılsın istiyoruz. Soruşturma genişletilsin sonuç alınsın.  28 Şubat'ın 12 Eylül'den ve 27 Nisan'dan farkı ne. Asker parlamentoyu kapatmadı. Topunu tüfeğini çıkardı ama 28 Şubat'ın siyasi sonuçları resmi generaller değil, sivil generaller eliyle alındı. Hükümet ortağı Doğru Yol partisindeki 50 tane milletvekiline ayaklarınızı kırarız istifa edeceksiniz gideceksiniz şemsiye partisine gideceksiniz kimlerdi. Niçin o 50 milletvekilini istifa ettirerek parlamentodaki çoğunluğu azınlık haline getirdiler. Bütün bunların açıklanması, ortaya konsamı, siyasi ayağının ortaya çıkarılması gerekir ki bir daha böyle ihtilal denemesi olduğunda aman ne güzel sıra bize gelecek diyen siyasetçi olmasın bu ülkede aman ne güzel ekonomik alanda ki rakiplerimizi alt ederiz daha iyi hale geliriz diyen iş adamı olmasın. Soruşturma safhasında olduğu için kimse hakkında bir şey söylemem. Bunların araştırılması sayın savcılığın elindedir. Mahkeme iddianameye göre kararı verecektir" şeklinde konuştu. Ziyaret sonunda Belediye Başkanı Muzaffer Külcü, Kurtulmuş'a cam ibrik hediye etti.
Van'da jandarmanın düzenlediği operasyonda, son model bir cipte 239 kilogram toz esrar ele geçirildi.  İl Jandarma Komutanlığı ekiplerinin yaptığı çalışmalar sonucu, İran'dan kaçak yollarla katır ve at sırtında getirilen çok miktarda uyuşturucu maddenin, sınırdan alınarak, önce Başkale ilçesine ardından Van kent merkezine götürüldüğü saptandı.  Bunun üzerine harekete geçen İl Jandarma Komutanlığı ekipleri, Van'da toplanan uyuşturucu maddeyi son model bir cipe yükleyerek, başka bir adrese götüren İ.G'yi takibe aldı.  Ekiplerin uzun süren takibi sonrasında, İ.G. yönetimindeki cip, Van-Edremit kara yolu üzerindeki İpekyolu Caddesi'nde durduruldu.  Aramada, aracın bagaj ve arka koltuklarında bulunan çuvallar içerisinde 239 kilogram toz esrar ele geçirildi. İ.G. gözaltına alınırken, olayla ilgili soruşturma başlatıldı.
Ankara polisine, Tuzluçayır yakınında bulunan 591. Sokak'taki bir parkta, çanta içinde hazır halde molotofkokteyli bulunduğu ihbarı yapıldı.  Bölgeye her ihtimale karşı bomba imha ekibi de sevk edilirken, yapılan incelemede çantada 6 molotofkokteyli olduğu belirlendi. Öte yandan, söz konusu 6 molotofkokteylinin, akşam saatlerinde yakındaki bir markete yapılan molotofkokteylli saldırıyla ilgili olması ihtimali üzerinde durulduğu öğrenildi.
Çanakkale'de Gelibolu Yarımadası Tarihi Alan'da çıkan orman yangını, kontrol altına alındı. Alınan bilgiye göre, Gelibolu Yarımadası Tarihi Alan sınırları içinde, Kilitbahir köyündeki Ağaderesi Hastane Şehitliği mevkisindeki ormanlık alanda henüz belirlenemeyen nedenle yangın çıktı. Eceabat ilçesi sınırlarındaki yangına, 2 yangın söndürme uçağı ve 6 helikopter ile 25 arazöz ve 4 dozerle müdahale edildi. Çanakkale Boğazı, yangın nedeniyle çift yönlü transit gemi geçişlerine kapatıldı. Gemi Trafik Hizmetleri Müdürlüğü (VTS) yetkilileri, boğaz geçişi yapacak gemileri telsiz yardımıyla uyardı. Tarihi alan içinde orman yangını çıktığını ve hava unsurlarının söndürme çalışmaları kapsamında denizden su aldığını belirten yetkililer, güvenlik amacıyla boğazın geçişlere kapatıldığını duyurdu.
KEHL - Almanya'nın Baden Württemberg eyaletinin Fransa'ya sınır Kehl kentinin iki büyük oteli, Nazi Partisi eski başkanı Udo Voigt'i (62), otelden kovdu. Yaşananları, Kehl'de Strasburger caddesi üzerinde sınıra çok yakın olan 'Ates' ve 'Europa' Otellerinin Direktörü Andreas Peschke anlattı. "Yabancı düşmanı eski parti başkanı Udo Voigt, Ekim 2014, Ocak 2015 tarihlerinde otelimizde konakladı. Maalesef biz bunu fark edemedik" diyen Peschke şöyle konuştu: "Otelin barında oturan dikkatli bir müşteri fark edince hemen harekete geçtik. 2014 yılından bu yana Strasbourg Avrupa Parlamentosunda (AP), NPD partisini temsil eden Udo Voigt, AP oturumlarında göçmen politikası çalışmalarıyla tanınıyor. AP ziyaret eden çoğu parlamenterler Almanya'nın Kehl kentinde kalıyor, çoğu bizim müşterilerimiz. Eski NPD başkanın bizim otellerimizde Mayıs ayına kadar yaptığı rezervasyonları derhal iptal ettik. Ocak ayın başında bu otelde istenmediğini ve otele giremeyeceğini söyledik." Otel Direktörü Andreas Peschke, "Otelden kovduğumuz eski başkan Udo Voigt, 27 Ocak 2015 tarihinde Kehl Sulh Mahkemesi'ne bizden şikayetçi oldu, dava açtı. Kuzey Ren Vestfalya Eyaletinde yaşayan aşırı sağcı Avrupa Parlamenteri Udo Voigt kendi internet ve sosyal paylaşım sitelerinde 'Kehl davası benim aleyhime sonuçlanacak, gerekirse Federal Anayasa Mahkemesi hatta Avrupa İnsan Hakları Mahkemesi'ne (AİHM) davayı taşırım' diye tehdit savuruyor. Kehl Sulh Mahkemesi davanın ne zaman görüşüleceğine dair henüz bir tarih vermedi" dedi. Almanya'nın dört bir yanından NPD yanlısı radikal aşırı sağcılar otel sahiplerine ve yöneticilerine elektronik posta ve sosyal paylaşım siteleri üzerinden ölüm tehditleri yağdırıyor. Direktör Andreas Peschke, "Biz her şeye rağmen verdiğimiz kararın doğru olduğunu düşünüyoruz. NPD Partisi yabancıları dışlayan, Anayasa prensiplerine aykırı bir parti. Aşırı sağcı NPD yanlıların ölüm ve kundaklama tehditleri bizi kararımızdan vazgeçiremez. Hukuk süreci başladı. Daha fazla konuşup hukuk sürecine zarar vermek istemiyorum" diye konuştu. Otellere gelen tehdit mesajları arasında 'bunu unutmayacağız', 'kara listeye girdiniz' tehditleri yer alıyor. Direktör Andreas Peschke şahsına yönelik tehditlerden dolayı kendisinden fotoğraf ve görüntü alınmasını istemedi. 2009 yılında Almanya'nın Brandenburg eyaletinde başka bir otel, Uto Voigt'i kovmuştu. 2010-2012 yılları arasında devam eden davanın bir bölümü Udo Voigt'in lehine sonuçlanmıştı.
Uşak'ta 5 yıldır kısırlık tedavisi gören, tüp bebek denemelerinden sonuç alınamayan 37 yaşındaki Nazlı Özçaka ile 40 yaşındaki Fatih Özçaka çifti, 'embriyo biyopsisi' sayesinde bebek sahibi olacak. Çift, 4 ay sonra doğacak bebeklerinin heyecanını yaşarken, Opr. Dr. Dilek Aslan, "Bu tür vakalarda embriyo biyopsisi sorunun tespiti ve tedavisini mümkün kılıyor" dedi.  DHA'nın haberine göre; Uşak'ta oturan borsacı Nazlı Özçaka ve bir kamu kurumunda görevli Fatih Özçaka, 6 yıl önce mutlu bir evlilik yaptı. Çift mutluluklarını taçlandırmak için evlat sahibi olmak istedi, olmayınca doktorlara başvurdu. Nazlı Özçaka, tedaviler gördü ancak sonuç değişmedi. Uşak'ta umutlarını yitiren çift, Ekim 2015'te İzmir'de bir tüp bebek merkezine başvurdu. Kadın Hastalıkları ve Doğum Uzmanı Opr. Dr. Dilek Aslan, Nazlı Özçaka'ya tüp bebek yöntemini uyguladı, ancak ortada sorun görünmemesine karşın gebelik elde edilemedi. Bu noktada devreye yeni yöntemleri soktuklarını belirten Opr. Dr. Aslan, Nazlı Özçaka'nın gebeliğine engel sorunların nasıl çözüldüğünü, nasıl gebelik sağlandığını şöyle anlattı: "Bize başvuran her 100 çiftten 15'inde bir neden bulamıyoruz. Yani nedeni belirlenemeyen infertilite dediğimiz bir kavram var. Açıklanamayan infertilitede tedavilere rağmen gebelik sağlanamadığında tüp bebek uygulamalarına geçiliyor. Embriyolar çok sağlıklı görünmesine karşın yine tüp bebekte de gebelik elde edilemiyor. Biz bu tür durumlarda kapsamlı kromozom testini çiftlere öneriyoruz. Son yıllarda özellikle embriyolardan genetik tarama yöntemleri yeni bir umut ışığı oldu. Eskiden sadece 5 çift kromozoma, down sendromu vb. ile ilgili bakarken artık kapsamlı kromozom testi adı verilen yöntemle 46 kromozomun tamamı görülebilmekte ve böylece daha sağlıklı embriyoların seçilerek transfer edilmesiyle gebelik şansını artırmak mümkün olmaktadır. Bu test için de embriyodan biyopsi alınıyor ve genetik tetkikle kromozomların 46 olup olmadığı, herhangi bir hastalık taşıyıp taşımadığı, örneğin tek gen hastalıklarını barındırıp barındırmadıkları embriyolardan anlaşılabiliyor. Örneğin hemofili hastalığı ya da Akdeniz anemisi, bazı kas erimesi hastalıkları gibi hastalıkların embriyolardan da tespit edilmesi ve sağlıklı embriyoların seçilmesi mümkün olabiliyor. Tüp bebek tedavilerinde kişiselleştirilmiş tedavi bu yüzden çok önemli. Sadece bu test değil spermlerin 8 bin kat büyüterek seçilebildiği IMSI yöntemi, yine intralipit serumları ile düşük riskinin azaltılması ve 5. gün embriyo transferi gibi yardımcı yöntemler kişiye özel olarak belirlenip karar verilerek çoklu tedavi yaklaşımı ile gebelik şansı sunulabilmektedir. Nazlı hanım bizden önce birçok defa aşılama, yumurtlama ve değişik tedaviler görmüş. 5 kez tüp bebek denemesi yaptık, olmadı. Kapsamlı kromozom testinde sorunun kromozomdan kaynaklandığı belirlendi ve sağlıklı embriyolar transfer edilerek gebelik elde edildi. Nazlı hanım şimdi 5 aylık hamile." Nazlı Özçaka da evlat sahibi olmak için tüm tedavi yöntemlerine başvurduklarını belirterek, "6 yıllık evliyim, 5 yıldır evlat sahibi olmak için çeşitli tedaviler gördük, olmayınca tüp bebekte şansımızı denedik. Böyle bir testten haberimiz yok. Sağlıklı embriyolarla 6 denemede hamile kaldım. Bir kızım olacak, çok mutluyum" dedi.  Baba adayı Özçaka da "Olmayacağını düşünürken eğer vazgeçmiş olsaydık bu iş olmayacaktı. Bu genetik test sayesinde kızımıza kavuşacağız" diye konuştu.
Slovakya Haber Ajansı'nın (TASR) haberine göre Cumhurbaşkanı Kiska, Başbakan Pellegrini’nin oluşturduğu yeni kabineyi, "toplumun kaygılarını giderecek isimlerden oluşmadığı" gerekçesiyle reddetti. Kiska, Başbakan Pellegrini'den cuma gününe kadar toplumun kaygılarını giderecek isimlerden oluşacak yeni bir kabine oluşturması tavsiyesinde bulunarak, şu değerlendirmede bulundu: "(Başbakan) yeni kabinenin hepimizin beklediği değişimleri hayata geçirebilecek kapasitede olduğuna toplumu ikna etmek durumunda. Yeni hükümette yer alacak isimler, özellikle içişleri bakanı, toplumdaki huzursuzluğu giderebilmeli. Yeni hükümet, gazeteci Jan Kuciak ve kız arkadaşının cinayetlerini bağımsız bir şekilde araştırabilecek durumda olmalıdır.”  Yeni kabine üyeleri nedeniyle ülkede sonu gelmeyecek yeni bir tartışmanın başlamaması gerektiğini vurgulayan Kiska, “Devletin başı olarak, bunun olmasına izin vermeyeceğim. Bu, güvenin yeniden sağlanması için bir yol değil. Bu nedenle yeni bir teklif istedim” ifadelerini kullandı. Yolsuzlukları araştıran Slovak gazeteci Jan Kuciak ve nişanlısı Martina Kusnirova'nın geçen ay öldürülmesinin ardından ülke genelinde protesto gösterileri yayılmıştı. Protestoların hükümet karşıtlığına dönüşmesinden sonra iki bakanın ardından eski Başbakan Robert Fico da istifa etmek zorunda kalmıştı.
Ne zaman yolculuğu çıksa insan yalnızca bedenini götürmez gideceği yere. O yolculuk aynı zamanda içsel bir yolculuğun da başlangıcıdır. Bir otobüsün içinde yol alırken, ön ya da arka koltuktaki birileri ağlarken, bir başkası kitabına gömülmüş, bir çocuk nefesiyle cama yaptığı buğuya resimler çizerken sen kim bilir kafanda hangi yolculuğa çıkarsın? Ta ki, el freninin o gırç! sesiyle muavinin “sayın yolcular” diye başlayan “yarım saatlik mola” anonsuna kadar… Bu otobüsün firması Kırmızı Kedi Yayınevi. Muavini ise Haydar Ergülen. Tekerleklerin kalem olup kağıt üzerinde ilerlediği, şoförlerin gereksiz sollama yapmadığı bir yolculuk. İçindeki yolcular mı? Nalan Barbarosoğlu’ndan Ahmet Telli’ye, Cezmi Ersöz’den Ahmet Büke’ye tam 20 kişi…  “Cümleten İyi Yolculuklar” Haydar Ergülen’in muavinliğinde yola çıkan yazarların, yol hikayeleriyle derlenen adı üstünde bir yol kitabı. “Muavin” benzetmesi elbette benim değil, Haydar Ergülen’in bu kitap için kaleme aldığı sunuş yazısından… “Muavininiz konuşuyor” ile başlayıp, “Saygıdeğer yolcularımız” diye devam eden Ergülen, otobüs şirketini Kırmızı Kedi Yayınevi olarak tanıtıp kitabı bakın nasıl özetliyor: “’Yolculuklar ve Kentler’” dizisi başlatıyor. Bu dizinin ilk ürünü olarak da önsözünü okumakta olduğunuz Cümleten İyi Yolculuklar kitabını sefere çıkarıyor. Bu dizimiz hazırlanmakta olan Tren Kitabı, Uçak Kitabı ve Vapur Kitabı ile siz sayın yolcularımızın karada olduğu gibi miço ya da tayfa olarak sizlerle birlikte olmayı ümit ediyorum.” “Yolculuklar ve Kentler” dizisi için, roman, öykü ve deneme kitaplarıyla tanınan edebiyatçı, yazar, şair ve gazetecilerin yazılarından oluşan kitap, eskiden yeniye yaptıkları yolculuklar, o yolculukları ve ulaştıkları kentleri anlatan yazılar, öykü, anı, deneme ya da hiç çıkılmamış hayali yolculuklarından oluştu. Haydar Ergülen, neden kendine “muavin” rolü biçtiğine de yine o kendine has üslubuyla anlattı: “(…) İnsan her zaman yazıya aklında bir düşünceyle oturmuyor, bana sorarsanız hemen hiçbir zaman, fakat yazarken bir kavram beliriyor. Yazı kağıtta, yani yolda diyecektim yağ gibi kayıyor, havaya giriyor, gereksiz sollama yapan da yok, mesafeler yani satırlar hızla akıp geçiyor. O kavramı, daha doğrusu tanımı buldum galiba: Muavin. Otobüs muavini. Eh, mevzu da otobüs olduğuna göre bu kitaba bir muavin gerekirdi, öyle değil mi? O benim işte. Hem benden de öyle ‘Kaptan’, ‘Kaptan Şoför’ filan olmaz, fakat muavin olur. Neden olmasın? Yerlerinizi almış olduğunuz otobüs kitabı yola çıkarken derin düşünceye dalmıştım. ‘Şimdi bu kitabın kapağında ne sıfatla görüneyim?’ diye. Editör, hazırlayan, derleyen… Deyince devamı da sökün ediyor zaten: toplayan, hazırlayan, derleyen… Yok yok en güzeli muavin. Hem bana da pek yakıştı sanki. İçim de ısında bu delibozuk, gömleği biraz bol gelse de, uçacak gibi dursa da o beyaz gömlek, olsun ‘Rüzgar Muavin’ derler bana, daha iyi olur.     Şoför konuşması yasak olduğu için susup direksiyon sallarken, yolcular yerini almışken, hadi bakalım yolculuk başlıyor. Bakalım yazarlarımız yol boyunca nasıl bir ruh halinde yol boyunca, kimi neyi, nereleri gördü. Başlıyoruz. Cümleten iyi yolculuklar!         (…) Sonra bindiğin otobüs, gecenin bir saatinde mola verir. Otobüsün mola verdiği yerin hemen yakınında sislere gömülmüş bir onman vardır. Bin an ormana doğru koşmak, içinde kaybolmak istersin. Ama yapamazsın… Otobüs, yolcularını geri toplarken, o sislere gömülmüş ormanda kalır düşlerin. Bir an kalbin çok acır. Bundan böyle hayatındaki her şeyin aynı olacağını düşünürsün. Kaçtığın ve yine geri döndüğün yollarda düşlerini bıraka bıraka yaşayacağını… Çünkü nereye gidersen git, elbet bir gün dönersin. Gittiğin yerde seni kimse tanıyamaz; döndüğün yerde de ya eksik sevilmişsindir ya da yanlış… Bırak biraz daha uyusun içindeki yabancı. Şehre daha çok var. Bırak biraz daha uyusun…   (…) Otobüs kopuş demekti toprağından; bir defa söktü mü sizi kökünüzden, geri dönüşü çok zordu. Otobüs gider gelirdi ama insan öyle değil, gittiği yerlere kök salıp orada hayat buluyor. Ve bir zaman geliyor ki, artık geride bıraktıklarınız yeni hayatınız için zorunlu bir durak oluyor. Oysa otobüsler halen gelip geçiyorlar hayatlarımızdan… (…) Gece on ikiden sonra konuşmalar azalıyor, kadın seslerinin bastırdığı çocuk sesleri de her an geceyi bölecek huzursuz bir uykuya teslim. Yan tarafta oturan kızın sürekli sola devrilen kafası, oyuncak bebekleri andırıyor. Kulağındaki kulaklık ve yayılan ses uyumasını sağlayan bir morfin; o da sızmış, sarhoş bir oyuncak bebek. Önündeki ekranda bir haber kanalı akıyor. Altyazıda konuşmacılardan cımbızlanmış başlıklar ara ara değişip duruyor. Son dakika haberlerinde ölüm kol geziyor. Suriye… Doğu… Güneydoğu… Irak… Oysa ne önemi var ki yer isimlerinin? Ölenler neden öldüklerimizden ziyade nerede öldükleriyle beynimize kazınıyorlar. Yanımdakine bakıyorum, bir şey algılayacak hali yok şu sıra. Klimadan gelen soğuk hava içimi titretiyor. Buzdan bir huzursuzluk sinir sistemimim üzerinde dolanıp duruyor. Kafamı camdaki karanlığa dayayıp uyumaya çalışıyorum.   İlk kez gidilen bir şehirde akşamlar nasıl geçer? Geçer mi acaba? Gri bir hüzün kolları arasına almıştır bütün sokakları… Renkler, arınmıştır yalnızlığın bedeninden… Dumanın küfünden balkona çıkılmaz. Akşamın sığınağı pencerelerdir: Pencereden bakarsın. Çocuklar, seslerinin çıngırağını ara sokaklara dağıtarak evlerine çekilmektedir. Bir adam, koltuğunun altında bir somun kokusuyla döner köşeyi… Bir kadın, sabahtan kalan güneş kokulu çamaşırları toplamaktadır balkonda… Sen, bir başka zamanda, bir başka şehirde geçen çocukluğunu düşünürsün…   Yolda olma halini oldukça önemserim. İnsanın bir yolunun olması önemlidir. Değişim oradan kök salar. Yenilik oradan boy verir. Hem Gülten Akın’ın da dediği gibi “En güzeli, yol yürüyüş öğretir.” Bize bizi gösterir. Bize yeniyi sunar. Kafka da “Çünkü dünya ancak bir yoldan yaratabilir bizi” demiştir. Değil mi ki yaratıcılığı besler yol! Değil mi ki söz bile yol alıyor boşlukta! Duruyor olsam da yol halim sürer çok zaman. Karl Jaspers, “Felsefe yolda olmaktır” demiş ya, aslında yaşamak için de söylenebilir bu söz. Evet yaşamak da yolda olmaktır. Tren istasyonlarında, otogarlarda, limanlarda, havaalanlarında aniden çarpışmaz mıyız yaşamakla? (…) Aklımdan hiç çıkmayan bir yolculuk. Beni büyüten bir yolculuk. O yolculukta uzağı, ayrılığı, gurbeti, burkulmayı, yutkunmayı, özlemi derinden anladım. Gecenin ne kadar uzun ve yolların gecelerden de uzun olduğunu… Kendime yol bildiğim şeylerden öteye gitmeyi… Birilerini ardımda bırakmanın ağrısını… Bir başına kalmış olmanın tedirginliğini… O kopuşu, o yitiği… Bir yaprağın kaybettiği rengini aramaya çıkması gibi…  (…) Işıklar söndürülünce içeriye dolan ve otobüsü saran dışarının karanlığından, yolun bulanık aydınlığından içimdeki karanlığa bakıyordum. Düşlerime, umutlarıma karışan korku ve kaygılarıma… Uykum da yolunu yitirmişti karanlıkta. Yanımdan evler, ağaçlar, tarlalar, ovalar geçiyordu. Duran gövdeme karşın, gecenin çamuruna bata çıka ilerliyordu aklım. Bir anda geriye dönüyor, ardımda kalanları düşünüyordum. (…) Gecede gidiyor oluş kendi içine Çekiyor insanı. Kendi karanlığına götürüyor… Yalnızca dışarıdaki virajlardan bir yanı uçurum olan yollardan, ışıklı tünellerden, alt – üst geçitlerden geçmiyordu otobüs. İçimdeki virajları da dönüyor, sesimdeki tünellerden, yaşamımdaki köprülerden de geçiyordu. Hem yolların çatallandığı kavşaklarda, yaşamın dört yol ağızlarında şaşırıp kalan benim gibi kararsızlık da yaşamıyordu şoför…   Kapının zili çaldığında tanyeri ağarmak üzereydi. Uyandım. Yanlış mı duydum diye düşünüyordum ki, kapının zili bir kez daha çaldı. Uyku sersemliğiyle, bu münasebetsiz konuğun kim olabileceğini düşünerek kapıyı açtım: !!! Sayısını tam olarak kestiremediğim altı, yedi, belki daha çok kişinin silahları üzerime çevrilmişti. Rüya yahut kabus gördüğümü sanıyordum. 1981’in ilk günüydü. Yılbaşı geceleri nasıl geçiyorsa bizimki de öyle geçmişti işte. (…) Sessiz olmamı istedi deri ceketli. Evde kaç kişi olduğumuzu sordu. Diğerleri zaten evin içine dalmıştı. Karım uyandı. Durumu kavramıştı. Aylardır çoğu insanın başına gelen, bizim de başımıza gelmiş, polis evimizi basmıştı. Bütün çekmeceler, gardırop, kitaplık tek tek inceleniyordu. (…) Elleri boş dönmek istemiyorlar demek ki. Kitaplıktan epey kitap indirdiler. (…)Tanyeri ağarmak üzereydi. Bir iki saat süren aramadan sonra durumu telsizle bir yerlere bildirmişlerdi. Telsiz konuşmalarından “malum şahıs” olduğumu böylece öğrenmiş oldum. İçlerinden biri yanıma sokuldu ve kulağıma eğilerek, “kalın giyin” dedi. Bu sözle, o ana kadar, aramada bir şey bulamadılar, bırakıp giderler umudu da bitmiş oldu bende. Yünlü giysiler getirdi karım. (…) “Çocuklara iyi bak, uzun sürmez herhalde” dedim veda ederken. (…) Minibüse binerken gözlerim bağlandı. Belli ki emniyete götürülüyordum. Birkaç aydır, darbeden beri emniyete götürülenlerin başlarına neler geldiğini duyuyorduk. Uygulanan vahşet, gaddarlık, insanın kanını donduruyordu. Hareket ettik. On veya on beş dakika sonra durduk. Tahmin ettiğim gibiydi. Geldik işte diye düşündüm. Ama indirmiyorlar. Bir süre sonra yeniden hareket ettik. (…) Durmadan gidiyoruz. Sağımızdan solumuzdan hızla geçen araba seslerinden şehirlerarası yolda olduğumuzu anlıyorum. Yolculuk bitmiyor, gidiyor, gidiyoruz. Zamanı unuttum, kaç saat oldu yola çıkalı bilmiyorum. Dışarıda kar mı yağıyor, güneş mi açtı; hangi yoldayız, nereye gidiyoruz? Yolculuklara çıkmayı ne kadar severdim oysa. (…) Yolculuk denir miydi bilmiyorum ama on yedi gün içimde sürdürdüğüm yolculuğu ömrümün unutulmazı sayıyorum.     Nobel ödüllü büyük fizikçi Richard Feynman (1918-1988) aykırı serüvenleri ile tanınıyor. Alfa Yayınları’ndan çıkan   adlı kitapta  kendisi, taklit edilemeyen sesiyle, Einstein ile Bohr arasındaki atom fiziğine ilişkin fikir alışverişini; Yunanlı Nick’le kumar konusundaki konuşmalarını; çok iyi saklandığı sanılan nükleer sırların bulunduğu kasaları açışını; bongo davuluyla bir baleye eşlik edişini; çıplak bir bayan boğa güreşçisi resmi yapışını; kuantum fiziğinin gizemlerinden barda kızlara içki ısmarlamanın kurallarını keşfedişine kadar bir çok hayrete düşürücü olayı anlatıyor. Kısacası burada tüm farklı parlaklığıyla Feynman’ın hayatını, -üstün bir zeka, sınırsız bir merak ve pervasızlığın patlayıcı bir karışımını- bulacaksınız. Zamanımızın en ünlü bilim kitaplarından biri olan bu enerji, anekdot ve hayat dolu eser, sizde de fizikçi olma arzusu yaratabilir.       Kitap, Yahudilik'de kadınla ilgili yaklaşımların yanlışlığını ve Yahudi din hukukçularının, Yahudi Şeriatına ters düşen görüşlerini sergileyen üç makaleden oluşuyor. Birinci makalede, Yahudi Şeriatı yasaklamadığı halde, Yahudi Şeriat uzmanlarının, kadınların yönetim işlerinde çalışmalarını yasakladıkları, açıklanıyor. İkinci makalede, Yahudi Şeriatına göre kadınların dini görevlerde bulunmalarında bir sakınca olmadığı halde, erkeklerin onur ve şereflerinin yükseltilmesi adına, Yahudi hukukçularının, Yahudi kadınlarının onurlarını zedeledikleri ve dini görevlerden uzaklaştırıldıkları, belirtiliyor. Üçüncü makalede, Helenistik ve Roma dönemindeki nişanlanma ve evlenme âdetleri anlatılıp bu konuda yapılan işlemlerde, Yahudi Şeriatının dışına çıkıldığına vurgu yapılıyor.       Berrin, sıra dışı bir kadın olsa da görünen yüzü sıradan… Erkeklerden nefret ediyor ama babası yaşında bir adama âşık. Feminen ruhunu ise sürekli baskılıyor. Çocukluğundan getirdiği tüm yaşanmışlıklar ruhsal yapısına negatiflik katmış. Öte yandan geçmişin izleri,  yaşam mücadelesindeki iç çekişmeleri okunmaya değer. 36 numara bir kadın ayakkabısı ile 43 numara bir erkek ayakkabısının yanyanalığından hareketle, “tecavüzde misilleme olabilir mi?” sorusuna cevaben gizemli bir hikâye türetmiş yazar. Kitabın ön kapağında Türkan Şoray’ın şu yorumu yer alıyor: “Bir kadının her şartta yaşama tutunma çabası, iç dünyasındaki çalkantılar, beni çok etkiledi. Bir süre bu etkiden kurtulamadım. Derinliği olan bir kitap, kutlarım.”
,  'in, işgal altındaki Batı Şeria'nın El Halil kentindeki Uluslararası Geçici Mevcudiyet Gücü'nün (TIPH) görev süresini uzatmama kararına tepki gösterdi. AB Komisyonundan yapılan yazılı açıklamada, İsrail'in TIPH'nin görev süresini uzatmama kararının, "zaten kırılgan olan durumu daha da kötüleştirme riski taşıdığı" uyarısında bulunuldu. Açıklamada, "AB, İsrail'e uluslararası hukuk doğrultusunda El Halil'deki ve işgal altındaki diğer Filistin topraklarındaki Filistin halkını koruma yükümlülüğünü hatırlatmaktadır." görüşüne yer verildi. İsrail, görev süresi geçen ay sonu dolan El Halil kentindeki TIPH'nin, görev süresini uzatmayacağını açıklamıştı. Başbakan Binyamin Netanyahu, pazartesi günü yaptığı açıklamada, "Bize karşı çalışan bir uluslararası gücün varlığına izin vermeyeceğiz." ifadesini kullanmıştı. TIPH, El Halil'deki Filistinliler için güvenlik duygusu yaratmak ve istikrarın sağlanmasına destek için Filistin yönetimi ve İsrail'in davetiyle 1997'den bu yana bölgede bulunuyor. Bünyesinde Danimarka, İtalya, Norveç, İsveç, İsviçre ve Türkiye'den gözlemcilerin bulunduğu misyon, bölgede uluslararası anlaşmaların ihlal edilmesi durumunu gözlemleyerek, buna ilişkin raporlar hazırlıyor.
’ın yeni sezonu, ABD’de yayınıyla aynı gün   başlıyor!   mürettebatı zor durumdadır; zira Urca’daki hazineyle aralarında İspanyol askerleri durmaktadır. Kardeşlerine karşı işledikleri suçları artık sır olmaktan çıkan Flint ve Silver ise güçlerini birleştirmek zorundadır. Bu arada Ned Low adında, işkenceyi yalnızca bir araç değil, aynı zamanda bir hobi olarak gören yeni bir korsan peydahlanınca Eleanor, Guthrie Nassau’nun dizginlerini elinde tutmakta zorlanır. Öte yandan, dökülen kan ve iyiden iyiye yükselen tansiyon Charles Vane’i “Eleanor’un hayatının mı” yoksa “adamları karşısındaki saygınlığının mı” daha önemli olduğuna karar vermeye iter. Dahası, öğrenecekleri müthiş bir haber, tüm dünyalarını değiştirecek ve Nassau’dakileri birer insan mı yoksa birer canavar mı olduklarına karar vermek zorunda bırakacaktır.
Kocaeli'nin Gebze ilçesindeki bir düğünde trajikomik olaylar yaşandı. Çalan müzik eşliğinde kendini halaya kaptıran davetliler bir anda müziğin kesilmesi, ışıkların kapatılmasıyla büyük şok yaşadı. Gerçek kısa sürede ortaya çıktı. Bazı davetlilerin fotoğraf çekmesine öfkelenen salon fotoğrafçısı ve çalışanları, 'Kimse fotoğraf çekmeyecekti" diyerek düğün sahiplerinin üzerine yürüdü. Çıkan olaylar sebebiyle düğün iptal oldu. Dakikalar önce pistte göbek atan davetliler bir anda kendilerini salon dışında buldu.  Sadece bir davetlinin cep telefonuyla fotoğraf çekmesi yüzünden düğünü iptal olan gelin ve damat soluğu mahkemede aldı. Damat ile gelinin babaları, tüketici mahkemesinde açtığı davada, düğün günü misafirlerin fotoğraf çekmesi üzerine, salon işletmecisi ve fotoğrafçısının müziği, ışıkları kapatarak düğünü iptal ettiklerini, 'Hani kimse fotoğraf çekmeyecekti' diyerek ailelerinin üzerine saldırdıklarını öne sürdü.  Davacı dünürler, hakaret ve tehditlerde bulunan salon çalışanlarının bütün davetlileri mekan dışına çıkardıklarını belirterek; düğünün gerçekleşmesi için yapılan ve iptal edilmesi yüzünden kuaför masrafları, davetlilerin nakli için yapılan ulaşım-servis ücretleri, gelinlik-damatlık masraflarının tarafına iadesini talep etti. Davacı dünürler, takılamayan takılar ve organizasyon için ödenen sözleşme bedeli sebebiyle maddi zararlarının büyük olduğunu kaydetti. Dünürler, 21 bin 700 TL maddi tazminat ile 100 bin TL manevi tazminatın kendilerine ödenmesini talep etti. Salon işletmecisi ve fotoğrafçı ise iddiaları reddetti. Davalılar, sözleşmede belirtilmesine rağmen davetlilerin çekim yaptığını öne sürdü. Tarafları dinleyen mahkemenin önümüzdeki aylardaki son duruşmada karar vermesi bekleniyor.
Hazine ve Maliye Bakanlığı tarafından Kasım 2018’de beyaz eşyada uygulamaya konulan özel tüketim vergisi (ÖTV) sıfıra indiren düzenlemenin sonlanmasına kısa süre kaldı. Daha önce 31 Aralık ve 31 Mart'a kadar uzatılan düzenleme, 30 Haziran'da sona erecek.  Öte yandan geçtiğimiz günlerde Ticaret Bakanlığı'nın Perakende Ticarette Uygulanacak İlke ve Kurallar Hakkında Yönetmeliği'ndeki değişiklik Resmi Gazete'de yayımlandı. Yönetmeliğe göre bazı eşyalardaki taksit 18 aya çıktı. 18 taksitin buzdolabı, çamaşır makinesi, bulaşık makinesi ve elektrikli ev aletleri gibi elektrikli eşya satışları ile mobilya satışlarını da kapsaması sektörde olumlu etki yaptı.  Taksit imkanının artırılmasını değerlendiren beyaz eşya satıcısı Emircan Ekinci, ''Ay sonuna kadar ÖTV indiriminin olması aslında bizim için bir avantajdı. Satışlar iyiydi, satışlardan yana bir problemimizi yoktu, müşterinin ilgisi de güzeldi. Bu avantajın devam etmesini diliyoruz. İnsanların ihtiyaçları doğrultusunda çamaşır makinesi, buzdolabı ve mobilya olsun talep var. Vatandaşın alım gücü taksite dayalı olduğu için taksit sayısının yükselmesi alım gücünü böylelikle arttırır. Biz esnaf olarak bundan dolayı çok mutluyuz. Bundan önce taksit sayılarında insanlara kısıtlama gelmesinden dolayı insanlar alışveriş yaparken çekimser davranırdı. Ama şu an taksit sayının yükselmesi insanların alım gücünü arttırıyor'' diye konuştu.  Bir diğer esnaf Fatih Yalçın ise; ''ÖTV ve KDV kampanyası başladıktan sonra biraz yoğunluk oldu işlerimizde. Bu ay sonu sonlandığından dolayı devletimizden bu kampanyanın devam etmesi talep ediyoruz. Esnaf zor durumda bu kampanyanın uzatılması biraz da olsa can suyu olur diye düşünüyorum. Taksitlerin artması ile birlikte işlerimiz açıldı. Gelen vatandaşlar taksitlendirmeleri sormaya başladılar. Bunun biz esnaflar için iyi olacağını düşünüyorum. Vatandaşın nakit ödeme gücü yok, 3 taksit ve 5 taksitin az olduğundan dolayı vatandaş ödemede zorlanıyor. Bu taksitlendirmenin hem vatandaş açısından hem de biz esnaflar için olumlu olacağını düşünüyorum'” şeklinde görüş belirtti.
Ermeni tasarısının İsveç parlamentosunda kabulünün ardından istişareler için Türkiye'ye çağrılan Büyükelçi Korutürk, Stockholm'e gidişinden önce Esenboğa havaalanında basın mensuplarının sorularını yanıtladı.  Korutürk, diplomaside bir büyükelçinin istişareler için geri çekilmesinin ciddi bir tepki, hatta protesto olduğunu söyleyerek, Türkiye'nin bu tepkiyi gösterdiğini hatırlattı.  Kararın kabulünün ardından İsveç hükümetinin attığı bütün adımların kararı hiçbir şekilde tasvip etmediklerini ve bunun uygulanabilir bir karar olmadığını ortaya koyduğunu belirten Korutürk, İsveç anayasasının dış politika görevini hükümete bıraktağını ve dolayısıyla bu kararın tavsiye niteliğinde değerlendirildiğini kaydetti. Korutürk, "İsveç hükümeti bu kararın uygulanmayacağını açık bir şekilde ifade etmiştir" diye konuştu.  Bir gazetecinin, "Ne değişti de gidiyorsunuz" sorusu üzerine Büyükelçi Korutürk, çok şeyin değiştiğini belirterek, kararın kabulünden bu yana meydana gelen gelişmeleri özetledi. İsveç parlamentosunun kararı kabulünün ardından ilk uçakla Türkiye'ye döndüğünü anımsatan Korutürk, daha sonra iki ülke dışişleri bakanının Finlandiya'da bir araya geldiğini, İsveç'in bu kararın çok ters bir karar olduğunu söylediğini, İsveç başbakanının Başbakan Recep Tayyip Erdoğan'ı arayarak özür dilediğini, İsveç basınında da pek çok haber çıktığını belirtti.  Korutürk, "Dolayısıyla o günden bu yana artık bunun çok yanlış bir karar olduğu ve hükümetin bunu uygulamayacağı çok net ortaya konuldu. Bu çerçevede esasen büyükelçinin oraya gitmesinin zamanı geldiği yönünde siyasi irade belirdi" diye konuştu.  Dışişleri Bakanı Ahmet Davutoğlu ile dün gerekli istişareleri yaptıklarını kaydeden Büyükelçi Korutürk, şunları söyledi;  "Gelmem nasıl bir siyasi kararsa gitmem de siyasi bir karardır. Geri dönmem için bütün koşulların oluştuğu sonucuna varıldı. Bu aşamadan sonra İsveç ve hükümetinin tavrı önemli. Yapılan bu yanlışı nasıl telafi edeceklerini hep birlikte göreceğiz. İsveç hükümetinin elinden geleni yapacağını da umuyorum."  Korutürk, Kulu'yu ziyaret etmesinin sebebinin sorulmasına karşılık da Kululuların sorunlarını dinlemek için oraya gittiğini, ancak hepsini karar nedeniyle infial içinde gördüğünü bildirdi.
Milli Eğitim Bakanlığı’nın (  ) açıkladığı sınavla öğrenci alacak okulların listesi tartışılmaya devam ediyor. 747’si imam hatip ve meslek lisesi olmak üzere açıklanan 1367 okulun hangi kriterlere göre seçildiği tartışılırken, liste dışı kalan okulların öğrenci, mezun ve velileri de “Bizim okulumuz nitelikli” kampanyaları düzenliyor. Gazete Habertürk'ten Bürde Özçakır'ın aktardığına göre aralarında asırlık geçmişe sahip okulların yanı sıra yüksek puanlı bazı Anadolu liselerinin sınavla öğrenci alan okullar listesinde yer almamasına tepkiler artıyor. Özellikle 34 ilde Anadolu lisesine yer verilmemesi, buna karşılık tüm illerde imam hatip ve meslek liselerinin listeye girmesi eğitim sendikalarınca da eleştiriliyor. Türk Eğitim Sen Genel Başkanı Talip Geylan, açıklanan listenin ve liseye geçiş sisteminin velileri özel okullara yönlendireceğini söyleyerek, şöyle diyor: “Anadolu liselerinin sayısı ihtiyacın çok altında. Örneğin 170 bin nüfuslu Amasya il merkezinde sınavla öğrenci alacak, kontenjanı 90 olan 1 fen lisesi var. Bu ilde akademik eğitim potansiyeli yüzde 1’lik dilimdeki yaklaşık 300 öğrencinin yarıdan fazlası özel okullara gitmek zorunda bırakılacak. Bazı illerdeki Anadolu liselerinin puanları fen liselerinden bile yüksek iken listeye bile giremediler. Listede gözde, başarılı, kendisini kanıtlamış bu okullara yer verilmediğini görüyoruz.” Eğitim Sen Genel Başkanı Feray Aytekin Aydoğan da TEOG yerine getirilen Ortaöğretime Geçiş Sistemi Yönetmelik ve Yönergesi’ne karşı Danıştay’da itiraz davası açtıklarını belirtti. Aydoğan, “Açıklanan listeler ve sistem velileri çocuklarını özel okula yönlendirmekten başka seçenek bırakmıyor. Bu düzenlemelere karşı çıkılması gerekiyor” dedi. CHP İzmir Milletvekili Mustafa Balbay da Eğitim Sen ile birlikte Eğitim-İş Sendikası’nın da MEB’in nitelikli okullar sıralamasının yürütmesinin durdurulması için mahkemeye gideceğini kaydetti. Balbay, “MEB sıraladığı okulların listesiyle ‘Bir asırlık gelenekleri yerleşmiş okulları nitelikli saymıyorum’ dedi. Bakanın 2 gündür yaptığı açıklamalar çaresizliğin itirafıdır” ifadesini kullandı.
Yeşil Artvin Derneği’nin çağrısıyla saat 11.00’de Otopark Meydanı’nda çoğunluğu kadın olmak üzere yaklaşık 2 bin kişi toplandı. Cerattepe’ye doğru yürüyüşe geçen grup ellerinde Türk bayraklarıyla, “Cengiz kaç kaç kadınlar geliyor” sloganları attı. Alkışlar ve grubun önünde akordeon çalan yöresel sanatçının müzikleri eşliğinde yürüyen grup, yarım saat sonra Hastane Kavşağı’na geldi. Cerattepe'de yürüyüşe geçen kadınlara polisten gazlı ve plastik mermili müdahale geldi;  Hastane kavşağında TOMA destekli çevik kuvvet ekipleri barikat oluşturarak grubun geçişine izin vermedi. Yeşil Artvin Derneği Başkanı Nur Neşe Karahan, polis müdürlerine,   dedi. Polisin,   isteğine karşı çıkan Karahan, tüm kadınların maden bölgesine gitme isteğini tekrarladı. Polisler, yetkililerle görüşmek için gruptan süre istedi ancak daha sonra hiç kimsenin yukarı çıkmasına izin verilmeyeceği bildirildi. Bu arada Artvin Orman İşletme Müdürlüğü’nün, yer tahsisi yapılmadan ağaç kesildiğine ilişkin yazısı da çoğaltılarak katılımcılara dağıtıldı. Yeşil Artvin Derneği Başkanı Nur Neşe Karahan,   dedi. Grupta bulunan kadınlardan 61 yaşındaki Şadiye Dönmez,  ifadesini kullandı. Müesser Şeyhoğlu ise,  diye konuştu. Bu arada gruptaki kadınlardan birinin megafonla polislere, “İçimizde astım hastaları var. Bugün gaz sıkmayın ve farklı müdahalede bulunmayın” diye uyarı yapması dikkat çekti. Yaklaşık 2 saat Cerattepe'ye çıkmak için bekleyen gruba saat 13.30 sıralarında polis "dağılın" dedi. Kadınlar dağılmayınca polis ekipleri önce kalkanlarla gruba saldırdı. Bu sırada çok sayıda kadın yere düştü ve ezilme tehlikesi yaşadı. Polisler biber gazı ve plastik mermilerle gruba saldırdı. Ayrıca TOMA'dan da grubun üzerine tazyikli su ve gaz sıkıldı. Bu sırada bazı polisler copla kadınlara vururken, uzaklaşan grubun bir süre sonra yeniden toplanması üzerine polis farklı yönlerden daha fazla biber gazı sıkmaya başladı. Gazdan ve plastik mermilerden etkilenen çok sayıda kadın 100 metre mesafedeki Artvin Devlet Hastanesi acil servisine taşındı. Ayrıca ambulanslarda da bazı göstericilere müdahale edildi. Gazdan kaçmaya çalışan bir çok kişi çevre binalara sığındı. Polisin çok sert müdahalesinin ardından barikata daha uzak bir yerde toplanan grubun bekleyişi sürüyor. Biber gazlı müdahalede bir kadının düşmesi sonucu ayağı kırılırken, hastane kantininde çalışan bir kişi gözünden plastik mermi ile yaralandı. Hastane önünde yaşanan gazlı müdahaleden hastalar da etkilendi. BirGün Gazetesi muhabiri Burcu Cansu, yoğun gazdan dolayı fenalaşarak hastaneye kaldırıldı.   AKP'ye yakınlığıyla bilinen Cengiz Holding'in altın ve bakır madeni çıkarmayı planladığı Artvin Cerattepe'deki maden inşaatına karşı direniş 5 gün önce başladı. Dün Artvin Valiliği kente giriş çıkışların durdurulduğunu açıkladı.Maden inşaatına karşı başlatılan direnişin beşinci gününde kent abluka altına alındı. Türkiye'nin dört bir yanından gelen otobüsler kente sokulmadı, 'madene hayır' diyenlere 690 metredeki Cankurtaran Geçidi'nde müdahale edildi. Kent merkezindeki eyleme ise binlerce kişi katıldı. Dünkü eylemde yürütülen boğalar da “terörist” ilan edildi. Artvin Boğacılar Derneği'nin eylem kapsamında yürüteceği boğaların yayladan merkeze inişi engelledi. Halkın “Boğalarımız bile terörist olmuş” tepkisine neden olan gelişme üzerine boğa sahipleri, kamyonlara yükledikleri hayvanlarından sadece birkaçını yan yollardan merkeze indirebildi. "Boğaları neden indirdiniz? " sorusuna eylemci, "Boğamızı yeşilin esas sahiplerini getirdik bu sefer de.... Biz denedik olmadı. Bir de bunlar denesinler... İnşallah yetkililer bu işlerden artık vazgeçerler." diye yanıtlayarak tepki gösterdi. Boğaların üzerinde “Hakaret yok arkadaşlar. Madenciye öküz deyip bizi üzmeyin” yazılı pankartlar yer aldı.
ÖSYM'den tarafından 23 Haziran 2019 tarihinde Almanca ve Fransızca dillerinde yapılacak 2019 Elektronik Yabancı Dil Sınavı (e-YDS 2019/7), İstanbul Büyükşehir Belediye Başkanlığı seçiminin 23 Haziran 2019 tarihinde tekrarlanması nedeniyle   tarihinde yapılacak.
THY'nin TK-2830 sefer sayılı Airbus 321 tipi yolcu uçağı, 120 yolcusuyla Trabzon seferini yapmak üzere saat 20.40'da Atatürk Havalimanı'ndan havalandı. Ancak kalkışından kısa süre sonra uçağın motoruna kuş sürüsü girdi. Durum üzerine, uçağın kaptan pilotu Atatürk Havalimanı Hava Trafik Kontrol Kulesi ile bağlantıya geçerek geri döneceğini bildirdi. Uçak sorunsuz şekilde saat 21.25'de Atatürk Havalimanı pistine iniş yaptı. Uçak bakım için teknik hangar önüne çekilirken, yolcular da başka bir uçakla saat 23.18'de Trabzon'a gönderildi.
Beko Basketbol Ligi takımlarından Galatasaray Cafe Crown, antrenörlüğe Oktay Mahmuti'yi getirmesinin ardından iddialı bir kadro kurmak için çalışmalarına başladı.  Galatasaray Kulübü, geçtiğimiz sezonu Efes Pilsen'de geçiren ligin tecrübeli isimlerinden Ermal Kuqo ile anlaştı. Ermal ile anlaşmanın sağlandığı ve sözleşmenin de en kısa sürede imzalanacağı öğrenilirken, Caner Topaloğlu ve Radoslav Rancik ile de sözleşme yenilendi.  Sarı-kırmızılı kulüpten yapılan açıklamada, "Galatasaray Cafe Crown, basketbolcu Ermal Kuqo ile 2 yıllığına kesin anlaşmaya varmıştır. Basketbolcumuz Ermal Kuqo'ya Galatasaray Cafe Crown forması altında üstün başarılar dileriz" denildi.
Muğla’nın Seydikemer ilçesinde 3 aracın karıştığı zincirleme trafik kazasında 3 kişi öldü, 4 kişi yaralandı.  Antalya-Fethiye karayolu Çaltılar Mahallesi'nde Muzaffer Konu idaresindeki otomobil ile karşı yönden gelen Tayyar Ekinci yönetimindeki kamyonet çarpıştı. Bu sırada İbrahim Özdemir’in kullandığı otomobil de kaza yapan araçlara çarptı.  Kazada sürücü Muzaffer Konu ile araçlarda bulunanlardan Gülsüm Işık ve Saniye Ekinci olay yerinde hayatını kaybetti.  Yaralanan sürücüler Tayyar Ekinci ve İbrahim Özdemir ile isimleri belirlenemeyen 2 kişi ambulanslarla Fethiye'deki hastanelere kaldırıldı.  Öte yandan kaza nedeniyle karayolunda ulaşım bir süre kontrollü sağlandı.
Keşan İlçe Emniyet Müdürlüğü Trafik Tescil ve Denetleme Büro Amirliği ekipleri, sabah saatlerinde, şehir içinde yolcu ve öğrenci taşımacılığı yapan minibüsler ile servis araçlarını denetledi. Ekipler, Mustafa Kemal Paşa Mahallesi Rasim Ergene Caddesi üzerinde, içerisinde yaşları 6 ila 8 arasında değişen 14 ilkokul öğrencisinin bulunduğu Y.O. yönetimindeki servis minibüsünü durdurdu. Yapılan kontrolde sürücü Y.O.'nun 0.77 promil alkollü olduğu belirlendi. Y.O.'nun ehliyetine 6 süreyle el konulurken, hakkında 'alkollü araç kullanmak', 'trafik güvenliğini tehlikeye atmak', 'karayolları trafik yönetmeliği ve okul servis araçları hizmet yönetmeliğinde uymamak' ile 'emniyet kemeri bulundurmamak ve kullanmamak' suçlarından 1453 lira ceza cezai işlem uygulandı. Minibüs içerisindeki 14 öğrenci derse geç kalmamaları için yetki belgeleri bulunan bir polis memurunun kullandığı aynı araçla yakında bulunan Dr. Ali İhsan Çuhacı İlkokulu'na bırakıldı. Minibüs daha sonra trafikten men edilerek, yediemin otoparkına çekildi. Polis, gün içerisindeki denetimlerde 72 araç ve sürücüsünün sorgulamasını yaptı. Denetimlerde 1 sürücüye ehliyetsiz araç kullanmak, 3 sürücüye araçlarının muayenesini geciktirmek, 2 araç sürücüsüne ise fazla yolcu taşımaktan toplam  13 bin 284 lira idari para cezası uyguladı.
İddianamede, 16 kişi hakkında izinsiz gösteri iddiasıyla 6 aydan 3 yıla kadar hapis cezası isteniyordu. Kadıköy’de 11 Ağustos günü yapılan eylemde Gülsüm Elvan’ın, polis tarafından gözaltına alınırken ters kelepçe takılan kolu kırılmıştı. İstanbul 56. Asliye Ceza Mahkemesi’nde görülen duruşmada savunma yapan Gülsüm Elvan, demokratik hakkını kullanarak basın açıklamasına katıldığını ve beraatini istedi. Mahkeme heyeti suça ilişkin kastın bulunmadığı gerekçesiyle 16 sanığın beraatine karar verdi. Avukat Çiğdem Akbulut, Gülsüm Elvan’ın kolunu kıran ve bu talimatı veren polislerden şikâyetçi olduklarını söyledi. l
Anadolu Yakası'nda 29 Haziran Pazar günü elektrik kesintileri yaşanacak. Kadıköy'de Suadiye Mahallesi, Aydın Sokak, Emin Al Paşa Caddesi, Hazan, Dere ve Yeni Gelin sokaklara, Beymen Mağazası, Büyük Hanlı İnşaat, Öncü ve Kitapçı sokaklara, Kozyatağı Mahallesi, Çarmıklı Konutları, Kaya Sultan Sokak, Tıbbiye, Dr. Eyüp Aksoy caddelerine, Siyami Ersek Hastanesi, Askeri Yurt, Harem E-5 Avrasya Şantiyesi, Harem Liman içi, Burhan Felek Caddesi, GATA Hastanesi'ne. Kartal'da Esentepe Mahallesi, Taş Ocakları mevkii, Milangaz Caddesi, Güney yanyol Lukoil Petrol ve yanındaki iş yerlerine, ABB, Aysa Tekstil, Alçin Fabrikası ve civarına. Ataşehir'de Yeni Çamlıca Mahallesi, Yedpa Sanayi Sitesi ve civarına. Tuzla'da Aydıntepe Mahallesi, Tuzla Gemi İş Merkezi, Çukurova Vinç, Akyıldız, Bucak, Selin sokaklara, Sahilyolu Bulvarı, Tersaneler ve Güzin sokaklara, Özek İş Merkezi, Çeksan Tersanesi'ne. Sancaktepe'de Yenidoğan Mahallesi, Seyhan Cadde girişi, Necip Fazıl Caddesi, Şık Örme, Ufuk Caddesi, Ufuk ve İlba sokaklara, Barbaros Caddesi, Mezarlık arkasına, aynı gün 14.00-17.00 saatleri arasında Osmangazi Mahallesi, Mertler Caddesi, Şenlik, Asmalı, Şölen, Mesut, Açangül sokakları ve civarına. Pendik'te Ramazanoğlu Mahallesi, Fatih, Yıldırım, Emek sokaklara, Sanayi Caddesi, Aks Anahtar, Makkalıp, Bahar Polümer, CMS Makine, Sim Oto, Pikasan, Şişli Sanayi Sitesi, Ensar Caddesi, Yıldız Metal, Kavi Kablo, Şanlı Vana, Mutaş Cıvata, May Torna, Eral Elektronik, Ekstel, Nur Plastik, Şahin Etiket ve Yılmaz, Sultan Selim, Mutlu, Rahmetli sokaklara, aynı gün 06.00-09.00 saatleri arasında Batı Mahalle Burhan Toprak, Ankara, Selim Berzek caddelerine, Pendik Devlet Hastanesi, Somtaş Sitesi, Yargıcılar Sokak ve My Otel Asya, 08.00.11.00 saatleri arasında Batı Mahallesi, 23 Nisan, Ankara, Gazi Paşa, Namık Kemal, Ortanca ve Lokman Hekim caddelerine, Lale, Pazar ve Yasemin sokaklara. Maltepe'de 08.00-16.00 saatleri arasında Altayçeşme Mahallesi, Erel Otomotiv, Maltepe Devlet Hastanesi, Seri, Samanyolu, Hikmet,Yasemin, Toygun sokaklara ve civarına 29 Haziran günü elektrik verilemeyecek.
Fenerbahçe Kulübü, futbol takımının otobüsünün geçen sezon Trabzon'un Sürmene ilçesinde uğradığı saldırıda göz altına alına şüpheli şahısları serbest bırakan hakim Yusuf Aydemir'in, Hakimler ve Savcılar Yüksek Kurulu (HSYK) tarafından "Avukatlıktan hakimliğe geçiş sınavında usulsüzlük" yapıldığı gerekçesiyle görevden alındığını açıkladı. Sarı-lacivertli kulübün resmi internet sitesinde yapılan açıklamada şu ifadelere yer verildi: "4 Nisan'da futbolcularımızı ve teknik heyetimizi taşıyan takım otobüsümüzün Trabzon’un Sürmene ilçesinde silahlı saldırıya uğramasının ardından göz altına alınan şüpheli şahısları serbest bırakan Hakim Yusuf Aydemir, Hakimler ve Savcılar Yüksek Kurulu (HSYK) tarafından 'Avukatlıktan hakimliğe geçiş sınavlarında usulsüzlük yapıldığı' gerekçesiyle görevden alınmıştır. Bahse konu şahsın, her ne kadar kafilemize yapılan hain saldırıyla ilgisiz bir konudan görevden alındığını öğrenmiş olsak da, adı geçen şahsın sosyal medyada kulübümüzle ilgili önceki yıllarda yaptığı çirkin propaganda içeren paylaşımlarına tarafımızca tesadüf edilmiş ve kendisinin görevden alınması, silahlı saldırıya dair yapılan soruşturma ve faillerin ortaya çıkarılması konusundaki endişelerimizi arttırarak bizi haklı çıkarmıştır. Bu şahısla ilgili olarak HSYK ve Adalet Bakanlığı’na bugün itibariyle gerekli şikayetler kulübümüz tarafından yapılmıştır."
Türkiye’nin en ünlü turistik tesisleri arasında yer alan Türkiye Futbol Federasyonu eski başkanı Haluk Ulusoy’un sahip olduğu Kuşadası’ndaki 5 yıldızlı Fantasia Hotel De Luxe icra üzerinden satışa çıkarıldı. Kuşadası İcra Müdürlüğü'nün borçlar nedeniyle verdiği ihale kararı, 11 Eylül 2018 tarihinde saat 11.00'de Kuşadası Adliyesi’nde gerçekleştirilecek. İlk ihalede alıcı olmaması durumda ise satış işlemi 8 Ekim tarihinde yeniden yapılacak.  102 milyon 787 bin 478 TL muhammen bedel biçilen otel üzerinde üzerinde haciz ve ipotek şerhleri mevcut bulunuyor.  Kuşadası Yavansu Mahallesi’nde denize sıfır olarak yaptırılan ve açılışı Turgut Özal tarafından 1989 yılında gerçekleştirilen 5 yıldızlı Kuşadası Fantasia Hotel De Luxe, toplam 22 bin 417 metrekare alan üzerinde kurulu. Otelde 292 adet standart oda, 14 suit oda, 15 aile odası olmak üzere toplam 333 oda ve iki kral dairesi bulunuyor. 8 kattan oluşan tesiste, ala carte restaurant, açık restaurant, kapalı restaurant, açık ve kapalı yüzme havuzları ile eğlenme ve dinlenme imkanı, banana, deniz bisikleti, jetski, katamaran, yelkenli faaliyetleri, paraşüt, dalgıçlık okulu gibi aktiviteler, jakuzi, masaj hizmetleri, doktor, fotoğrafçı, güzellik salonu, kuaför, market hizmetleri, disco, bar, TV, küvet, kablosuz internet ve oda kasası ile oda hizmeti bulunuyor.  Sürdürülebilir Çevre ve Verimlilik Sertifikası ile Mavi Bayrak’ı da bulunan tesiste 6 bin metrekarelik yeşil alana sahip.
7'den 70'e herkesin sevdiği, sevmeyeninin ise ya alerjisinin ya da kötü bir anısının olduğu dondurma, rivayetlere göre milattan önce 4.yüzyıla kadar dayanmaktadır. İlk rivayete göre bu güzel ürünü keşfeden kişinin -ne kadar ironik de olsa- Romayı yakan İmparator Neron'un olduğu iddia edilmektedir. Neron, o dönemlerde Apenines dağına kar getirmeleri için kölelerini yollamış, getirilen karların içerisine meyve nektarı ve bal karıştırarak tüketmiştir. İkinci rivayete göre ise dondurmanın bundan 3000 yıl önce Çinliler tarafından bulunduğu iddia edilmiştir. Bu ürünün dünyaya yayılma hikayesinin de Marco Polo'nun Çin'e yaptığı keşif sırasında olduğu, keşif gezisinin ardından deneyimlediği buzlu içecek tariflerini Venedik'e getirmesiyle birlikte Avrupa'nın dondurmayla tanıştığı iddia edilmektedir. Kısaca dondurmanın hikayesini de anlattıktan sonra sıra geldi İstanbul'un en iyi dondurma mekanlarına... İşte sizler için derlediğimiz İstanbul'un en iyi 10 dondurma mekanı... Önünde uzun uzun kuyruklar görmenizin çok normal olduğunu ancak tadına baktığınızda anlayabileceğiniz Ali Usta dondurmaları listemizin en başında yer alıyor. Bol porsiyonu ve taze meyveleri ile Moda'nın efsanevi dondurmacılarından Ali Usta, 1969'dan bu yana hizmet vermeye devam ediyor. Ali Usta'nın dondurmalarını sabah 08:00-gece 04:00 arasında tatmanız mümkün. Dondurmacı Yaşar Usta, dondurma yelpazesinin en geniş olduğu yer midir bilinmez ama 70 çeşit dondurma ile müşterilerinin damak tadına hitap ettiği söylenebilecek işletmelerden... 42 yıldır Bostancı'da hizmet veren Yaşar Usta, mevsiminde olan meyveleri dondurmayla buluşturarak müşterilerine güzel bir deneyim yaşatıyor. Yaşar Usta'nın hizmet verdiği saatler ise sabah 10:00 ile gece 24:00 arasında... İtalya'da dondurma yemek isteyip de bunun için imkan bulamıyorsanız sıradaki önerimiz sizi mutlu edebilir. İtalyan dondurma türlerini bolca bulabileceğiniz Cremeria Milano, 80 çeşit dondurma ile şehrin hemen hemen her konumunda bulunuyor. Kadıköy, Ataşehir, Arnavutköy, Beşiktaş ve ilk şubesi olan Taksim İstiklal Caddesi'nde bulabiliceğiniz bu tadı, sabah 11:00 gece 00:30'da aralığında deneyimleyebilirsiniz.  Toplamda iki şubesi bulunan ve katkı maddesi kullanmadığını reklam ya da bildiriler kullanmadan ürettiği dondurmalar ile kanıtlayan Büyükdere Dondurmacısı, 1960 yılından bu yana Büyükdere ve Sarıyer'de hizmet veriyor. Normalde vanilya, kakao, limon ve mevsimine göre karadut ya da çilek çeşitli dondurmaları ile hizmet veren işletme, zaman zaman gerçek meyve parçacık içeren kavun ve şeftalili dondurmalar da üretmektedir. Bu işletmeleri sabah 10:00 ile akşam 22:00 saatleri aralığında ziyaret edebilirsiniz.  1960 yılından bu yana Büyükada ve Kınalıada'da el arabasıyla hizmet veren Yunus Dondurmacısı, kuşak atlamasına rağmen tadından hiçbir şey kaybetmemiş. Sabit bir mekanı olmayan Yunus Dondurmacısının vişne ve şeftali aromalı dondurmalarının tatmak istiyorsanız Büyükada'ya gidince bir bisiklet kiralamayı gözden geçirmelisiniz. Zira Dondurmacı Yunus her an her yerde olabiliyor. Avrupa Yakası'nda oturan birisiyseniz sıradaki dondurmacı sizi pek cezbetmeyebilir. Fakat tamamen doğal meyveler kullanarak özenle hazırladığı -tabiri caizse- şaheserleriyle Balkan Dondurmacısı'nı burada listelemeseydik de olmazdı. Meyveli dondurma üretmek için kolay yöntem olarak katkı maddesi kullanmayan, bunun yerine kilolarca meyveyle hazırladığı enfes dondurmalarını sizlere sunan Balkan Dondurmacısı, Yakacık Meydanı'nda Aydos Ormanı'nın yanı başında hizmet veriyor. Bu işletmenin dondurmalarını sabah 10:00 ile gece 22:00 aralığında tatmanız mümkün. 27 yıldır Feriköy Kurtuluş Caddesi üzerinde hizmet veren Damla Dondurma, diğer firmalara nazaran çok çeşit barındırmasa da kaliteyi sonuna kadar hissedebileceğiniz bir mekan.  Böğürtlenli, muzlu, kaymaklı, karamelli gibi sevilen çeşitler barındıran Damla Dondurma'yı sabah 09:00 akşam 00:30 arası ziyaret edebilirsiniz. Naneli ve kendisine has gül lokumlu dondurma çeşidiyle dikkatleri üzerine çeken Mini Dondurma, 1968 yılından bu yana Bebek'te hizmet veriyor. Doğal yöntemlerle üretim yapan Mini Dondurma'yı sabah 09:00 ile gece 03:00 aralığında ziyaret edebilirsiniz.  Listenin diğer işletmelerine göre yeni denilebilecek mekanlarından olan Dondurmacci, 2011 yılından bu yana hizmet vermektedir. Demir hindi, limon gül, greyfurt, nar gibi ilgi çekici çeşitlere sahip olan dondurmaları tatmak için Avrupa Yakasında Etiler, Eyüp, Mecidiyeköy; Anadolu Yakasında Caddebostan'ı tercih edebilirsiniz. Dondurmacıya gittiğinizde vitrinde çeşit çeşit dondurma görmek isteyenler için minimum 18 farklı dondurma sergileyen Girandola, Kazandibili, tarçınlı elmalı, güllaçlı gibi ilginç tatlar barındırıyor. Girandola'yı sabah 10:00 ile gece 02:00 arasında ziyaret edip enfes dondurmalarından tadabilirsiniz.
Küçük kız, "Şeker bayramıydı. Beni içeriye çağırdı, harçlık vereceğini söyledi. Kapıyı örttü, bana orada tecavüz etti. Ben bağırdım ancak ağzımı kapattı" dedi. Yumurtalık İlçesi'ne bağlı bir köyde oturan ilköğretim 8'inci sınıf öğrencisi G.S.Ç., haziran ayında okuldaki bir arkadaşına erkeklerle zorla ve para karşılığında cinsel ilişkiye girdiğini anlattı. Bu öğrencinin okul müdürüne durumu bildirmesi üzerine polise haber verildi. Emniyete götürülen küçük kız ifadesinde V.Y.'nin tecavüzüne uğradığını, ondan sonra hem Y. ile hem de diğer erkelerle birlikte olduğunu söyledi. Bunun üzerine başlatılan soruşturmada 11'i yaşı küçük, 2'si kadın 31 kişi gözaltına alındı. Soruşturma sonunda Cumhuriyet Savcısı, 29'u tutuklu 31 sanık hakkında 'Çocuğun nitelikli cinsel istismarı, hürriyetten yoksun kılma ve çocuğu fuhşa teşvik' suçlarından 2 ile 35'er yıl arasında değişen hapis cezası istemiyle Ceyhan Ağır Ceza Mahkemesi'nde dava açtı. Davanın ilk duruşması görüldü ve sanıklar hakim karşısına çıktı. Aile ve Sosyal politikalar İl Müdürlüğü'nün de müdahil olduğu davada sanıklar suçlamaları kabul etmedi. Mahkemede ilk kez ifade veren G.S.Ç. ise, tüm sanıklardan şikayetçi olduğunu söyledi. Küçük kız ifadesinde, ne zaman tecavüze uğradığını ve ondan sonra neler yaşadığını detaylarıyla anlattı. Kendisine ilk tecavüz eden kişinin 'V.dede' diye hitap ettiği V.Y. olduğunu öne süren Ç., şunları söyledi: "Kendisi bizim köylümüz olur aynı zamanda köyümüzün eski muhtarıdır. Ben 9 yaşındaydım, bayramın ikinci yada üçüncü günüydü, şeker bayramıydı. Komşumuz olan H.'nin nişanı vardı. Yanımda A. isimli arkadaşım vardı. V.Y. arabasıyla yalnız olarak geldi, 'Size dondurma almaya gidelim' dedi. Biz de bindik ve gittik, dondurmayı bize aldı, daha sonra bizi eve götürdü, evde kimse yoktu. Ayşe dışarıda kaldı ve top oynuyordu, zira bize topu V.Y. almıştı. Beni içeriye çağırdı, harçlık vereceğini söyledi. Kapıyı örttü, bana orada tecavüz etti, ben bağırdım ancak ağzımı kapattı. 2015 yılı mayıs ayına kadar kendisiyle birden çok kez ilişkiye girdik. Kendisi bizim evin önünden arabasıyla geçiyordu ve bana işaret yapıp evine çağırıyordu, evde kimse olmuyordu, olduğu günler beni çağırmıyordu. Bana kendisi harçlık verirdi, babama da zaman zaman para verirdi, karşılığını benden alırdı. Hatta V.Y. bana Y.K. ile ilişkiye girmem konusunda beni yönlendirdi, 'Git onunla ilişkiye gir iyi parası var' diye." Küçük kız ayrıca V.Y.'nin tecavüzden sonra tehdit ettiğini de iddia ederek, "V.Y. ile ilk ilişkiye girdiğimizde ilişkiden sonra beni kendisi tehdit etti ve bunu kimseye anlatma dedi. Hatta elinde tüfek vardı ve başıma dayadı, uzun bir tüfekti" dedi. V.Y. ise mahkemedeki savunmasında suçlamaları kabul etmedi. Küçük kızın babasının maddi durumunun iyi olmadığını ve bu nedenle de aileye yardım yaptığını belirten Y., savunmasında şunları söyledi: "G.'nin ailesine ev yaptırmak için çimento verdiğim, babasına çocuklarının eğitimiyle ilgili destek olduğum herkes tarafından bilinmektedir. Babası devamlı beni yolda çevirir ve yardımcı olmamı isterdi. çocukların okul ihtiyaçlarını alırdım ancak kesinlikle kıza harçlık vermiş değilim. Kızla cinsel ilişkiye girmediğim gibi, başkasının ilişkiye girmesinE de aracılık yapmış değilim. G.'nin iftira atacak kapasitede olduğunu düşünmüyorum, bu iftiraların arkasında bir ekibin olduğunu düşünüyorum. Ben yardımsever bir insanım, tüm insanlar benim yardımsever birisi olduğumu bilir. Bu iş bana kesinlikle yakışmaz, G.'yi dondurma alma bahanesiyle kandırmış ve kendisiyle cinsel ilişkiye girmiş değilim." Y. gibi diğer sanıklar da suçlamaları kabul etmedi. Mahkeme heyeti sanıkların tutukluluk hallerinin devamına karar verip duruşmayı erteledi.
Türkiye Futbol Federasyonu (TFF) Profesyonel Futbol Disiplin Kurulu (PFDK), Spor Toto Süper Lig'de yer alan takımlara para cezası verdi. Kurulun toplantısından sonra yapılan açıklamada; Gaziantepspor'a çeşitli nedenlerden dolayı toplam 340 bin lira para cezası verildiği ifade edildi.    Trabzonspor'a Akhisar Belediyespor deplasmanında taraftarlarının neden olduğu çirkin ve kötü tezahürattan dolayı 200 bin, Fenerbahçe'ye ise Aytemiz Alanyaspor'la dış sahada oynanan maçta aynı sebepten ötürü 75 bin lira para cezası uygulandığı aktarıldı.    Aytemiz Alanyaspor'a Fenerbahçe maçında takım halinde sportmenliğe aykırı hareket nedeniyle 9 bin lira para cezası uygulandığı kaydedildi.    Beşiktaş'ın Portekizli futbolcusu Ricardo Quaresma'nın ise Kayserispor maçında cezalı olmasına rağmen akredite alanına girdiği için 5 bin lira para cezasına çarptırıldığı aktarıldı.    Öte yandan, disiplin kurulu, Fenerbahçe'nin Aytemiz Alanyaspor deplasmanında B Blok'ta yer alan taraftarlarının elektronik biletlerini bir maçlığına bloke etti. Gaziantepspor'un Kasımpaşa'yı ağırladığı maçta Maraton Altı Tribünü A, B, C ,D ,E ,F ,G ,H bloklarından giren ev sahibi taraftarların da bir maçlığına elektronik biletlerinin iptal edildiği duyuruldu.    PFDK, TFF 1. Lig ekiplerinden Göztepe'ye 77 bin 500, Adana Demirspor'a 32 bin 500, Samsunspor'a 26 bin, Evkur Yeni Malatyaspor ve Elazığspor'a 7 bin 500 lira para cezası verdi.    Kurul, ayrıca Yeni Malatyaspor'un futbolcusu Osman Fırat'a 3 maç ve 6 bin 500, Şanlıurfaspor'un oyuncusu Artun Akçakın'a 2 maç ve 4 bin 500 lira para cezası uyguladı.
Bir ihbar üzerine, Üsküdar'da Burhaniye Mahallesi Dördüncü Murat Sokak'ta polis ekiplerince arama yapıldı. İş makinesi yardımıyla yapılan aramada, toprağa gömülü yaklaşık 250 tabanca çıkarıldı. Yapılan ilk incelemede tabancaların kuru sıkı olduğu belirlendi. İstanbul Emniyet Müdürü Mustafa Çalışkan, olay yerine gelerek incelemelerde bulundu. Çalışkan, gazetecilerin soruları üzerine, "Şu ana kadar ele geçirilenler kuru sıkı. Arkadaşlar inceliyor." dedi. Üsküdar'da toprağa gömülü, kuru sıkı olduğu belirtilen yaklaşık 250 tabancanın bulunduğu sokakta arama çalışmalarına ara verildi. Burhaniye Mahallesi, Dördüncü Murat Sokak'ta, polis ekipleri, dedektör yardımıyla arama çalışmalarını sürdürdü. İş makineleriyle sürdürülen arama çalışmalarında, bazı bölgelerde kazma ve kürek kullanıldı. Çalışmaların tamamlanmasının ardından iş makineleri bölgeden ayrıldı. Polis ekiplerinin güvenlik şeridi çekilen bölgedeki tedbir amaçlı bekleyişi sürüyor. Arama çalışmalarına sabah saatlerinde devam edileceği bildirildi. Bir ihbar üzerine, Burhaniye Mahallesi Dördüncü Murat Sokak'ta polis ekiplerince, iş makinesi yardımıyla arama yapılmıştı. Aramada, toprağa gömülü, kuru sıkı olduğu belirtilen yaklaşık 250 tabanca bulunmuştu.
DİSK, KESK, TMMOB ve Türk Tabipleri Birliği üyelerinin 1 Mayıs'ın Taksim'de kutlanması istemiyle yapmak istedikleri yürüyüşe polis izin vermedi.  Tünel'de toplanan DİSK Genel Başkanı Süleyman Çelebi ve KESK Genel Başkanı Sami Evren'in de aralarında bulunduğu gruptakiler, ellerindeki 'Krizin faturasını sermaye ödesin', 'Herkese iş güvencesi, yeterli ücret', 'Toplu sözleşme, grev hakkı' yazılı dövizlerle, sloganlar eşliğinde Galatasaray'a yürümek istedi.  Grubun önünde panzerler eşliğinde barikat oluşturan polis, yürüyüşe izin vermedi. Bunun üzerine gruptakiler, slogan atarak oturma eylemi başlattı. Bir süre oturma eylemini sürdüren grup, daha sonra dağıldı.  Taksim tramvay durağı önünde tekrar toplanan aynı grup adına basın açıklaması yapan KESK Genel Başkanı Evren, bu yıl 1 Mayıs'ın 100'üncü yılını kutladıklarını, ülkeyi 1 Mayıs'ta şenlik yerine, özgürlüğün ve kardeşliğin egemen olduğu bayram yerine çevireceklerini söyledi.  ''Taksim konusunda 30 yılı aşkın bir süredir devam eden gerilimin nedeninin hiçbir zaman emekçiler olmadığını'' ifade eden Evren, ''Gerilimin her zaman hükümetlerden kaynaklandığını, bunun demokrasi dışı, otoriter bir devlet zihniyetinin sonucu olduğunu'' ileri sürdü.  Dünyanın her yerinde 1 Mayıs ile özdeşleşen meydanlar olduğunu belirten Evren, ''Paris'te Bastil Meydanı, Roma'da St. John Meydanı, Londra'da Trafalgar Meydanı, Berlin'de Kreuzberg Meydanı, 1 Mayıs gösterilerinin doğal alanlarıdır. Türkiye'de de İstanbul'da Taksim Meydanı 1 Mayıs ile özdeşleşmiş, halkın vicdanında 1 Mayıs meydanı olmuştur'' şeklinde konuştu.  Davul-zurna, pankart, bayrak, marş ve şarkılarla 1 Mayıs'ta Taksim Meydanı'nda özgürlük ve demokrasi türküleri söylemek istediklerini kaydeden Evren, ''Siyasi iktidar geçen yıllarda davrandığı gibi davranmaz, güvenlik güçlerini emekçilerin üzerine saldırtmazsa, 1 Mayıs günü Taksim'de olay çıkmayacaktır'' dedi.  Gruptakiler, açıklamanın ardından dağıldı.
Fenerbahçe Kulübü Başkan Vekili Nihat Özdemir ile Asbaşkan Ali Koç, Lig TV'de açıklamalarda bulundu.  Koç, şike sürecinde TFF'nin özgüven kaybı yaşadığını ve karar alma yetkisinin kullanmadığını söyledi.  Koç bu nedenle federasyon yönetiminin güven tazelenmesinin yararlı olacağını düşündüklerini ifade etti.  "Sürecin, Futbol Federasyonu'nun yönettiği gibi gidemeyeceği konusunda bir kanaate vardıklarını anlatan Koç, ''Biz kendi genel kurulumuzda kendi üyelerimizle tarihi bir karar ve yol haritası için buluşma ihtiyacı duymaktayız.  Diğer tarafta bizimle ilgili verilecek karar bizim kontrolümüzde olan bir karar değil. O yüzden bu süreçte bizim düşüncemiz, Futbol Federasyonu'nda yönetim kurulunun bir güven tazelemesi... Ve ciddi anlamda yarar olduğunu düşünüyorum.  Çünkü baktığımız zaman bir özgüven kaybı var. Eylem, söylem farkı var. Karar alma yetkisi azalmış, kullanılmıyor. Tüm bunları söylerken onların yerinde olmak istemezdim. Zor bir iş. Ama inanın bizim yerimizde olmak hiç istemezdim'' ifadelerini kullandı. ( )
Hitler gibi bir adam nasıl oldu da bir kuşağa hükmederek tüm dünyayı savaş ve acıya sürükledi? Ödüllü tarihçi Laurence Rees, Hitler’in sıra dışı cazibesinin arkasındaki gizemi ortaya çıkarıyor.  Adolf Hitler muhtemelen tarihteki en sıra dışı lider. Başka hiç kimse dünyayı onun kadar değiştirip arkasında böylesine bir enkaz bırakmadı. Fakat şimdiye dek insanların Hitler’in peşinden neden gittiklerini açıklamak için ciddi bir girişimde bulunulmadı. BBC imzalı üç bölümlük belgesel, insanların onun hedeflerine ulaşmak için harekete geçmeye nasıl karar verdiklerini, Hitler’in Almanya’daki mevcut inanışları nasıl manipüle ettiğini ve liderliğinin neden bu denli ikna edici olduğunu bulmak için Hitler’in II. Dünya Savaşı boyunca aldığı önemli kararları inceliyor.  Günlükler, şahitlerin ifadeleri, arşiv ve görüntülerle belgesel, Hitler’in yönettiği insanlarla ilişkilerini ve liderliğinin işleyiş biçimini inceliyor. Çoğu Hitler’le birebir ilişki içinde olmuş eski Nazilerle yapılan mülakatlar, Hitler’e gösterilen kişisel reaksiyonların –iyi ve kötü– karmaşık bir mozaiğini oluşturuyor,  20. yüzyıl tarihin en önemli sorularından bazılarına yanıt bulmayı hedefliyor. Hitler nasıl oldu da milyonlarca insanı böyle etkileyebildi? Bu kitlesel hayranlığın nedeni neydi? Alman elitleri Hitler’in iktidara gelmesine gerçekten yardım etti mi?  Bu sorular Hitler’in pek çok açıdan yetersiz bir birey olması gerçeğiyle daha da ilgi çekici hale geliyor. Arkadaşlık kurma becerisinden yoksun, normal bir tartışmayı bile sürdüremeyen, nefret dolu bir adam, kitleleri nasıl etkisi altına alabildi? Hitler’in öldüren karizmasının arkasındaki gizem neydi?  'Hitler: Öldüren Karizma' (THE DARK CHARISMA OF ADOLF HITLER) her Pazar saat 22.00'de NTV Belgesel Kuşağı'nda.
Antalya'da 2008'in Kasım ayında evinde ölü bulunan, belediye tabibinin incelemesiyle yüksek tansiyon ve şeker hastalığından öldüğü belirtilen ancak bir buçuk ay sonra Antalya Emniyet Müdürlüğü’ne gelen ihbar sonucu mezarı açılarak yapılan araştırmayla 55 yaşındaki eşi Ali İhsan Karataş tarafından elle boğularak öldürüldüğü iddia edilen 58 yaşındaki Durdu Karataş'ın ölümüyle ilgili Antalya 1. Ağır Ceza Mahkemesi’ndeki yargılamada karar verildi.  Sanık son savunmasında eşini öldürme kastının bulunmadığını savunarak, mahkeme heyetine, ''Karımı öldürmek suçundan karşınızda bulunduğum için hezeyan duyuyorum. Karımı öldürmedim'' dedi.  Sanık avukatı Fatih Ardıç da, Durdu Karataş'ın kesin ölüm nedenine ilişkin Adli Tıp Kurumu 1. İhtisas Kurulu’nca verilen raporda, cesedindeki ileri derece çürüme nedeniyle kadının ölüm nedeninin belirlenemediği tespitini hatırlatarak, Karataş'ın olayda eşini öldürme kastının bulunmadığını savundu.  Sanığın eşinin boynunu sıkmasının ölümü meydana getirecek bir hareket olmadığını, ölen kadının kronik hastalıklarının bulunduğunu ve bu nedenle yaşamını kaybettiğini ileri süren Ardıç, mahkemenin ceza vermesi halinde ise, müvekkili hakkında eşinin sözleri nedeniyle tahrik indirimin uygulanmasını talep etti.  Mahkeme heyeti, son savunmaların ardından sanık hakkında kararını açıkladı. Mahkeme, sanık Ali İhsan Karataş'ın, eşi Durdu Karataş'ın, boynunu sıkmasına yönelik eyleminin öldürme kastı taşımadığını ancak, kadının nefessiz kalarak hastalıklarının aktif hale geldiğini ve bu nedenle yaşamını yitirdiği belirtildi.  Mahkeme, sanığı, önce eylemi nedeniyle ''Kasten yaralama sonucu ölüme sebebiyet vermek'' suçundan 11 yıl 9 ay hapis cezasına çarptırırken, eşinin söylediği sözleri ise kışkırtma sebebi kabul etti. Mahkeme heyeti, ölen Durdu Karataş'ın, kendisiyle yorgun olduğunu söyleyerek cinsel ilişkiye girmeyen eşi Ali İhsan Karataş'a ''Sen artık erkek değilsin'' gibi çeşitli sözleriyle ilgili cezada tahrik indirimi de uygulayarak, sanığı toplam 8 yıl 9 ay hapis cezasına çarptırdı.
Emniyet Genel Müdürlüğü’nde ''eksik mühimmat'' haberleri ile ilgili yazılı bir açıklama yapıldı.  Açıklama da şöyle denildi: ''Son günlerde basında mühimmat konusunda bazı haberler yer almaktadır. Bu bağlamda Emniyet Genel Müdürlüğü kayıtlarında herhangi bir eksik mühimmat bulunmamaktadır.''
AK Parti Genel Başkanvekili ve Başbakan Binali Yıldırım, partisince Ulu Cami Meydanı'nda düzenlenen mitingdeki konuşmasına, Cumhurbaşkanı ve AK Parti Genel Başkanı Recep Tayyip Erdoğan'ın selamını Bitlislilere ileterek başladı. Bitlis'in "güçlü Meclis, güçlü hükümet" diyerek milletin adamı Recep Tayyip Erdoğan'ı rekor oyla cumhurbaşkanı yapacağını belirten Yıldırım, kentin köklü bir geleneğe sahip olduğuna değindi. İlim irfan yuvası Bitlis'in medreseleri ile ünlü olduğunu anlatan Yıldırım, "Düşünün böyle bir şehirde üniversite 2007'de AK Parti hükümeti zamanında kuruldu. Bu örneği AK Parti'den önce Türkiye'nin halini anlatayım diye söylüyorum. AK Parti öncesi bu ülkeyi yönetenlerin millete hizmet etmek gibi bir niyeti yoktu." diye konuştu. Yıldırım, "Millete hizmet götürmek yerine köylerin, beldelerin, şehirlerin isimlerini değiştirdiler. Sen Nurs köyünün ismini değiştirebilirsin ama bu milletin gönlünden Saidi Nursi sevgisini çıkarabilir misin? Nurşin'i Güroymak yaptın da başın göğe mi değdi? Bunlarla uğraşacağına eser bırak memlekete. Adam o dur ki bıraka bu dünyada bir eser, eseri olmayanın yerinde yeller eser. Milletin değerleriyle kavga etmek yerine, bu ülkenin aşını, ekmeğini, ekonomisini büyütmek için çalışsaydınız olmaz mıydı? Bitlisliler 'Yazın ayransız, kışın yorgansız olmaz' der. İşte bu zihniyet milletimizi yazın ayransız kışın da yorgansız bıraktı" değerlendirmesinde bulundu. Muhalefetin adaylarının meydanlarda birer ikişer boy gösterdiğini, muhalefetin cumhurbaşkanı adayının, "Yıkacağız, AK Parti ne yaptıysa hepsini yıkacağız. AK Parti'nin projelerini iptal edeceğiz. Kanal İstanbul'u, yerli arabayı yapmayacağız, orayı kapatacağız, burayı yıkacağız." dediğini aktaran Yıldırım, sözlerini şöyle sürdürdü: "Siz enkaz ekibi misiniz? Memleketi mi idare edeceksiniz, enkazcılık mı yapacaksınız? Taş üstüne taş koymaktan bahsetmiyorlar da yıkmayı, yok etmeyi bolca söylüyorlar. Bunlar akıllarınca bu ülkenin gelişmesine, büyümesine engel olacaklar. Bu milletin AK Parti'den soğuyacağını zannediyorlar. Bitlisli ve aziz milletimiz buna izin verir mi? Bu yıkım ekibini iş başına getirir mi? Elbette getirmez. Milletimiz 16 yıllık kazanımlarına sahip çıkıyor. 2023 hedeflerinden dönüş yok. İstikrar ve kalkınmaya 'devam' diyor Bitlis. Bitlis, 'hukuk devletinden, demokrasiden dönüş yok' diyor. 'Vesayete darbeye geçit yok' diyor bu meydan."
DİYARBAKIR'da doğuştan bedensel engelli Şeyhmus Baran'ın (12), 'Galatasaray maçı izleme' hayali olduğunu soysal medyadan öğrenen futbolcu Selçuk İnan, Şeyhmus ile görüşerek, Cumartesi günü oynanacak Fenerbahçe derbi maçına davet etti.   Sosyal medyada dezavantajlı çocuklar için etkinlikler düzenleyen 'Çocuklar Üşümesin' grubu üyeleri, bedensel engelli Şeyhmus Baran'ın hayalini sosyal medya hesaplarında paylaşarak destek çağrısında bulundu. Şeyhmus'un hayalini sosyal medyadan öğrenen Selçuk İnan, kendisiyle görüşerek Cumartesi günü oynanacak Galatasaray-Fenerbahçe maçına davet etti.  ASLAN PARÇASI DİYEREK SESLENDİ Şeyhmus'u görüntülü arayan Selçuk İnan, kendisine aslan parçası diyerek seslenip, şunları söyledi: "Fenerbahçe maçına geliyor. Maçı en önde izleyeceksin. Orada sana imzalı formamı da vereceğim. Canım kardeşim, seni heyecanla bekliyorum." Görüşmede Şeyhmus, Selçuk'a sevgilerini ifade etti. Galatasaray-Fenerbahçe derbisini izleyecek olmanın heyecanını yaşayan Şeyhmus, derbiyi kazanacaklarını söyledi. Seyhmus, "Selçuk İnan'ı çok seviyorum. Çok heyecanlıyım, maçı izleyeceğim. Fatih Terim'i, Galatasaray taraftarlarını çok seviyorum" dedi. Şeyhmus'un babası Ali Baran (47) ise oğlunun hayalinin gerçekleşeceğinden dolayı mutluğu olduğunu belirterek, şunların söyledi: "Benim oğlum camide namaz kıldıktan sonra, 'Çocuklar üşümesin' üyeleri onu görmüş. Arabası üstündeki sarı kırmızı renkler dikkatlerini çekmiş. 'Ne yapıyorsun diye sormuşlar?' Şeyhmus, 'Ben fanatik bir Galatasaraylıyım' demiş.  Oğlum zaten her fırsatta ben Selçuk İnan'ı çok sevdiğini anlatıyor, onu görmek istediğini söylüyor. Onlar da Allah razı olsun Selçuk İnan ile irtibat sağlayarak oğlumla görüşmesini sağladılar. Şimdi oğlumla ben bu haftaki Galatasaray-Fenerbahçe derbisine davet edildik. Çok mutluyuz." 'DİYARBAKIRLI ÇOCUKLARIN HAYALİNİ GERÇEKLEŞTİRİYORUZ' 'Çocuklar Üşümesin' topluluğu üyelerinden Yeşil Turhan (23) ise topluluk olarak Diyarbakırlı çocukların hayali gerçekleştirmek için girişimlerde bulunduklarını belirterek, "Çocuklar Üşümesin topluluğu 2 yıl önce arkadaşlarımız tarafından oluşturuldu. Bu proje daha çok Diyarbakır'daki çocukların hayallerini gerçekleştirmek için oluşturuldu. Sosyal medyada hesabımızda Şeyhmus'u paylaştık. Daha sonra Selçuk İnan ile görüşmesini sağladık. Selçuk İnan'a teşekkür ediyoruz Şeyhmus'u gördü, bizimle iletişim geçti" şeklinde konuştu.      04 Ekim 2019 Cuma İLGİLİ HABERLER
Meclis, yılı hem yasama hem de iktidar ve muhalefet arasındaki görüşme dolayısıyla yoğun gündemle bitiriyor. Yılın son yasal düzenlemesi ise 12 maddelik "Torba Kanun" teklifi olacak. Yılın son haftasında Meclis, iktidar ile muhalefet arasında önemli görüşmeye ev sahipliği yapacak. Başbakan Ahmet Davutoğlu; yeni anayasa, bütçe, reformlar ve TBMM İçtüzüğü konularında fikir alışverişinde bulunmak üzere, TBMM'de grubu bulunan muhalefet partilerinin liderleriyle bir araya gelecek. Davutoğlu, ilk görüşmeyi 30 Aralık Çarşamba günü önce CHP Genel Başkanı Kemal Kılıçdaroğlu ile yapacak. TBMM Genel Kurulu'nda yılın son yasal düzenlemesi ise 12 maddelik "Torba Kanun" teklifi olacak. Yükseköğretim Kanunu ile Bazı Kanun ve Kanun Hükmünde Kararnamelerde Değişiklik Yapılmasın Dair Kanun Teklifi, farklı alanlara yönelik düzenlemeler içeriyor. Teklifle, 31 Aralık 2015 tarihinde sona erecek olan "Öğretim üyeleri için öngörülen emeklilik yaşının, devlet üniversitelerinde görev almaları şartıyla 72 yaşını doldurduğu tarihtir" hükmü, 31 Aralık 2016'ya kadar uzatılıyor. Türk Silahlı Kuvvetlerinde (TSK) sözleşmeli olarak istihdam edilen erbaş ve erlerin brüt asgari ücret esas alınarak belirlenen maaşları, subay, astsubay ve uzman erbaşlar dahil TSK'daki kamu görevlileri gibi memur aylık katsayısı esas alınarak belirlenmesi, teklifte yer alıyor. Askeri öğrencilerin harçlıklarının artırılmasını öngören teklif, er ve erbaşlar ile askeri öğrencilerin harçlıklarının hesaplanmasında esas alınan ve hala uygulanan gösterge rakamlarının yüzde yüz oranında artırılmasını içeriyor. Teklifle; 2003 öncesi ve sonrası göreve başlayan astsubayların başlangıç derece kademeleri ile eğitim seviyelerine bağlı olarak yapılan intibak işlemlerinde paralellik sağlanıyor. Kamu İhale Kanunu'nun, hizmet alımlarında ihale öncesi ilgili kurumlardan uygun görüş alınması ve personel çalıştırılmasına dayalı hizmet alımlarıyla ilgili sözleşmelerin uygulanması sürecinde yer alan görevlilerin sorumlulukları ve bunlar hakkındaki idari yaptırımları düzenleyen maddesinin ilgili fıkrasının bu yıl sonunda dolacak olan yürürlük tarihi, 30 Haziran 2016'ya kadar uzatılıyor. Vakıfların, burs vermek için 31 Aralık 2016'ya kadar bağış alabileceğini de düzenleyen teklifle, Milli Eğitim Bakanlığı'na 12 bin 500 öğretmen kadrosu ihdas ediliyor. TBMM Genel Kurulu, düzenlemeyi yasalaştırmak için 29 Aralık Salı ve 30 Aralık Çarşamba günü mesai yapacak, yılın son günü ise çalışmayacak.
Michael Mann hep yalnız ve mutsuz adamların hikayelerini anlatır. Aksiyon, silah, kaçışlar filmlerinin cilasıdır aslında. Şehir ve yalnız adamlardır asıl anlattığı. Los Angeles ve yalnız adamları... Collateral de bu geleneği bozmaz ve Mann'in en ünlü başyapıtı 'Heat/ Büyük Hesaplaşma' ile neredeyse aynı ruh halini taşır; şehir, gece, suçlular ve kanun adamları…  Basit bir konusu var kağıt üzerinde 'Collateral'in. Ama yönetmen koltuğundaki isim Michael Mann olunca ne anlattığının önemi kalmıyor. Max titiz ve dakik bir taksi şoförüdür. Arabasına Vincent'ın binmesiyle gecesi, hayatı alt üst olur. Vincent usta bir kiralık katildir ve gece boyunca 6 kişiyi öldürecektir. Ve Max'i de bu işe dahil eder.  Bu kadar basit bir konuyu başyapıta çeviren hiç kuşkusuz filmin karakterleri üzerine inşa edilmesi. Max, taksicilikten mutlu değildir. Limuzin şirketi kurmak gibi bir hayali vardır. Her gün defalarca arabasındaki kartpostala bakar. Canı her sıkıldığında mola verip Maldiv Adaları'na bakar. Bir hayali vardır ama o hayali orada, uzakta, öylece durmaktadır. Ertelenmiş bir hayali ve bir an önce bırakmak istediği halde 12 yıldır bırakamadığı mesleğiyle Max sıradan bir insandır. Los Angeles’ın keşmekeşinde kaybolan sıradan bir taksi şoförü.  Vincent ise ilk kareden itibaren cool’dur. Filmin başında hakkında ne biliyorsak sonunda da çok fazlasını öğrenemeyiz. Dışarıdan gelmiş bir kiralık katil, işini bitirip gidecektir. Vincent hakkında bildiklerimiz Max ve Los Angeles için söylediği sözlerdir sadece. Los Angeles'ta kimsenin birbirini tanımadığını söyler Max’e ve şu hikayeyi anlatır:   Bunun gibi Vincent'ın modern insana dair eleştirileri Max ve Los Angeles üzerinden yapılır ve bu da filmin ruh halini özetleyen cümlelerdir aslında.  Burada Los Angeles'a bir parantez açmak gerekiyor. Mann'in çoğu filminde adı yazmasa da başrolde olan bir şehir Los Angeles. Kalabalığı, temposu, sokakları, rutini, gece sessizliği, sokak lambalarıyla Mann'in filmlerinde güzel ama acımasız bir şehir olarak yer almaya devam ediyor. İçe içe geçmiş caddeler arasında yükselen binalar yanıltıcı bir gece güzelliği sunuyor, mutsuz ve yalnız insanları kaybeden bir güzellik. Max ve Vincent la beraber seyirci de Mann'in dijital kamerasıyla, ince ince detaylandırılmış bu eşsiz görüntülere doyuyor.  Alaycı konuşmasıyla farklı bir kiralık katil profili çizen Vincent herhangi bir şeye, yere ya da kişiye bağlılığı olmayan bir adam. Nihilist bir adam gibi gözükmesi biraz da onun hakkında fazla şey bilmiyor oluşumuzdan. Belki 'Büyük Hesaplaşma'daki Neil McCauley'i hatırlatmasından yola çıkarak işini iyi yapsa da mutlu olmayan ama bunu fazla sorgulamayan, ailesi olmayan, sevgilisi olsa bile yalnız yaşayan bir adam olduğunu tahmin edebiliriz. Ve Los Angeles gibi bir şehirde Max gibi birisiyle karşılaşması ancak bir Mann filminde gerçekleşebilir.  Birbirine zıt karakterdeki iki adam, 'doğaçlama' gecede giderek yakınlaşırlar. İyi-kötü ayrımı silikleşir, Mann, kamerasıyla şehrin en yalnız anlarını yakalar. Vincent, Max'in karakterini eşeledikçe ikisinin ve şehrin silüeti renk değiştirir. Cinayetler, hedefteki isimler anlamını kaybeder. Hayat kısadır. Ve kırmızı ışıkta durur araba. Shadow of the Sun çalmaya başlar, çakallar geçer. Max ve Vincent sadece bakarlar. Çakalın gözü parlar, Los Angeles'ın tüm yalnızlığı kısa bir süreliğine o ana düşer. Sonra film akmaya devam eder…  Vincent cinayet işledikçe Max'le arasındaki diyaloglar sertleşmeye başlar. Güçlü konumda Vincent olduğu için her şeyi o yönlendirir. Ama Vincent'ın gücü sadece silahından gelmez. Çünkü Max karakter olarak da zayıftır. Her gün ziyaret ettiği annesine işiyle ilgili yalan söyler, haklı olduğu halde patronuna sesini çıkaramaz, ama en kötüsü de hayalini devamlı erteler. Çok istediği halde harekete geçemez.    Vincent bu sözlerinde haklıdır çünkü, Vincent taksisine binene kadar Max'in hayatı rutin bir şekilde akıp gitmiştir. Hayalleri sadece o kartpostalda durmaktadır ve hiçbir şey yapmamaktadır. Filmin başında taksisine binen avukat Annie’den hoşlanır. Kısa yolculukta işleri ve hayalleri hakkında konuşurlar. Max, Annie'ye onun daha çok ihtiyacı olduğunu düşünerek, her sıkıldığında baktığı hayalini, o kartpostalı verir ve ''Her gün geçtiğin yerleri farklı bir şekilde gösterir'' der. Max'ten etkilenen Annie de inerken kartvizitini bırakır. Ama Vincent Max'in onu aramayacağını bilir.  Annie, filmin başında görünüp kaybolur ama önemli bir rolü olacağını tahmin ederiz. Çünkü Michael Mann sinemasında kadınların öyküye ‘ölümcül’ katkıları olur. Varlığıyla ya da yokluğuyla filmin öyküsünün yönünü değiştirirler. Burada da öyle olur. Vincent’ın hedefindeki 6. isim Annie’dir. Ve Max onu kurtarmak için harekete geçer. Artık tamamen farklı biri olduğu, bazen Vincent’ı bile taklit ettiği gecede Annie için Vincent’ın karşısında durmaya çalışır. Micahel Mann’in kamerasını adeta konuşturduğu final bölümünde Max ve Vincent karşı karşıya kalır. Bu kovalamaca esnasında Annie’nin masasında Max’in verdiği kartpostalı görürüz. Çoğu izleyici için bir klişedir belki de ama aslında Michael Mann sinemasının bir anahtarıdır o. İlk filminden beri kurduğu anlatının yüzlerce parçasından biri. Los Anegeles, hayaller, pişmanlıklar, mutsuzluklar…  Ve sinema tarihine geçen metro sahnesinde, Heat’ten bile daha hüzünlü olan finalinde Vincent, filmin başında anlattığı hikayenin kendisi olur. Kafasını kaldırmaya çalışır ve Max’e sorar: ‘’Farkeden olur mu?’’  Mann, basit bir öykü, iki adam artı bir şehirden yine varoluşcu bir film çıkarmakla kalmıyor, cool adamları, grenli görüntüleri, soundtrack'i, alameti farikası kamera açılarıyla ilk dakikasından son sahnesine kadar stilize bir başyapıt ortaya çıkarıyor. Genel kanı ‘Insider’ ve ‘Heat'in Mann’in en iyileri olduğudur ama kanımca ‘Collateral’ Mann’in filmografisinin aşılması kolay olmayan en önemli başyapıtı.    Collateral, 2004  Yönetmen: Michael Mann  Senaryo: Stuart Beattie  Oyuncular: Tom Cruise (Vincent), Jamie Foxx (Max), Jada Pinkett Smith (Annie), Mark Ruffalo (Fanning), Peter Berg (Richard Weidner), Javier Bardem (Felix), Jason Statham, Debi Mazar
, bankaların kurum ve kuruluş birliklerine finansal raporlarını artık matbu olarak tevdi edemeyeceği, bu işlemlerini   yapabileceğine dair düzenleme hayata geçirildi. BDDK'nın Bankaların Muhasebe Uygulamalarına ve Belgelerin Saklanmasına İlişkin Usul ve Esaslar Hakkında Yönetmelik'te yaptığı değişiklik, Resmi Gazete'nin bugünkü sayısında yayımlanarak yürürlüğe girdi. Yönetmelikte yapılan değişiklikler kapsamında, finansal raporların sunumu ve yayımlanmasına ilişkin maddelerde düzenlemeye gidildi. Bu kapsamda, bankalara, yıl sonu konsolide ve konsolide olmayan finansal raporları, ilgili oldukları yılı takip eden nisan ayı sonuna kadar kuruma ve kuruluş birliklerine elektronik ortamda tevdi etmek zorunluluğu getirildi. Öte yandan, Türkiye'de şube açmak suretiyle faaliyette bulunan bankalara da faaliyetlerine ait yıl sonu bilançoları ile gelir tablolarını, bunların açıklama ve dipnotlarını, merkezlerinin bilanço ve gelir tablolarını kuruma ve kuruluş birliklerine elektronik ortamda tevdi edeceği bildirildi. Yönetmelik değişikliği ile ayrıca, bankaların mart, haziran ve eylül ayları sonu itibarıyla düzenleyecekleri konsolide olmayan ara dönem finansal raporlarını 45 gün içinde, konsolide olanları ise   kuruma ve kuruluş birliklerine elektronik ortamda ileteceği belirtildi. Yönetmelikte yapılan bu değişikliklerle bankalar artık finansal raporlarını kurum ve kuruluş birliklerine matbu olarak tevdi edemeyecek, bu işlemlerini sadece elektronik ortamda gerçekleştirebilecek. Yönetmeliğin finansal raporların sunumu ve yayımlanmasına ilişkin maddelerinde yapılan diğer bir değişiklikle bankalara, yıl sonu konsolide ve konsolide olmayan finansal tablolarını dipnotsuz bir şekilde ilgili oldukları yılı takip eden nisan ayı sonuna kadar Resmi Gazete'de ilan etme yükümlülüğü getirildi. Söz konusu maddeden, daha önceki yönetmelikte yer alan şu ifadeler ise çıkarıldı: "Bankalar ilanın yapıldığı Resmi Gazete'nin tarih ve sayısı ile yayımlanan bilgilerin internet sayfasından ulaşılabileceğine ve ilan edilen bilgilerin kuruma gönderilen bilgilerle aynı olduğuna ilişkin beyanlarını Resmi Gazete'deki ilanı müteakip, 7 gün içinde kuruma bildirir."
Adalet Bakanı Abdulhamit Gül, "FETÖ ile mücadelede kararlı bir şekilde, bir an evvel sonuçlanmasına yönelik yargı makamları çalışıyor, görevlerini yapıyorlar. Bu hususta asla bir zafiyet, asla bir gevşeklik söz konusu olmadan" dedi. Olağanüstü hal (OHAL) kapsamında çıkartılan kanun hükmünde kararname (KHK) ile ceza infaz kurumu personeline fiili hizmet süresi zammı verilmesine dair düzenleme konusunda değerlendirmelerde bulunan Gül, 50 bin personelin çok ağır şartlarda görev yaptığını anlattı. Bakan Gül, Cumhurbaşkanı Recep Tayyip Erdoğan, Başbakan Binali Yıldırım ve hükümetin çok ağır koşullarda çalışan ceza infaz kurumu personeli için çok güzel bir müjde verdiğini, yıpranma paylarının karşılandığını dile getirdi. KHK ile özellikle "lekelenmeme hakkı"nı düzenleyen bir hükmün getirildiğini belirten Gül, şöyle devam etti: "Her zaman görülebilir ama özellikle son zamanlarda artan asılsız ihbarlarla, şikayetlerle birtakım vatandaşlarımızın mağdur edildiği, yargı önünde şüpheli sıfatını aldığı birtakım uygulamalara şahit olundu. Yani bir isimsiz, soyut, genel, aleni olarak bakıldığında iftira olduğu da çok açık olmasına rağmen bir suç duyurusu, bir ihbar üzerine otomatikman yargı makamları bir şüpheli yapıyor vatandaşı. Bir polis evine ya da iş yerine gidiyor, gözaltına alıyor, işlem yapıyor ve bir dosya açıyor ve o kişi şüpheli oluyor. Deliller diğer birtakım tedbirler uygulanıyor. Oysa bakıldığında çok aleni bir şekilde soyut, mesnetsiz olduğu çok açık olsa bile bu konuda bir takdir hakkı olmuyordu. Böylece de hem iftira hem kötü niyetle insanların lekelenmesine imkan tanıyan bir kötü yola tevessül eden bir uygulamayı görüyorduk. Bunu önlemek adına çok önemli bir düzenleme geldi. Bununla birlikte artık bu tür genel, soyut iddialar üzerine savcı soruşturma açılmamasına karar verebilecek." Gül, eskiden bir ihbar ya da şikayet olduğunda otomatik olarak cumhuriyet savcılarının bir soruşturma açtığını, kişinin şüpheli olduğunu dile getirdi. KHK ile yapılan düzenlemede bu durumun değiştiğine dikkati çeken Gül, "Şimdi lekelenmeme hakkını hükümetimiz getirerek vatandaşlarımızı bu hususta kötü niyetten, iftiradan, yargı önünde yargıyı meşgul etme, FETÖ ile mücadele eden yargı kurumunu da yıpratan birtakım uygulamaları da inşallah sona erdirmiş olacak. Böylece savcı, soruşturma açılmasına ya da açılmamasına karar verecek. Bu karara karşı da bir denetim yolu var, yine itiraz edebilecek ilgililer. Bu itiraz neticesinde soruşturma açılmasına karar verilebilir. Bu nedenle vatandaşlarımızın asılsız ihbarlar, soyut, mesnetsiz iddialarla lekelenmesini önleyecek bir düzenlemeyi hükümetimiz getirdi." diye konuştu. Sistematik iftira atanların da cezalandırılabileceği bir sisteme ilişkin soru üzerine Gül, "O var elbette. İftira atanlarla ilgili yargılama yapılabilir. O konuda da mahkemeler gerçekten iftira atılan kişiyi de koruyacaktır. Bu hususta mevzuatımızda her türlü düzenlememiz var" ifadelerini kullandı. Gül, İnsan Hakları Daire Başkanlığının daha önce de bulunduğunu ancak müstakil bir hüviyette olmadığını hatırlattı. AK Parti hükümetleri döneminde Türkiye'de insan hakları alanında uluslararası bir toplumun parçası olarak çok önemli adımlar atıldığını, reformlar yapıldığını kaydeden Gül, "Burada da İnsan Hakları Dairesini müstakil, ayrı bir daire haline getirdik. Ayrı bir tüzel kişiliği, ayrı bir yapısı olacak. Bununla birlikte insan hakları kurumları ile uluslararası toplumla ve kurumlarla daha yoğun bir iş birliği içine ülkemiz girmiş olacak" açıklamasını yaptı. Yurt dışına açılacak adli müşavirliklerin sayısını da artıracaklarını bildiren Gül, "Daha interaktif, daha insan hakları bağlamında da Türkiye, kendi yapmış olduğu reformları çok iyi anlatma zeminine de kavuşmuş olacak. AİHM ile bu anlamda ortak diyalogları da daha kurumsal bir hale getirmiş olacak." bilgisini paylaştı. Bir soru üzerine, KHK ile hakim ve savcılara ihdas edilen kadrolara ilişkin de değerlendirmelerde bulunan Gül, FETÖ'nün özellikle yargı, emniyet ve silahlı kuvvetler üzerine nüfuz ettiğini, hukuki zeminde ihraçların yapıldığını, mücadelenin sürdüğünü anlattı. Buradan kaynaklanan bir ihtiyaç olduğunu, ayrıca kişi başına düşen hakim sayısını artırarak davaların çok fazla uzamaması ve mevcut hakimlerin de sürekli eğitime tabi tutulmasına yönelik bir reform çalışmalarının bulunduğunu söyleyen Gül, "Kişi başına hakim sayısını artırarak artık dosyaların, duruşmaların çok daha erken tarihe verildiği bir sistemi amaçlıyoruz. Hakim sayısını Avrupa Birliği standartlarının üzerine çıkacak şekilde bir hakim alımına yönelik KHK'da bir hüküm konuldu." dedi. İlkokuldan itibaren bir hukuk eğitimini, adalet anlayışını yerleştirmek gerektiğini vurgulayan Gül, buna yönelik çalışmaları sürdüreceklerini bildirdi. "Bu demek değildir ki bir kişi illa tutuklansın, 7 yıla kadar tutuklu kalsın" KHK ile tutukluluk sürelerinin uzatılmasına yönelik bir soru üzerine Gül, şöyle konuştu: "Orada, tutuklu olarak kalacak kişilerle ilgili, terör örgütleri ile ilgili bir düzenleme. Özellikle hakim ve savcıların sayısının azalmasından kaynaklı olarak mahkemelerde 15 Temmuz darbe girişiminden sonra dosyaların artmasından dolayı birtakım davaların safahatı uzamış oldu. Yani bu davaların, bu darbe girişimi nedeniyle uzamasından dolayı terör suçundan dolayı yargılananların serbest kalması ya da bu konuda bir bir zafiyete uğramamasına yönelik bir düşünce KHK'da yer buldu ama bu demek değildir ki bir kişi illa tutuklansın, 7 yıla kadar tutuklu kalsın. Bunu hakim zaten takdir edecektir. Hakim, o kadar tutukluluğu sürekli zaten inceleyip değerlendiriyor, cezaya göre de oranlıyor. Terör suçları ile ilgili cezalar da yüksek olduğu için bu husus da asla bir geri adım değil. Bir ihtiyaçtan, bir zaruretten kaynaklı olan bir düzenlemedir. Bunun da normal safahat geçtikten sonra elbette... Bunu zaten kısaltan AK Parti hükümetleriydi." Gül, "milletvekillerinin hem seçilme aşamasında hem seçildikten sonra cumhuriyet savcılarının müdahalesine açık hale geldiği ve dokunulmazlığının kaldırıldığı" yönündeki eleştirilerin anımsatılması üzerine bu konuya da değindi. Asla milletvekillerinin dokunulmazlığının kaldırılmasına yönelik bir düzenlemenin söz konusu olmadığını, böyle bir şeyin mümkün olmadığını ifade eden Gül, sözlerini şöyle sürdürdü: "Milletvekilleriyle ilgili Türkiye'deki her mahalde, her yerde soruşturma yapılabiliyordu. Yeni düzenlemeye göre, TBMM Ankara'da olduğu için, milletvekillerinin sayısı da malum, bu hususta eğer bir milletvekiliyle ilgili herhangi bir soruşturma ya da bir kovuşturma olursa (bugüne kadar olan dosyalarda değil, bundan sonrakilerle ilgili) bunu yapacak olan yer Ankara Cumhuriyet Başsavcılığıdır. Peki yapacak da milletvekilini tutuklayacak, gözaltına alacak, milletvekilinin bu suçtan dolayı dokunulmazlığını mı kaldıracak? Hayır. Ne oluyor? Başsavcılık bir soruşturma yapıyor, takipsizlik de verebilir ama suçlu olduğuna eğer kanaat getirirse dosyasını hazırlar, dosyası Mecliste bekler. Onun dokunulmazlığı olduğu için herhangi bir şekilde işlem yapılmaz. Bunu çok açık bir şekilde ifade etmek lazım. Diyelim ki Türkiye'nin herhangi bir yerinde bir savcılık o suç işlendiği iddiasıyla bir milletvekili hakkında soruşturma yapabiliyorken, alacak dosyayı, 'Böyle bir şey oldu, bizce burada bir suç var' diyecek ve Ankara'ya gönderecek. Ankara Cumhuriyet Başsavcılığı bunun soruşturmasını yapacak ama asla dokunulmazlığı kaldırma, hemen dava açma anlamında bir şeye gidemeyecek. Çünkü milletvekilinin dokunulmazlığı var." "Bir geri adım anlamına gelmiyor değil mi?" sorusu üzerine Gül, asla bir geri adım olmadığının altını çizerek, Ankara'da, parlamentonun merkezinde, Ankara Cumhuriyet Başsavcılığı gibi bir yerde yapılmasının usul ekonomisi bakımından daha doğru olur diye düşünüldüğünü söyledi. Gül, "Bu aslında siyasetin korunmasına yönelik. Yani bunu eleştirenler kimlerse, eğer muhalefetse de bilakis onların memnun olacağı, teşekkür edeceği bir düzenlemedir. Bu hususta nitekim başka bürokratlar için bile bu tür benzer düzenlemeler var" diye konuştu. "Bunlar ciddi kararlar ve neden KHK ile çıkarmaya devam ediyorlar?" şeklinde ifadelerin hatırlatılması üzerine Gül, "Türkiye'de 15 Temmuz darbesini yapan bir terör örgütü ve acilen yapılması gereken birtakım yasal değişiklikler var. Terörle mücadele ediyorsunuz, bu konuda OHAL... Anayasanın vermiş olduğu yetkiyle sınırlı olmak üzere zaruri olan değişiklikler yapılmıştır. Bizim bekleyen kanunlarımız da var. Parlamentomuz açıldığında elbette bu kanun düzenlemeleri Mecliste normal yoldan zaten yapılacaktır. Biz de zaten onu tercih ediyoruz" ifadelerini kullandı. "Açık cezaevlerine aktarma" ile ilgili bir soru üzerine de Gül, cezaevlerinde kapasitenin üzerinde tutuklu ve mahkum bulunduğunu belirtti. Bakan Gül, "Cezaevi yönetimi, bir kişi aslında açığa çıkması gerekiyor ama disiplini bozmuş ya da disiplinsiz bir tavır yaptığı için ceza verince açığa çıkamıyor ama açığa çıkmaya hak kazanmış, bir yıl, iki yıl önce. Öyle olunca kapalı da." açıklamasını yaptı. Cezaevlerinin doluluk oranının şu anda yaklaşık yüzde 110'un üzerinde olduğu bilgisini veren Gül, bunun da tutuklu ve mahkumların koşullarını zorlaştırdığını söyledi. Gül, "Bunlar açığa çıkmaya hak kazanmış kişiler. Bu asla bir af değil, farklı bir şey değil bu kişilerin açığa çıkması. Eğer açığa çıktıktan sonra varsa denetimli serbestlik imkanı da gelecek. Cinsel suçlar ve birtakım sınırlamalar hariç olmak üzere. Yine cezaevi yönetimi de bu durumları gözden geçirerek, bunun takdirini yapacak." değerlendirmesinde bulundu. Gül, bunun cezaevi yönetiminin disiplin cezası verdiği hususları tekrar gözden geçirmeye yönelik bir düzenleme olduğunu, mahkumiyetle ilgili bir şey olmadığını bildirdi. Bazılarının denetimli serbestlikle çıkma hakkı olacağını yineleyen Gül, "Belki bu ceza olmasaydı birçoğu dışarıda olacaktı. Bunların tasnifi yapılacak, iyi halli olanları cezaevi yönetimi bunun kararını verecek" dedi. "Bir rakam tahmininiz var mı?" sorusuna Gül, bu konuda bir sayı telaffuz etmenin şu anda zor olduğunu belirtti. "Yeni cezaevlerinin yapımıyla ilgili durum nedir?" sorusunu da yanıtlayan Gül, tutuklu ya da mahkum da olsa cezaevinde belli standartlarda yaşama zorunluluğu bulunduğunu belirterek, standartları iyi noktaya getirmek üzere inşaatların sürdüğünü kaydetti. Gül, özellikle terör örgütleri mensuplarının tek ve 3 kişilik hücrelerde de kalabilmesine yönelik çalışmaların devam ettiğini anlattı. Adalet Bakanı Gül, "Tek tip elbise çalışması ne durumda?" sorusuna, "Hükümetimizin o konudaki kanaati açıktır. Bu hususla ilgili de bir düzenleme yapılacaktır. Hazırlıklar, çalışmalar tamamlanınca hükümetimiz, Bakanlar Kurulu o konuda gerekli kararı verecektir" yanıtını verdi. "FETÖ ile mücadele ve yargılama nasıl gidiyor?" sorusu üzerine Gül, şunları ifade etti: "FETÖ ile mücadelede kararlı bir şekilde, bir an evvel sonuçlanmasına yönelik yargı makamları çalışıyor, görevlerini yapıyorlar. Bu hususta asla bir zafiyet, asla bir gevşeklik söz konusu olmadan. 15 Temmuz hain darbe girişimini gerçekleştiren bu terör örgütünün tüm üyeleri, yöneticileri adalet önünde hesap veriyorlar ve cezalarını da çekecekler. Tabii çok gizli ve kripto bir örgüt ama savunmalarına bakıldığında, İstanbul'da, İzmir'de, Ankara'da... Şöyle bir kapatın, izleyin yani 200 kişi getirin hepsi aynı şeyi söylüyor. Hani 'Karakolda doğru söyler, mahkemede şaşar' diye bir deyim var. Örgüt oldukları buradan da belli. Tek bir merkezden talimatla hepsi aynı şeyi yapıyor. Hakim kamerada gösteriyor, herkes görüyor ve 'Bu sen değil misin?', 'Hayır, ben değilim' diyor. Böyle mahkemeyle, yargıyla, adaletle dalga geçen bir yaklaşım var ama hakim ve savcılar, Türk yargı mensupları tamamen bu konuda hukukun gereği neyse o hususta çok adil bir şekilde yargılama yapıyorlar. Herkes bağımsız Türk mahkemelerine güvensin. En hızlı bir şekilde, en yakın zamanda safahat artık ilerliyor. Bu hain terör örgütüne mensuplar gereken cezayı alacaklardır. Türkiye'nin ulusal güvenliğiyle ilgili bu mücadelede mahkemeler hukuk neyse onu yapıyor. Herkes üzerine düşeni yapmak zorunda. Yalan söyleseler de inkar etseler de bütün deliller ortada. Meclisi bombalayan kişi de 'Benim haberim yoktu' diyor. Hepsi belli. Dolayısıyla vatandaşlarımız yargıya güvensinler, 250 şehidimizin ruhu incinmeden adil bir şekilde yargılamalar devam ediyor. Herkes, bu terör örgütleri de hak ettiği cezayı çekecektir, görecektir." Abdulhamit Gül, Adalet Bakanlığının Adil Öksüz'ün yakalanmasıyla ilgili girişimlerine ilişkin açıklamada bulundu. Öksüz'ün Almanya'da görüldüğüne dair haberlerin çıktığını hatırlatan Gül, uluslararası sözleşme kapsamında Öksüz'ün acilen bu ülkede tutuklanarak Türkiye'ye gönderilmesi yönünde bir kararın Ankara 4. Ağır Ceza Mahkemesinden çıktığını belirtti. Gül, "Bu hususta 'Bizde yok' şeklinde bir şey de gelmedi henüz bize. Bakanlık olarak istedik. Almanya'nın bu talebimize olumlu, olumsuz ve belgeli bir şekilde cevap vereceğini düşünüyoruz. Vermek zorunda. Uluslararası hukukun gereği de bunu bekliyoruz." ifadelerini kullandı. Özellikle FETÖ mensupları ya da diğer bazı terör örgütü üyelerinin belli ülkelerden iade talebine rağmen bu isteğin yerine gelmediğini görmenin kendilerini üzdüğünü dile getiren Gül, terörün bütün insanlığın ortak düşmanı olduğunu vurguladı. "İyi terörist, kötü terörist" diye bir ayrımın olamayacağına işaret eden Gül, "Türkiye, hangi terör örgütü olursa olsun insanlığa karşı suç işlemiş bütün örgütlere karşı uluslararası toplumla iş birliği yapan bir ülkedir ama bu hususta bazı ülkelerden bu duyarlılığı göremiyoruz. Bu uluslararası hukukun gereğini göremiyoruz. Bu hususta her türlü görüşmelerimizi uyarıyoruz. Talepte bulunuyoruz yazılı ve sözlü. Bu konudaki mücadelemizi de elbette hukuk çerçevesinde sürdüreceğiz. Umarız bu husustaki ortak hassasiyet yerine getirilir" diye konuştu. ABD'de bulunan FETÖ elebaşı Fetullah Gülen'in iadesine ilişkin bir soru üzerine Gül, bakanlığının ABD ile temasının sürdüğünü belirterek, Cumhurbaşkanı Recep Tayyip Erdoğan'ın ziyaretlerinde de bu konunun gündem olduğunu söyledi. Adaletin eninde sonunda tecelli edeceğini düşündüklerini ifade eden Gül, "Vermemekteki ısrar, terör örgütlerinin yanında durma anlamında bütün dünyanın gözü önünde gerçekleşiyor. O ülkelerin itibarını etkiler olumsuz anlamda. Bir anlamda teröristi korur vaziyette olmalarını sağlayacaktır, gösterecektir, göstermektedir. Bu konudaki ısrarımızı sürdüreceğiz. Hukuk çerçevesindeki taleplerimizi yenileyeceğiz. Her halükarda bu terör grupları sonuna kadar yargılanacak, belki bir kısım başta terör örgütü FETÖ olmak üzere adaletin önünde hesabını verecek." değerlendirmesini yaptı. Adalet Bakanlığına yeni işe alımlarının olup olmayacağının sorulması üzerine Bakan Gül, adliye ve cezaevi personeli ihtiyaçlarının olduğunu bildirdi. Bu konuda çalışmaların sürdüğünü aktaran Gül, "Maliye Bakanlığımız, Başbakanımız ve hükümetimizle en yakın zamanda ihtiyaçlarımızı giderecek şekilde kamuoyuna duyuracağız. Hem zabit katibi, adliye personeli hem de cezaevi için ihtiyaçlarımızı gidereceğiz. Bu konuda bir istihdam olacaktır. 950 hakim, savcı için yeni mezun olan yaklaşık 10 bin hukuk fakültesi mezunu arkadaşlarımız var. Onlara tekrar çağrıda bulunuyorum. Onurlu Türk yargı mensubu olmaya davet ediyorum" bilgisini aktardı.
İstanbul Film Festivali tarafından sinemaya gönül ve emek veren isimlere takdim edilen Sinema Ödülleri’nin 2019 sahipleri belirlendi. Festivalin Yaşam Boyu Başarı Ödülü usta yönetmen  ’e sunuluyor. Sinema Onur Ödülleri oyuncu ve yapımcı   ile oyuncu  ’a, Sinema Emek Ödülü ise akademisyen  ’a verilecek. Ödüller, 4 Nisan Perşembe gecesi yapılacak 38. İstanbul Film Festivali Açılış Töreni’nde takdim edilecek. Şerif Gören 1944’te İskeçe’de doğdu. İstanbul Erkek Lisesi’nden mezun oldu. 1962’de Yeşilçam’a kurgucu olarak adımını atan Gören, yüzlerce filmde asistanlık yaptı. 1974’te ilk filmi Endişe ile Antalya Film Festivali’nde En İyi Film ve En İyi Yönetmen dahil 6 dalda ödül kazandı. Türk Sinemasına damgasını vuran Metin Erksan, Lütfi Ö. Akad ve Yılmaz Güney’in başlattığı toplumsal gerçekçilik akımının ikinci kuşağında yer alan Gören, dönemin teknik imkânsızlıklarına rağmen filmlerinde kullandığı efektlerle Türk Sinemasına pek çok yenilik kattı.  1973’te Sinema İşçileri Sendikası’nı kurarak başkanlığını üstlendi. 1979-1980 yılında Yönetmenler Derneği başkanıyken 12 Eylül darbesiyle tutuklandı; 1981’de tahliye olduktan hemen sonra Yılmaz Güney’in senaryosunu yazdığı Yol filmini çekti. Başlıca filmleri arasında Köprü (1975), Deprem (1976), Nehir (1977), Derdim Dünyadan Büyük (1978), Almanya Acı Vatan (1979), Tomruk (1982, Antalya En İyi Üçüncü Film, En İyi Görüntü), Derman (1983 Antalya En İyi İkinci Film, 1983 Valencia Jüri Özel Ödülü, 1984 Şam En İyi Film, 1984 Karlovy Vary FIPRESCI Ödülü, FICC ödülü), Firar (1984), Kurbağalar (1986 Nantes En İyi Film), Kan (1985) Yılanların Öcü (1985 Antalya En İyi İkinci Film), Katırcılar (1987), On Kadın (1987), Polizei (1988), Abuk Sabuk Bir Film (1990 Yunus Nadi Yarışması En İyi İkinci Film), Amerikalı (1993 Antalya Halk Ödülü) sayılabilir. Gören ayrıca SFB ve FR2 televizyonları için Berlin ve Strasbourg şehirleri hakkında dört belgesel çekti. Yeşilçam denince akla gelen ilk aktörlerden Göksel Arsoy, sinemaya adımını 22 yaşında, Kara Günlerim (Sırrı Gültekin, 1957) ile attı. İlk Yaprak Dökümü’nün (Suavi Tedü, 1958) ardından Belgin Doruk’la başrollerini paylaştığı Samanyolu (1959) filmleriyle yıldızı parladı. Başta romantik melodram uyarlamaları, özellikle Belgin Doruk’la yaptığı filmler çok sevildi ve Doruk ile Arsoy, Yeşilçam’a star sistemini getirdi. 1962’de Halit Refiğ’in yönettiği Şehirdeki Yabancı ile Moskova Film Festivali’nde Şeref Diploması kazandı.  Büyük tutkusunu gerçekleştirerek 1963’te Yeşilçam’ın ilk havacılık filmi Şafak Bekçileri’nin (Halit Refiğ) çekilmesini sağladı, filmde başrolü oynadı, hatta çekimler sırasında ses duvarını da aştı. 1960’larda “ilk Türk James Bond”u olarak tanımlanan Altın Çocuk serisinin yapımcılığını ve başrollerini üstlendi. Yüzden fazla filmde rol aldıktan sonra 1968’de sinemadan uzaklaştı. 2000’lerde Osman Seden’in önayak olmasıyla TV dizilerinde rol aldı. En son Ayhan Sonyürek’in yönettiği Unutulmayanlar (2006) ile kamera önüne geçti. 1997-1999 arasında Sinema Oyuncuları Derneği’nin başkanı olarak sanatçıların sigortalanmasını sağladı. Binicilik, pilotluk, araba sevdası, havacılık tutkusu, sahne yılları, hiç bırakmadığı spor ve elbette sinema aşkıyla Göksel Arsoy, kendi deyimiyle “kentlileşen, dönüşen toplumun simgesi oldu”. Yeşilçam sinemasında güçlü kadın rollerinin vazgeçilmez ismi, sinemada kendi sözleriyle “kendi gibi hayata karşı dik durabilen kadınları” canlandıran Selda Alkor, 1965’te Ses Dergisi’nin artist yarışmasında birinci oldu ve hemen başrol oynamaya başladı. Yeşilçam’a attığı ilk adımlar Cumartesi Senin Pazar Benim (Aram Gülyüz), Güneşe Giden Yol ve Türkiye’ye adını duyuran Çiçekçi Kız (Nejat Saydam) oldu. Birlikte rol aldığı Kartal Tibet'le Senede Bir Gün, Fikret Hakan'la Buzlar Çözülmeden, Cüneyt Arkın'la İlk ve Son, Ayhan Işık'la Erikler Çiçek Açtı, Ekrem Bora’yla Yaşamak İstiyorum, Ediz Hun’la Yarın Çok Geç Olacak, Türk sinemasının klasikleri arasında yer aldı. 100’e yakın filmde başrol oynadı. 1986’da, canlandırdığı “Hanımağa” karakteriyle büyük başarı kazandığı, Attila İlhan’ın yazdığı Kartallar Yüksek Uçar dizisiyle TV dünyasına adım attı; Asmalı Konak, Çemberimde Gül Oya, Parmaklıklar Ardında dizilerinde rol aldı.  OYUNCU BİR meslek derneğinin kurucularından oldu; TÜRSAV Türk Sinema Vakfı başkanlığını, Sinema Oyuncuları Derneği’nin 1994-1996 arasında genel sekreterliğini, 2000-2002 arasında başkanlığını yürüttü.  Yıllardır film kültürü ve kolektif sinema belleğini savunan ve bu alanda çalışmalarını sürdüren Jak Şalom, 1946’da İstanbul’da doğdu. 1965-1972 yıllarında kurucu üyelerinden olduğu Türk Sinematek Derneği’nde görev aldı. 1972-1977 yıllarında Paris’te, Fransız Sinemateki’nde Henri Langlois’nın asistanlığını yürüttü. 1966-1972 arasında Yeni Sinema ve Film dergilerinde yazıları yayımlandı. 1976-2012 arasında Paris Ulusal Doğu Dilleri Enstitüsü’nde (Inalco) doçent öğretim üyesi ve idareci olarak çalıştı. 1999-2012 arasında Lozan Les Teintureries Tiyatro Okulu’nda öğretim üyeliği yaptı.  2015’ten bu yana Boğaziçi Üniversitesi’nde öğretim görevlisi olarak çalışıyor. Türk dili üzerine iki kitap ve Türkçe-Fransızca/Fransızca-Türkçe bir sözlük yazdı. Kadıköy Belediyesi bünyesinde yapımı süren Sinematek/Sinema Evi projesinin tasarımcısı ve yöneticisidir.
Manisaspor Basın Sözcüsü Selami Delan, teknik direktör arayışları konusunda, şu ana kadar Abdullah Ercan ile görüştüklerini, ancak anlaşmaya varamadıklarını, Hakan Şükür ile sadece bir ön görüşme yaptıklarını söyledi.  Delan, Bozyaka Tesislerinde düzenlenen basın mensuplarıyla tanışma toplantısında, teknik direktör ve oyuncu transferi konusundaki sorulara yanıt verdi.  Teknik direktör konusunda yeni bir gelişme olmadığını, şimdiye kadar sadece Abdullah Ercan ile görüştüklerini belirten Delan, ''Abdullah Ercan ile anlaşamadık. Başkanımız Kenan Yaralı, Hakan Şükür ile sadece bir ön görüşme yaptı. Onun dışında bir şey yok, başka hocayla yapılan bir görüşme de yok'' dedi. Delan, oyuncu transferi konusunda ise şu ana kadar Kahe, Semavi ve geçen sene Bucaspor'dan alınan Bekir ile sözleşme imzaladıklarını hatırlatarak, ''Son olarak dün Ömer Aysan ile 2 yıllık anlaşma yaptık. Bu sporcuların dışında 3 ya da 4 sporcu daha almak istiyoruz. Sol kanada ve orta sahaya ve olursa bir kaleci, bir de forvete oyuncu almak istiyoruz'' diye konuştu.  Transfer konusunda görüşmelerin devam ettiğini, ancak önceliğin teknik direktörde olduğunu ifade eden Delan, transferleri teknik direktörün de onayı ile yapmak istediklerini söyledi.  Delan, gelecek sezon sahada savaşan, saldıran, lige renk getiren bir Manisaspor yaratmak istediklerini sözlerine ekledi.
İtalyan futbolcu Claudio Marchisio, 33 yaşında kariyerini sonlandırdı. Sosyal medya hesabında emekliliğini açıklayan Marchisio, "Futbolcu olmak isteyen küçük çocuğa söz vermiştim, sahaya girdiğimde harika hissettiğim sürece oynayacaktım. Artık sözümü yerine getiremiyorum ve bu yüzden futbolu bırakıyorum." ifadelerini kullandı. Altyapısından yetiştiği Juventus'ta 2005 yılında A takıma yükselen Claudio Marchisio, geçen yıl Zenit'te forma giymiş ve yaz transfer döneminde sözleşmesini feshetmişti. Marchisio ayrıca 55 kez milli formayı terletip 5 gol atmıştı.
PKK ile görüşmelerinin basına sızmasının ardından Milli İstihbarat Teşkilatı (MİT) içinde ve devletin diğer birimlerinde, oluşan sis perdesini ortadan kaldırmak için birbiri ardına çalışma başlatıldı. Hürriyet gazetesinin haberine göre sızdırmaya dair şüpheler, terör örgütü üzerinde hatta bir isme dek yoğunlaşırken, sürece dair şifreler de yavaş yavaş çözülüyor. Muammaya dönen gelişmelerde konuyu yakından takip eden uzmanlara göre ses kaydı ortam dinlemesi değil. Gizli kayıt masada bulunanlardan birinin üzerindeki kalemle yapıldı. Toplantıya aracılara güvenerek gelen MİT de zaten kayıt yapmadı.  - Bir diğer önemli ve yanlış bilinen nokta da görüşme serisinin sadece Oslo’da yapıldığı. Aslında Avrupa’nın çeşitli şehirleri de seçildi. İlginç bir şekilde uzmanlar, kayıtları sızan bu görüşmenin Oslo’da değil Mayıs başı 2010’da Brüksel’de yapılmış olabileceğine işaret ediyor. Dikkat çekilen bir iddia da gizlice dinlenen görüşme sayısının birden fazla olduğu yönünde. Ama montajlanarak sızdırılan görüşmede, MİT’i zor durumda bırakmak için özellikle en hassas bölümler kesip yapıştırılarak birleştirilmiş. Bu da sızdırılması muhtemel yeni ses kayıtlarına işaret ediyor.  - İddia edildiği gibi Başbakan Erdoğan’ın imzaladığı bir taahhüt protokolü ise kesinlikle yok. Sadece Abdullah Öcalan’ın gönderdiği teklifler paketi var.  - Yine kayıtlarda koordinatör ülke temsilcisi diye ismi geçen kişinin de İngiliz veya Norveçli olmasının pek bir önemi yok. Çünkü moderatör ülke yok. Bu görüşmelerde 10’dan fazla isim yer aldı. Hatta bazen PKK üzerinde etkisi olduğuna inanılan, güvenilir bazı bağımsız kurumların da rol aldığı güçlü iddialar arasında.  - Görüşme yerleri güvenlik nedeni ile sürekli değişti. PKK veya MİT haricinde görüşmelere katılan arabuluculara yönelik sızdırmaya ilişkin bir inceleme yapılıyor. Kurum içinden sızma ise ihtimal dâhilinde görülmüyor. ‘Yapılsa çok önceden yapılırdı’ deniliyor. Bu görüşmeler trafiği çeşitli eksenlerde önceki müsteşarlar, hükümetler dönemi de dâhil hep yapıldı. O nedenle, devlet birimlerinin talimatıyla hareket eden Müsteşar Hakan Fidan ve eski Müsteşar Yardımcısı Afet Güneş üzerinden her şey yeniymiş gibi bir tartışmanın da haksızlık olduğu belirtiliyor. Ayrıca terörün tekrar tırmanışa geçtiği son dönemin öncesinde uzunca bir süre kan akmamasının perde arkasında da yine Ankara’nın, başta MİT ile Hakan Fidan’ın görüşmelerde PKK üzerindeki etkisinin olduğu ifade ediliyor. - Bununla birlikte, 3. ülke istihbaratının bu işin içinde olup gizli kayıt yapıp yapmadığı ve bunu sızdırıp sızdırmadığı veya PKK mensuplarının bu kayıtları bu ülke istihbaratlarına verip vermediğine yönelik soruşturma da yapılıyor. Burada akla hemen Türkiye’nin ciddi kriz içinde olduğu İsrail için “Acaba misilleme mi yaptı” diye geliyor. Ancak Ankara’da hemen popüler, “Şu veya bu yaptı” kolaycılığına kaçılmayacak kadar ciddi bir tahkikat var. Bazı kaynaklar ise İsrail’in elinin kolunun uzun bir istihbarat yapısına sahip olduğunu, zamanında Abdullah Öcalan’ın Suriye’den çıkışı sonrası takipte Türkiye’ye yine İsrail’in bilgi verdiğini, bu kez de tersine Türkiye aleyhine çalışmasının da göz ardı edilmemesi gerektiğini belirtiyor. Kaynaklar, bazen de yabancı servislerin içeriden taşeron kullandığını, bu nedenle her olasılığın irdelendiğini ifade ediyor. - Kurumun kayıt yapmış olabileceğine yönelik iddia da ayakları yere basan bir tez değil. MİT’e ait özel uçakla gelen ve yaklaşık 10-12 kişi olan ekibin ya da bir başka öncü grubun önceden gidip orada dinleme faaliyeti ile ilgili bir altyapı sağlaması mümkün değil. Çünkü yerler hep son anda söylendi ve MİT de arabuluculara güvendi. - MİT’in devreye girmesine giden süreçte ise ilk teklif yine arabulucu konumundaki etkin bağımsız kuruluşlardan geldi. Norveç’ten geldiğini söylemek ise bu noktada hatalı olur. Norveç sadece sürece yardımcı olmaya çalışan ülkelerden biri ama tek belirleyici değil. Hatta bu dönemde Mahmur Kampı’na PKK’lıların dönmesine ek olarak üst düzey bazı isimlerin de Norveç’e gelebileceği bile seslendirildi. Zamanında basında yer alan, “PKK’nın yöneticilerinin Kuzey Avrupa ülkelerine gidebileceği” iddiaları da hep buradan çıktı. ABD tarafının da konu ile ilgili gelişmelere hâkim olduğu iddia ediliyor. Tüm bu görüşmeler olurken benzer görüşmeler, Türkiye, Kuzey Irak, Bağdat ekseninde de yapıldı. - Şimdi, görüşmeye devam edilip edilmeyeceği en büyük soru. Genel hava, zamanla yola bir şekilde devam edilebileceği yönünde. Aracıların getirdiği bilgiler ya da bir başka istihbarat oluşumunun aracılığının istenmediği belirtilerek, “İnisiyatifin artık elde tutulmalı” deniliyor. Süreç darbe aldığından şimdilik aksasa da yeniden yürüyebilir. Ama kesin olan şu an görüşme yok. “Bu noktada devletin ilgili birimlerinin de görüşmeler olsa da bugüne dek terörle mücadelede taviz verdiği bir durum yok” deniliyor.  - Bir bilinmeyen nokta ise ne oldu da görüşmeler böyle devam ederken birden olaylar tırmanışa geçti. Bazılarına göre o sessiz eylemsizlik sürecinde devlet dağdaki eylem yapmayan terörist unsurlara harekâtlar düzenleyerek ağır kayıplar verdirdi ve yoğun KCK operasyonları oldu. PKK da saldırıya geçti. Bazılarına göre ise PKK içindeki aşırı uçlar, varoluş sebeplerini kaybetme paniği ile süreci dinamitledi. Ama asıl konunun, PKK’nın Türkiye’ye husumeti olan uluslararası yabancı servislerin güdümü ile sipariş taktik uygulaması olduğu iddia ediliyor.  - Ne olursa olsun sızdırmanın, süreci baltalamak, devleti uzaklaştırmak, zinciri kırmak, Hakan Fidan’ı ve siyasi otoriteyi zor duruma düşürmeye dek birçok amacı olabilir. Kaynaklar, dinleme ve sonrasında bunun hangi ellerden geçip, nasıl sızdığı ile ilgili incelemede devletin sona yaklaştığını ve tüm resmin yakında öğrenileceğini belirtiyorlar.
Emniyet Genel Müdürlüğü, sigortasız ve muayenesiz olarak trafikte bulunan 4 milyon araca “uyarı” mektubu gönderdi.  Araç sahiplerinden kısa süre içerisinde gerekli işlemlerini yaptırmaları istendi.  İstatistiklere göre; Türkiye'deki araçların yaklaşık 4’te birinin süresi dolmasına rağmen muayenesi yenilenmiyor.  Muayene oranlarının en düşük olduğu araç cinsleri, traktör ve motosiklet.  Emniyet Genel Müdürlüğü, araç sahiplerine gönderdiği mektupta fenni muayenenin kazaları önlemedeki önemine vurgu yaptı. Emniyet, araçlara yaptırılacak sigortaların olası bir kaza durumunda oluşacak zararı tanzim edeceğine dikkat çekti.  Emniyet Genel Müdürlüğü uyarı mektubu uygulaması ile muayenesiz ve sigortasız araç kullanımını azaltmayı hedefliyor.  Uyarı mektuplarıyla aynı zamanda kullanıcıların adres bilgileri güncellenecek ve hurda araçların trafik kayıtlarından temizlenmesi sağlanacak.  MEKTUBUN MALİYETİ 1 MİLYON LİRA 4 milyon araç sahibine gönderilen uyarı mektubunun Emniyet Genel Müdürlüğü'ne maliyeti 1 milyon Türk Lirası oldu.  Bu maliyet, araç muayene hizmeti veren şirket ve sigortacılar tarafından karşılandı.
Süper Loto'nun bu haftaki çekilişinde de 6 bilen çıkmayınca 12 milyon 982 bin 438 lira haftaya devretti.  Milli Piyango İdaresinden yapılan açıklamaya göre, Süper Loto'nun 191. hafta çekilişi sonuçlandı. Kazanan numaralar 7, 13, 23, 30, 44 ve 47 olarak belirlendi.  Çekiliş sonucuna göre 3 bilen 237 bin 109 kişi 6 lira 95'er kuruş, 4 bilen 12 bin 213 kişi 78 lira 50'şer kuruş, 5 bilen 214 kişi 4 bin 161 lira ikramiye kazandı. 6 bilen çıkmayınca 12 milyon 982 bin 438 lira 95 kuruş sekizinci kez devretti.  Süper Loto'nun bu haftaki çekilişinde 16 milyon 479 bin 520 lira 99 kuruş ikramiye dağıtıldı.  Elde edilen hasılattan Türkiye'nin tanıtımına, Çocuk Esirgeme Kurumu'na, Olimpiyat Oyunlarına, Savunma Sanayiine, Kredi ve Yurtlar Kurumu'na 3 milyon 815 bin lira 92 kuruş; KDV'ye 2 milyon 519 bin 679 lira 97 kuruş, Şans Oyunları Vergisi'ne 1 milyon 412 bin 963 lira 30 kuruş aktarıldı.
Bir kaç günden bu yana Edirne'ye gelen sığırcık sürüleri kentteki ev ve iş yerlerinin çatılarına konarken, bazıları ise martılara yem olmaktan kurtulamadı. Sürülerin arasına dalan martılar havada yakaladıkları çok sayıdaki sığırcığı yerken, kimi sürüler de alçaktan uçuş yaparak martılardan kurtulmaya çalıştı. Trakya Üniversitesi (TÜ) Fen-Edebiyat Fakültesi Biyoloji Bölümü'nde öğretim üyesi olan Kuş Bilimci Yrd. Doç. Dr. Mustafa Kaya, Avrupa'da etkili olan kar ve soğuk havanın hayvanların yaşamını da olumsuz etkilediğini söyledi. ABD ve Avrupa'da görülen toplu kuş ölümlerinde soğuk hava ve kar yağışının etkili olabileceğini kaydeden Kaya, şunları kaydetti:''Kuş ölümlerinin nedeni yem bulmakta zorluk çeken kuşların daha sıcak olan bölgelere kaçmak için verdikleri mücadele sırasında karşılaştıkları kış şartları olabilir. Söz konusu bölgelerdeki ölü kuşların genelde sığırcık ve benzeri kuşlar olduğunu görüyoruz. Bu kuşlar sert kış şartlarına pek dayanıklı kuşlar değil. Özellikle sığırcıklar sürüler halinde hareket eder ve beslenirler. Aşırı kar yağışı ve soğuk olduğu zaman kuşlar yiyecek bulmakta zorluk çekiyorlar. Kuşların bir kısmı ölüyor. Hayatta kalanlar ise beslenmek için daha sıcak ülkelere göç ediyorlar. ABD ve İsveç'teki kuş ölümleri buna bağlı bir şey olabilir.'' Kuş Bilimci Mustafa Kaya, sürüler halinde gezen sığırcıkların böcek, tahıl ve meyvelerle beslendiğini de ifade ederek, tarım alanlarına verdikleri zararlardan dolayı çiftçiler tarafından da pek sevilmediğini sözlerine ekledi.
Kalkınma Bakanı Cevdet Yılmaz, CNBC-e Ankara haber müdürü Zerin Elçi'nin sorularını yanıtladı. Röportajdan öne çıkan başlıklar şöyle;  Büyüme hedefini Merkez Bankası belirleyemez, büyüme hedefini belirleyecek olan hükümet. Hazır formüllerden yana değilim. Konjonktüre göre hareket edilmeli.  Dış ticaret hesaplamasında revizyon çalışmaları devam ediyor. Dış ticaret hesaplamasında revizyon bir miktar cari açığı azaltıcı etki yapar. Cari açık ciddi biçimde düştü ve hedeflenenden daha iyi bir noktaya geldi.  Turizm gelirinin hesaplanması güncellenirken not artışı zaten beklenmiyordu.Turist gelirlerinin tümünü detaylı olarak hesaplayamıyorduk. Turist gelirlerinin bir kısmı başka kalemler altında görünüyordu.Turizm gelirlerinin revizyonu için yaklaşık 2 yıl çalıştık. Turizm gelirlerinin revizyonu cari açıktaki net hata noksanı azaltacak. Kaynağı belirsiz gözüken bazı döviz girişlerinin kaynağı aslında turizmdi. Net hata noksan yüksek olduğu için cari açığı olduğundan yüksek hesaplıyorduk.  2012'de Avrupa'daki daralma beklenenden daha fazla oldu. 2012'de Avrupa'daki görünüm nedeniyle büyümemiz geriledi. 2012 büyümesinin %3 altında kalması olası. 2013'te daha dengeli bir büyüme yapısı göreceğiz.  Nüfus politikalarımızı yeniden değerlendirmeliyiz. Türkiye dinamik nüfus yapısını kaybetme riskiyle karşı karşıya. Aşama aşama nasıl bir nüfus politikası izleneceği üzerinde çalışıyoruz. Kadın istihdamını artırmak temel hedeflerimiz arasında. Kadın istihdamını ve doğurganlığı aynı anda artırmak istiyoruz. Kadın ve genç istihdamı için esnek çalışma reformları çok önemli. Ortalama çalışma süremiz Avrupa'nın birçok ülkesine göre daha yüksek. Çalışma saatlerinin uzunluğu istihdam piyasasındaki katılıktan kaynaklanıyor."
İzmir'de üniversite öğrencileri, Fatih Terim ile tartışan Selahattin Aydoğdu'ya üzerinde "Türk futbolunun kaderine değiştiren adam" yazılı heykelini armağan etti. Çeşme ilçesine bağlı Alaçatı'da bir kebapçının işletmeciliğini yapan Selahattin Aydoğdu, Fatih Terim ve damatlarıyla tartışmasıyla gündeme gelmişti. Sosyal medyada da büyük yankı uyandıran olayın ardından Fatih Terim Milli Takımlar Direktörlüğü görevini bırakmıştı. Güzel Sanatlar Fakültesi Heykel bölümü öğrencileri de bir araya gelerek Aydoğdu'nun heykelini yaptı. Heykelin üzerine de "Türk futbolunun kaderine değiştiren adam" yazıldı. Öğrencilerin yaptığı heykel, Aydoğdu'nun sahibi olduğu kebapçı dükkanının içerisine konuldu.
Dış ticaret açığında makas daralmaya devam ediyor. Dış ticaret açığı Mayıs'ta yüzde 15.5 düşüşle 8.58 milyar dolar olarak gerçekleşti. CNBC-e anketinde açığın 8.28 milyar dolar olması bekleniyordu. Mayıs ayında, 2011 yılının aynı ayına göre ihracat yüzde 20.3 artarak 13 milyar 168 milyon dolar, ithalat yüzde 3.1 artarak 21 milyar 752 milyon dolar olarak gerçekleşti.  Mayıs ayında ihracatın ithalatı karşılama oranı yüzde 60.5'e düştü. Dış açık ilk beş ayda yüzde 18.9 düşüşle 35.6 milyar dolara indi.  Takvim etkilerinden arındırılmış seriye göre; Mayıs ayında önceki yılın aynı ayına göre ihracat yüzde 16.4 artarken, ithalat yüzde 1 azaldı. Mevsim ve takvim etkilerinden arındırılmış seriye göre ise; Mayıs ayında bir önceki aya göre ihracat yüzde 1.4 azaldı, ithalat yüzde 1.1 arttı.  Mayıs 2011'de yüzde 51.8 olan ihracatın ithalatı karşılama oranı, 2012 Mayıs ayında yüzde 60.5'e yükseldi. Mayıs 2011'de yüzde 46.8 olan Avrupa Birliği'nin ihracattaki payı, 2012 Mayıs ayında yüzde 36.2'ye geriledi.  Verilere göre enerji ithalatı Ocak-Mayıs'ta yüzde 18.2 artışla 24.38 milyar dolar olarak gerçekleşti.  Öte yandan Mayıs ayında en fazla ihracat yapılan ülke İran oldu. Bu ülkeye yapılan ihracat 2011 Mayıs ayına göre yüzde 513.2 artarak 1.66 milyar dolar olurken bu rakamın 1.39 milyar doları altın ihracatından kaynaklandı. İran'ı sırasıyla Almanya, Irak, İngiltere ve Rusya takip etti.
Fetullahçı Terör Örgütü'nün (FETÖ) 15 Temmuz 2016'daki darbe girişimi sırasında komuta merkezi olarak kullandığı Akıncı Hava Üssü'ndeki eylemlere ilişkin 486 kişinin yargılandığı davada çapraz sorgusu yapılan eski 4. Ana Jet Üs Komutanı Hava Tuğgeneral Hakan Evrim, "15 Temmuz'da 'TMH başlıyor' diye yukarıdan bir emir gelmediği halde ben hazırlık yaptırdım. Yapılacak terörle mücadele harekatı için 12 uçağın mühimmatla yüklenmesi emrini verdim" dedi.  Ankara 4. Ağır Ceza Mahkemesince, Sincan Ceza ve İnfaz Kurumları kampüsündeki salonda görülen davanın 18'inci duruşmasında salı günü savunmasına başlayan Evrim'in çapraz sorgusuna devam edildi.  Sanık Evrim, sanık avukatlarından birinin sorusu üzerine 15 Temmuz gecesi pilotlara uçuş emrini kendisinin vermediğini, 143. Filo Komutanı Ahmet Özçetin ya da başka birinin emir vermiş olabileceğini iddia etti.  Meskun mahallede uçuş emirlerinin ve talimatlarının mevcut olduğunu ifade eden Evrim, "Yanlış hatırlamıyorsam, Cumhurbaşkanlığı üzerinden uçulmaması için de bir notam vardı daha önceden" dedi.  15 Temmuz'da üssündeki pilotların uzun zamandır uçuş yapmadığı için Terörle Mücadele Harekatı (TMH) olursa Akıncı Hava Üssü'ndeki pilotların bu uçuşları gerçekleştirmesi düşüncesinde olduğunu savunan Evrim, "15 Temmuz'da 'TMH başlıyor' diye yukarıdan bir emir gelmediği halde ben hazırlık yaptırdım. Yapılacak terörle mücadele harekatı için 12 uçağın mühimmatla yüklenmesi emrini verdim. Bu emri verirken yanımda Ahmet Albay'ın da olduğunu hatırlıyorum" diye konuştu.  Sanık Evrim, bir avukatın sorusu üzerine de ABD'li subayların Akıncı Üssü'ne gelerek yılda bir kez akıllı mühimmatların sayımını yaptığını, son sayımın da 15 Temmuz'dan bir gün önce yapılıp yapılmadığını bilmediğini söyledi. Evrim, ABD'lilerin üsse gelip sayım yapmış olmaları halinde bilgilendirilmesi gerektiğini dile getirdi. Bir sanık avukatı da Evrim'e "Hendek operasyonları sırasında bölücü teröristlere veya Fırat Kalkanı'nda meskun mahal sebebiyle Suriye'nin boş köylerine dahi atılmayan bombaları kendi insanını bombalayacak kadar alçalan, beynini ipotekleyen pilotlar nasıl bir psikoloji veya motivasyona sahip? Kıyamete kadar lanetlenecek bu ihanette siz hiç manevi sorumluluk hissediyor musunuz?" sorusunu yöneltti.  Evrim bu soruya "Güzel soru. Onlar adına bir şey söylemem mümkün değil. Konunun muhatabı ben değilim. Hiç kimsenin tasvip edebileceği bir şey değil. Genelkurmay Başkanı, Hava Kuvvetleri Komutanı ve sıralı komutanlar kadar aynı vicdani sorumluluğu taşıyorum. Aynı pozisyonda değil miyiz? Ben o sorumluluğu alıyorum. Onlar da alıyordur herhalde" yanıtını verdi.  Sanık Hakan Evrim'e, sanıklardan eski Hava Pilot Teğmen Sabahattin Tigu'nun avukatı Ergin Haseki de şehitliğin kendisi için ne ifade ettiğini sordu. Evrim'in, şehitliği "İstenmeyen ama olursa da başımızın tacı" şeklinde tanımlamasının üzerine avukat Haseki, "Sizi şehitlik duygusundan uzak bir ruh haline büründüren şey nedir?" sorusunu yöneltti. Evrim bu soruyu yanıtsız bıraktı.  Avukat Haseki'nin, "Şehidimiz Ömer Halisdemir'in bunu göze almasıyla sizin almamanız arasındaki fark nedir?" sorusunu da Evrim, "Ömer Halisdemir'e birisi haber veriyor, o haberi bilerek gidiyor. Ben bilmiyorum ki karşımda düşman var" şeklinde cevapladı.  Sanık Evrim'in, havacı personelin her uçuşunda şehadete yakın olduğunu, devre arkadaşlarından şehitler verdiklerini, onların evlatlarının düğünlerini devrelerinin yaptığını anlatması üzerine avukat Haseki, "15 Temmuz'da tehdit altında olduğunuzu iddia ettiğiniz zamanlarda ölmeyi tercih eder miydiniz, şu şekilde yargılanmaktansa?" diye sordu. Hakan Evrim, bu soruya da cevap vermek istemediğini söyledi.
İngiltere Milli Futbol Takımı Menajeri Fabio Capello, işini sevdiğini ve İngiltere'de kalmak istediğini söyledi.  Güney Afrika'da düzenlenecek ve 11 Haziran'da başlayacak Dünya Kupası hazırlıklarını Avusturya'da sürdüren İngiltere Milli Takımı'nın Menajeri Capello, kendisiyle ilgili spekülasyonları Futbol Federasyonu yöneticileriyle konuşacağını kaydetti.  İngiliz Sunday Mirror gazetesine demeç veren İtalyan teknik adam, Jose Mourinho'nun Real Madrid'e gitmesinin ardından, İtalya Serie A ekiplerinden İnter'in kendisini takımın başına getirmek istemesiyle ilgili iddialar için ''Bu işi seviyorum ve burada kalmak istiyorum. Bunu her zaman söyledim. Yeni federasyon başkanıyla konuşmak durumundayım'' ifadelerini kullandı.  İtalya Serie A'da şampiyonluğa ulaşan ve ardından Avrupa Şampiyonlar Ligi Kupası'nı müzesine götüren İnter'in kendisiyle ilgilendiği yönündeki haberleri okuduğunu aktaran Capello, ''Gerçekten Dünya Kupası'na odaklandım ve hiçkimse benimle şu ana kadar irtibat kurmadı'' dedi.  Bu arada İngiltere Milli Takımı, bugün Avusturya'da Japonya ile son hazırlık maçını yapacak. Menajer Capello, salı günü de 30 kişilik milli takım kadrosunu 23 kişiye düşürecek.
Yeni sezona hızlı bir giriş yapan  'un yeni bölümünden ilk görüntüler yayınlandı.  Yayıncı kuruluş  , 'The Broken Man' isimli yeni bölümün (Game of Thrones 6'ncı sezon 7'nci bölüm) fragmanını yayınladı.  İşte  'un 6'ncı sezon 7'nci bölümünün fragmanı:
İstanbul Cumhuriyet Başsavcılığı Terör ve Örgütlü Suçlar Bürosunca FETÖ'ye yönelik soruşturma kapsamında yürütülen soruşturma kapsamında alınan ifadeler doğrultusunda örgüte ilişkin yeni isimlere ulaşıldı. Yeni isimler üzerinden teşhis de yaptıran savcılık, Zafer Kod adlı Şemsi Zafer Yalçın ve Halit kod adlı Ziya Abay hakkında, ''FETÖ/PDY yöneticisi olmak'' suçundan haklarında yakalama kararı çıkarılmasını talep etti. Savcılığın talebini kabul eden İstanbul 5. Sulh Ceza Hakimliği kararında, şüphelilerden Şemsi Zafer Yalçın'ın FETÖ/PDY örgütünün "Jandarma Teşkilatı Yapılanması" içerisinde ülke çapındaki örgüte mensup personelin ''manevi abisi'' ve örgüt elebaşısı Fetullah Gülen'in talebelerinden olduğu, diğer şüpheli Ziya Abay'ın ise yapılanma içerisinde yönetici vasfını haiz ''müdür'' tabir edilen görevde faaliyet gösterdiği kaydedildi. Söz konusu şüphelilerin de firari konumda oldukları, bu nedenle kendilerine çağrı yapılamadığı, tüm aramalara rağmen de kendilerine ulaşılamadığı vurgulanan kararda, bu nedenlerle şüpheliler Yalçın ve Abay hakkında ''FETÖ/PDY silahlı terör örgütü yöneticisi'' olmak suçundan yakalama kararı çıkarılmasına hükmedildiği belirtildi.
Dün öğlen saatlerinde yeni Sağlık Bakanı Dr. Fahrettin Koca aradı cep telefonumdan. “Fatih Bey, sağlık çalışanlarının ve meslektaşımız doktorların sorunları ile ilgili yazılarınıza teşekkür etmekle başlayayım. Son iki gündür çok doğru şeyler yazdınız, hepsini okudum” dedi ve yapmayı planladıklarını anlattı: “Sağlık çalışanlarına yönelik şiddeti önlemekle ilgili kararlılığımız var, bu kabul edilebilir durum değil” diyen Bakan “Bu durumun zaten Ceza Kanunu'nda bir karşılığı var. 1 ila 3 yıl arasında hapis öngörüyor. Eğer bu saldırı kamu görevi nedeniyle yapılmışsa yüzde 50 oranında da artış yapılıyor, ancak bu durum yeterince önleyici değil” diyerek ilk etapta aldıkları önlemlerin neler olacağını aktardı: “Şu anda hastanelerimizde özel güvenlik personeli görev yapıyor. Aciller dahil. Ancak özel güvenlik personelinin ne yazık ki, bir caydırıcılığı olmadığını gördük. Bu yüzden de bundan böyle acil servislerde birer polis noktası oluşturulacak. Bunu konuyu İçişleri Bakanımız ile ele aldık ve hemen bir genelge yayınladılar. Öncelikle diğerlerine oranla daha yoğun ve bu olayların daha çok karşılaşıldığı 201 hastanemizin acil servislerinde polis görev yapacak. Adalet Bakanımızla yaptığımız bir görüşme ile de saldırıya uğrayan hekimlerimizin ifadelerini hastanelerdeki polis noktalarında alacağız. Çünkü mevcut durumda saldırganla birlikte hekimlerimiz de karakola giderek ifade vermek zorunda kalıyordu. Bu da hem hekimin psikolojsiini bozuyor, sanki suçlu imiş gibi karakola gitmesine neden oluyor, hem de hastanede düzeni aksatıyordu. Artık hekimlerimizin şikayetleri ve ifadeleri de hastanelerde alınacak. Cezaların arttırılması gibi bazı başka tedbirler de gündeme gelecektir ama öncelikli olarak bunları yaptık. Bununla ilgili genelgeleri de dün (önceki gün) yayınladı ilgili bakanlarımız. Bunların yanı sıra hekimlerimizin özlük hakları, emeklilikleri, ücretler, genel olarak koşulları ile ilgili daha iyi ve hekimlerimizin sorunlarını giderici önlemleri de alıyoruz. Çok hızlı düzenlemeler yapacağız. Hem hasta hem hekimler açısından hakkaniyetli bir sağlık hizmeti sistemi kuracağız." Bakan Koca, başta yeni kurulan şehir hastaneleri olmak üzere hem kamu hem de özel hastanelerin yurt dışına açılabilmesi ve uluslararası sağlık hizmeti verilmesi için hepsinin yurt dışı bağlantılarını kuracak bir anonim şirket yapılanması için de yasal düzenlemenin yapıldığını aktardı. Kanser tedavilerinde fark alınmaması ile ilgili yeni düzenlemenin ise üniversite hastanelerinde sorun yarattığını, üniversite hastanelerinin fark almaya devam ettiğini ama yeni düzenleme ile bu fikrin alınmayacağını, ancak ünivesite hastanelerinin döner sermaye gelirlerinin ortadan kaybolmaması için 5 kata kadar farkın devlet tarafından ödeneceğini de belirtti.
İsviçre Yüksek Mahkemesi, yerel yönetimlerin Alp Dağları'nda çıplak yürüyüş yapanlara ceza verebileceğine hükmetti. Federal mahkeme, ailelerin piknik yaptığı bir alandan çıplak halde yürüyüş yaparak geçen bir erkeğin, aldığı cezayı temyize götürmesi üzerine konuyu ele aldı.  Yargıçlar, olayın yaşandığı ülkenin doğusındaki Appenzell Kantonu yetkililerinin, kamu adabı yasasını uygulamaya yetkili olduklarına karar verdi. Kararda, çıplak yürüyüşe konulan yasağın, kişilik haklarını çok az ihlal eden bir karar olduğu belirtildi.  Adı açıklanmayan söz konusu şahıs, Appenzell'de küçük çocuklarıyla piknik yapan bir aile ve bir Hıristiyan uyuşturucu tedavi merkezinin önünden çıplak geçtiği için 100 Frank, yani 109 ABD doları ceza almıştı.  Dindar ve muhafazakâr bir kanton olan Appenzell'de kadınlara oy verme hakkı daha 1990'da verildi.
Katar Hava Yolları, resmi sosyal medya hesabından, Doha’dan kalkan ve 10 zaman dilimini geçen yolcu uçağının 14 bin 535 kilometrelik mesafeyi 16 saat 23 dakikada kat ederek yerel saatle 07.25'te Auckland Havalimanı'na indiğini duyurdu.  Dünyanın en uzun uçuşunu 4 pilot ve 15 kabin görevlisiyle yapan uçak için havalimanında tören düzenlendi.  Yeni Zelanda Ticaret Bakanı Todd McClay, karşılama törenine katıldı ve Katar Hava Yolları Yönetim Kurulu Başkanı Akbar Al Baker’e plaket takdim etti.  We’ve officially landed in New Zealand, the ‘Land of the Long White Cloud.’ Kia ora!    McClay, direkt uçuşların iki ülke arasındaki ticaret ve turizme önemli katkı yapacağını söyledi.  Uçağın bugün Auckland’dan Doha’ya geri dönmek için havalanması bekleniyor. Dönüş uçuşunun rüzgarın durumuna göre 17 saat 30 dakika süreceği tahmin ediliyor.
İSTANBUL - Dünya Ralli Şampiyonası (WRC) 6. Türkiye Rallisi'nin 3. etabı olan 13.52 kilometrelik Bozgoca 1 etabında en hızlı isim, Citroen Junior pilotu Sebastien Ogier oldu. Bozgoca 1 etabında 8.11.2'lik derecesiyle en iyi zamanın sahibi olan Ogier, 3. etap sonunda genel klasmanda ilk sıraya yükselmeyi de başardı. Sebastien Ogier'in ardından Dani Sordo 8.13.2'lik derecesiyle ikinci, Petter Solberg'de 8.13.7'lik derecesiyle üçüncü sırada bu etabı tamamladılar. Bu etapta Türk ekip Burak Çukurova-Aykan Alakoç ikilisi, 09.05.7'lik dereceleriyle 13. sırada kendilerine yer buldular.
TBMM Başkanlığı, vatandaşların Meclis'i gezmesi amacıyla ''halk günü'' uygulaması başlatıyor.  TBMM'nin tanıtımı kapsamında başta öğrenci grupları olmak üzere yurt içi ve yurt dışından ziyaret amacıyla gelen grupların rehber eşliğinde gezdiriliyordu.  TBMM'nin çalışma gün ve saatleri dışında gerçekleştirilen tanıtım turlarında, Genel Kurul Salonu'nda sunum yapılıyordu. Sunumda, Meclis'in tarihçesi, fiziki mekanları ve yasama faaliyetleri hakkında bilgi verilirken, ziyaretçi grupları yerleşke içerisinde gezdiriliyor, yabancı heyetlere ve turist gruplarına ayrıca İngilizce sunum da yapılıyordu.  Gelecek haftadan itibaren başlatılacak yeni uygulamayla; TBMM'yi gezmek isteyen ziyaretçiler, cumartesi günleri randevu almaksızın 11.00 - 16.00 saatleri arasında Dikmen kapısından giriş yapmak suretiyle gezi programından yararlanabilecek.  Yeni uygulamayla ''millet iradesinin tecelli ettiği, temsil edildiği en yüce çatı olan Meclis'i vatandaşların ziyaret etmesi, tanımasını ve TBMM hakkında daha fazla bilgi edinmesi'' amaçlanıyor.  Gezi programları, cumartesi günleri 11.00 – 16.00 saatleri arasında her saat başı tekrarlanacak. Ziyaretçiler 0312 420 68 87 numaralı telefondan konuyla ilgili bilgi alabilecek, ayrıca ''rehberlik@tbmm.gov.tr'' adresi ve 0312 420 69 25 numaralı fakstan da iletişime geçebilecek.
Buna göre Ötzi'nin kalbinin zayıf olduğu ortaya çıktı. Kalp hastalıklarına genetik yatkınlığı olduğu belirlenen “Buzadam”ın ayrıca ateroskleroz (damar sertliği) hastalığı da bulunduğu ve süte alerjisi olduğu tespit edildi. 19 Eylül 1991'de Ötztal Alpleri'nde yolunu kaybeden iki Alman turist tarafından tesadüfen bulunan ve yedi yıl Avusturya'da kaldıktan sonra bulunduğu yerin İtalya sınırı içinde olduğunun anlaşılmasıyla 1998 yılında İtalya'ya teslim edilen Ötzi, tarihe ışık tutmaya devam ediyor. İtalya'nın Bolzano kentindeki, Alto Adige Arkeoloji Müzesi'nde özel koşullar altında tutulan Ötzi'nin yaklaşık bir buçuk yıl önce yapılan son otopsisinin analiz sonuçları açıklandı. Otopsiyi yapan ekibe de başkanlık eden EURAC Mumya ve Buzadam Enstitüsü Direktörü Biolojik ve Biomoleküler Andropoloji Uzmanı Prof. Albert Zink, "Ötzi zamanında kalp ve damar hastalıklarına genetik yatkınlığın olduğunun onaylanması çok önemli. Çünkü bu, kalp ve damar hastalıklarının medeniyetle bağlantılı olamayabileceğini gösteriyor. 5000 yıl önce Ötzi, bugün kalp hastalıklarıyla ilişkilendirdiğimiz risklere sahip değildi. 'Buzadam'ın fazla kilosu yoktu ve hareketsiz bir yaşantıya sahip değildi" diye konuştu. Yaklaşık bir buçuk yıl önce araştırma ekibi Ötzi'nin genetik mirasını ortaya koyan tam genomunu çözdü. Geçen sürede detaylı gen analizleri gerçekleştirilerek, tarihin o dönemine ışık tutmaya devam edildi. Bir parazit aracılığıyla enfeksiyona neden olan bir bakteri türü borrelianın dünyadaki en eski örneği bulundu. Genetik araştırmalar Ötzi'nin kahverengi saç ve gözlere sahip olduğunu kesinleştirdi. Bunun yanında Ötzi'nin süt içinde bulunan laktoza karşı alerjisi olduğu ortaya çıktı. Yani Ötzi hiç süt içemiyordu. Bu tespit, o dönemde laktoz alerjisinin genel olduğu yönündeki inanışı güçlendirdi. Bu inanışa göre insanlar sütü yetişkin olduktan sonra da içmeyi ancak hayvanları evcilleştirmeye başladıktan sonra öğrendi. Buz adamın genetik yapısının Avrupa'da sık görülen değerlere sahip olmadığı tespit edildi. Buna göre, Ötzi'nin ataları neolitik çağda yakın doğudan geldi. Günümüzde sadece Sardenya Adası'nın küçük bir bölümünde ve Korsika Adası'nda, Ötzi'nin gen yapısının benzeri tespit edildi.
Terörle Mücadele Şubesi ekipleri sabah saatlerinde özel harekat polislerinin de katılımıyla IŞİD ile irtibatlı olduğu saptanan Suriye uyruklu E.C. ile N.Y.'yi adreslerine düzenlediği eş zamanlı operasyonla gözaltına aldı. Terörle Mücadele Şube Müdürlüğü'ne götürülen şüphelilerin sorgulanmalarına başlandı.
Cumhurbaşkanı Recep Tayyip Erdoğan, Ankara'da, TÜBİTAK SAGE Yerleşkesi'nde düzenlenen Milli Teknoloji Geliştirme Altyapıları Açılış Töreni'nde katılımcılara hitap etti. Cumhurbaşkanı Erdoğan, birbirinden önemli milli teknoloji geliştirme altyapılarının açılışı, savunma sanayi projelerinin teslimi ve testleri dolayısıyla bir araya geldiklerini anımsattı. Milli teknoloji geliştirme altyapılarının, optik sistemler araştırma laboratuvarının ve Türk Silahlı Kuvvetleri'ne teslim edilen yeni nesil mühimmatların Türkiye için hayırlı olmasını dileyen Erdoğan, bu projelerin Türkiye'ye kazandırılmasında emeği geçenleri tebrik etti.  Erdoğan, Türkiye'nin savunma, havacılık ve uzay teknolojilerinin her alanında söz sahibi bir ülke olma yolunda hızla ilerlediğini vurgulayarak, özellikle yüksek çözünürlüklü gözlem, haberleşme uyduları ve alt sistemleri, uydu fırlatma sistemleri, uydu veri işleme, depolama ve bilgi destek sistemleri konusunda önemli neticeler alındığını bildirdi.  Hizmete alınan uydunun ardından daha gelişmiş uydular tasarlamak, üretmek ve uzaya göndermek zorunluluğu bulunduğunu her zaman ifade ettiğini hatırlatan Erdoğan, "Bu çerçevede ortaya koyduğumuz hedeflerimizden biri de uydu kameralarının, büyük çaplı aynaların ülkemizde üretilmesiydi. Açılışını yaptığımız Optik Sistemler Araştırma Laboratuvarı kısa adıyla OPMER işte bu amaçla TÜBİTAK Uzay Teknolojileri Araştırma Enstitüsü bünyesinde kurulmuştur" diye konuştu.  İMECE Uydu Projesi'nde kullanılan kameranın tasarım, entegrasyon ve testlerinin TÜBİTAK tarafından yapıldığını söyleyen Erdoğan, şöyle devam etti: "Bu kamerada kullanılan ayna, mercek, prizma ve filtre gibi hassas optik bileşenler yurt dışından tedarik ediliyordu. Kritik teknoloji olarak kabul edilen bu parçaların hem maliyetleri yüksekti hem de ihraç kısıtlamasına tabiydi. OPMER Projesi sayesinde hassas teknolojiye sahip optik bileşenleri milli kabiliyetlerimiz ile geliştirilme imkanına kavuşturduk. Bu sayede kritik tasarımların bilgi birikiminin ve ödenen yüksek tutarların yurt içerisinde kalmasını sağlıyoruz. Optik Sistemler Araştırma Laboratuvarı'nın faaliyetleri sadece optik bileşen üretimiyle sınırlı değildir aynı şekilde ürünlerin tasarım ölçüm, entegrasyon ve test faaliyetlerini de bu tesiste yürüteceğiz." OPMER altyapısının toplam 16 laboratuvardan oluştuğunu dile getiren Erdoğan, tesiste uydu kameralarının yanında yurt dışından tedariğinde zorluk yaşanan hassas optikler ve teleskoplarda kullanılan büyük çaplı aynaların da üretileceğini ifade etti. Türkiye'de bu alanda kurulan ilk merkez olan OPMER'in dünya genelinde konuyla ilgili Ar-Ge faaliyetlerini gerçekleştirilen sayılı laboratuvarlardan olduğunu vurgulayan Erdoğan, bu önemli kazanımın ülkeye hayırlı olmasını diledi. Cumhurbaşkanı Erdoğan, sözlerini şöyle sürdürdü: "Son yıllarda Türkiye'ye karşı yoğunlaşan saldırıların arkasındaki sebeplerden birinin de uyguladığımız bağımsız politikalara duyulan tepki olduğunu biliyoruz. Yine biliyoruz ki siyasette ne kadar bağımsız olursak olalım iş dönüp dolaşıp savunma sanayimizin gücüne dayanıyor. Hamdolsun bu noktada da ciddi mesafeler kat ettik. Savunma sanayinde yüzde 20'lerde olan yerlilik, millilik oranını bugün yüzde 65'lere çıkardık. İşte bu başarının arkasında açılışını yaptığımız tesis gibi ileri teknolojiyle donatılmış altyapılar, verilen emekler, sergilenen maharetler vardır. Yaşadığımız dönemin tarihe altın harflerle kazınacağına inanıyorum. Ancak ulaştığımız seviyeyle yetinemeyiz. Bağımsız ve güçlü Türkiye hedefine savunma sanayimizde başlattığımız milli hamleleri kesintisiz şekilde sürdürerek varabiliriz ve varacağız. İşte bu anlayışla savunma sanayinde yüzde 65 olan yerlilik, millilik oranını daha da yukarılara taşıyacağız." Savunma sanayinde rekabet gücü ve katma değeri yüksek teknoloji üretmeye yönelik araştırma geliştirme faaliyetlerine büyük önem verdiklerine dikkati çeken Erdoğan, TÜBİTAK Savunma Sanayi Araştırma ve Geliştirme Enstitüsünün, geliştirdiği yüksek teknolojiye dayalı silah sistemleriyle savunma sanayine önemli katkılar verdiğini söyledi.  Erdoğan, bugün açılışı yapılan Harp Başlığı Raylı Sistem Dinamik Test Altyapısı HABRAS'ın da bu katkılardan biri olduğuna dikkati çekerek, şunları kaydetti: "Artık milli olarak geliştirilen silah sistemlerinin etkinlik testleri, seri üretilen mühimmatların kafile kabul testleri, yurt dışından satın alınan silah sistemlerinin testleri bu kuruluşumuz tarafından yapılacaktır. HABRAS'ın işletmeye alınmasıyla savunma sanayimiz Amerika, İngiltere, Fransa, Almanya, Rusya ve Çin gibi sınırlı sayıda ülkenin sahip olduğu önemli bir yeteneğe ve altyapıya kavuşmuş oluyor. Milli imkanlarla ve emsallerine göre çok kısa bir zaman içerisinde tamamlanan HABRAS'la Türkiye kendi testlerini yapmanın yanı sıra yurt dışına da bu hizmeti verebilir bir ülke haline geliyor. Bu kritik sistemin ülkemize ve savunma sanayimize hayırlı olmasını diliyorum." Erdoğan, Harp Başlığı Raylı Sistem Dinamik Test altyapısı Habras'ın test faaliyeti için canlı yayınla Konya Karapınar'a bağlandı.  Bir metre duvar kalınlığındaki sığınağın imha edilmesini içeren ve 7 saniye süren testin geri sayımını yapan Erdoğan, testin başarılı geçmesinin ardından tebriklerini iletti.  "Savunma sanayi sektörümüz bugün binden fazla şirket yanında KOBİ'lerin, araştırma kuruluşlarının ve üniversitelerinin katılımıyla milli bir yapıya dönüşmüş durumdadır." diyen Erdoğan, bu milli yapı ve birlikteliğin ortaya çıkardığı ürünlerden birisinin de "Pulat Aktif Koruma Sistemi" olduğunu dile getirdi. Sisteme ilişkin bilgi veren Erdoğan, şöyle konuştu: "Pulat, entegre edildiği tankı statik karşı koyma tekniği ile sahada maruz kalacağı tehditlere karşı koruyan TÜBİTAK SAGE ve ASELSAN ortaklığında geliştirilen bir sistemdir. Kalifikasyon ve entegrasyon çalışmaları devam eden Pulat'la TÜBİTAK SAGE'nin geliştirdiği harp başlığı ve ateşleme biriminden oluşan tahrip sistemi çok kritik bir teknolojidir. Bu sistem, tehdidin tanka ulaşmadan, havada etkisiz hale getirilmesini sağlayacak şekilde geliştirilmiştir. Bu teknolojiyle Silahlı Kuvvetlerimizin en önemli muharip gücü olan tank birliklerimiz gerçekten hayati bir teknolojiye kavuşmuş oluyor. Ülkemize ve ordumuza hayırlı olmasını diliyorum." Erdoğan, daha sonra canlı yayın üzerinden Ankara TÜBİTAK SAGE Yerleşkesi'nde gerçekleştirilen "Pulat Tahrip Sistemi Etkinlik Testi"ni başlattı. Testin başarıyla sonuçlanmasının ardından Erdoğan, "Hayırlı olsun" temennisinde bulundu.  Erdoğan, savunma sanayi ve yerli teknoloji çalışmalarından bir başka özgün ürününün de TÜBİTAK BİLGEM tarafından yürütülen "Yüksek Güçlü Lazer Sistemi Geliştirilmesi", kısa adıyla "Işın Projesi" olduğunu aktararak, proje kapsamında yerli imkanlarla üretilen lazer ve lazer sistemlerinin yüksek isabet oranıyla hedefler üzerinde üstün başarı sağladığını vurguladı.  Cumhurbaşkanı Erdoğan, şöyle devam etti: "Elektrik enerjisiyle mühimmatsız çalışan, atım maliyeti düşük, lazer silahlarımız kendi mühendislerimiz tarafından tasarlandı, üretildi ve test aşamasına getirildi. İlk prototipte yurt dışından tedarik edilen lazerler, proje kapsamında millileştirildi. Ülkemiz, savunma uygulamalarına uygun kilovat üzeri lazer yapan ülkeler arasına girdi. İlk denemelerde yüksek başarı sağlayan sistem önümüzdeki dönemde hava araçlarında ve gemilerde kullanılabilir hale gelecek."  Daha sonra Erdoğan, Kırıkkale'ye canlı yayınla bağlanarak, Işın Projesi Lazer Silah Sistemi testini başlattı. Testin geri sayımının ardından, 1,5 kilometre mesafe ve 3 milimetre kalınlığındaki çelik mühimmata benzer silindir hedef imha edildi. Erdoğan, testin başarılı geçmesi üzerine tebriklerini iletti.  Günümüzde güvenlik kavramının anlamının büyük ölçüde değiştiğine işaret eden Erdoğan, "Artık fiziki güvenliğin, siber güvenlikle, dijital sanayiyle, yerli yazılımla, yapay zekayla tahkim edilmesi gerekiyor, şart. Nano teknoloji, malzeme havacılık, uzay ve savunma alanlarında ihtiyaç duyduğumuz, teknolojik derinliğimiz her geçen gün artıyor. Bundan dolayı da kendimize olan güvenimiz uluslararası savunmayla ilgili camiada da artıyor" ifadelerini kullandı.  Bu ürünlerden biri olan Elektronik Manyetik Fırlatma Sistemi, kısa adıyla "Sapan"ı bugün hayata geçirdiklerini belirten Erdoğan, "Bu bir taaruz sistemidir. Şimdi bunu izliyoruz. Maliyetleri oldukça yüksek kimyasal yakıtlar ile ulaşılması riskli olan, sesin 6 katı ve üstü, yani hipersonik hızlara Sapan ile birlikte erişebileceğiz. Hipersonik hızlarda hareket eden bir mühimmatın hem takip edilmesi hem de imha edilmesi çok zor. Bu yüzden bu tür mühimmatlar, kritik hedeflerin imhasında kritik öneme sahip" diye konuştu.   Sapan'a benzer sistemlerin tasarımı ve güvenli çalışması için tüm dünyada çalışmaların devam ettiğini kaydeden Erdoğan, "Biz bu kritik teknolojiyi ülkemizde üretmeyi başladık. Proje kapsamında bir kilogramlık mühimmatı saniyede 2 bin metreden başlayan hızlarla fırlatmayı hedefliyoruz" dedi. Savunma sanayisinde geliştirilen yerli teknolojilerle son dönemdeki terör operasyonlarında son derece önemli vazifeler icra ettiklerini belirten Erdoğan, şunları kaydetti: "Gerek sınırlarımız içinde gerekse sınırlarımız dışındaki operasyonlarda yerli savunma sanayi araçlarımızı etkin bir şekilde kullanıyoruz. Zeytin Dalı Operasyonu bunun en çarpıcı örneklerinden biridir. Hamdolsun kimseye muhtaç olmadan, kendi ürünlerimizle çok başarılı bir operasyon gerçekleştirdik. Bugün de başarılı operasyonlara imza atan Türk Silahlı Kuvvetlerimizin teknik imkan ve kabiliyetlerini daha da artırmakta kararlıyız." Geliştirilen bazı mühimmatların Türk Silahlı Kuvvetleri'ne (TSK) tesliminin bugün gerçekleştirileceğini belirten Erdoğan, TÜBİTAK-SAGE tarafından genel maksat bombalarına güdüm yeteneği kazandırmak üzere tasarlanan Hassas Güdüm Kiti 82'nin Hava Kuvvetleri Komutanlığı'nın envanterine girdiğini ifade etti. Standart bombaları akıllı bomba haline getiren, F4 ve F16 platformlarına sertifikasyonu tamamlanan, her hava durumunda kullanılabilen bu kitle Hava Kuvvetleri'nin operasyon kabiliyetinin daha da ileriye taşındığını anlatan Erdoğan, şöyle devam etti: "İlk parti teslimatları tamamlanmış olan ve üretim faaliyetleri devam eden Hassas Güdüm Kiti'nin alt sistemleri ve parçaları, çeşitli savunma sanayi kuruluşlarımız tarafından yurt içinde üretilmektedir. Yakın gelecekte çoklu atım adaptörü ile birlikte kullanılacak bu sistem, böylece daha az uçakla daha fazla hedefin etkisiz hale getirilmesini sağlayacaktır. Yine TÜBİTAK tarafından geliştirilen Kanatlı Güdüm Kiti, Nüfuz Edici Bomba ve Satha Atılan Orta Menzilli Mühimmatları (SOM) da Türk Silahlı Kuvvetleri envanterine kazandırdık." Erdoğan, uzun menzilli bölgesel hava füze savunma sistemine olan ihtiyacın farklı vesilelerle gündeme geldiğini belirterek, bu sistemin Türkiye'nin güvenliği için önemine vurgu yaptı.  Türkiye'yi zamanla bu alanda farklı bir lige çıkaracak projenin ilk adımının bugün atıldığını kaydeden Erdoğan, "Milli uzun menzilli bölgesel hava füze savunma sisteminin oluşturulmasına yönelik çalışmalar, Savunma Sanayi Başkanlığımızın öncülüğünde TÜBİTAK-SAGE, ASELSAN ve ROKETSAN tarafından başlatıldı. İlk teslimatların 2021 yılı sonunda gerçekleştirilmesi planlanıyor. Bugün ayrıca tarihi önemdeki bu projemizin ismini ilan ediyoruz. 'Siper' adıyla başlattığımız milli uzun menzilli bölgesel hava füze savunma sisteminin hayırlı olmasını diliyorum. Tabii bir savunma sistemi olduğu için adını da 'Siper' koyduk" ifadelerini kullandı. İlgili tüm kurumlardan, projenin zamanında teslimatı konusunda en üst seviyede gayret beklediğini vurgulayan Erdoğan, şöyle konuştu: "Günümüz dünyasında bağımsızlığı sağlam temeller üzerine oturtmamız için tüm alanlarda yerli teknolojimizi geliştirmemiz gerekiyor. Yerli, milli... Tıpkı savunma sanayinde olduğu gibi her alanda kendi kendine yeten, teknolojiyi tasarlayan, geliştiren, üreten ve ihraç eden ülke konumuna ulaşmaktan başka çıkar yolumuz yoktur. İşte bunun için 'Milli teknoloji hamlesi' diyoruz. Ekonomide ve dünya siyasetinde bugünkünden daha güçlü noktalara ulaşabilmemiz, milli teknolojide yapacağımız hamlelerle mümkündür. Bizi kapılarında çok beklettiler. Öyle beklettiler ki 'bugün git yarın gel'... Sonunda 'Kongreden izin çıkmadı' dediler. Ama sağ olsunlar bizi de şu anda mal sahibi yaptılar. Onlar sayesinde İHA'ları da SİHA'larımızı da ürettik, şimdi daha ileri gidiyoruz. İnşallah onu da 2019'un ortasına doğru üreteceğiz. İsmini açıklamayayım şimdi." Cumhurbaşkanı Erdoğan, sanayide gerçekleşmesi gereken çalışmalarda Sanayi ve Teknoloji Bakanlığı'na çok büyük iş düştüğünü belirterek, "Genç bir ekip ve bu genç ekip inşallah buna sahip olacak ve sahip olmak suretiyle de bu üretimleri her geçen gün artırarak devam edeceğiz" dedi. TÜBİTAK'ın yürüttüğü destek programları ve geliştirdiği teknolojik projelerin de bu bakımdan hayati önem taşıdığını bildiren Erdoğan, bugün icra edilen çalışmalarda olduğu gibi savunma ve uzay teknolojilerinin geliştirilmesine katkı sağlayarak, Türkiye'nin küresel ölçekteki rekabet gücünü artırmayı amaçladıklarını vurguladı. Tüm bu yapılanlarda özellikle bilim insanlarının, araştırmacıların, savunma sanayi sektörünün isimsiz kahramanlarının imzası olduğunu aktaran Erdoğan, şunları kaydetti: "Bu yüzden değerlerimize sıkı sahip çıkmalı, ülkemize hizmet etmeleri için onlara uygun iklimi oluşturmalıyız. Bunun için, ülkemiz açısından stratejik değer taşıyan projelere katkı sağlamak için bilim insanlarımızın, uzmanlarımızın yurda dönüşünü çeşitli programlarla teşvik ediyoruz. Aynı şekilde savunma sanayi alanında faaliyet gösteren küçük ve orta düzeydeki firmalarımızın, heyecanla işlerine sarılan müteşebbislerimizin, mühendislerimizin teşvikini de önemli görüyoruz. Bazı kurumlarımızın bu tür faaliyetlere hala yeteri kadar destek vermediğine dair haberler alıyor olmaktan da doğrusu üzgünüz. Bir projede şayet kendi özel sektör kuruluşlarımızın çalışmaları varsa mutlaka onlar tercih edilmeli, desteklenmelidir. Eğer mevcut çalışma yetersiz bulunuyorsa geliştirilmesi, ileriye götürülmesi için gereken imkanlar tanınmalıdır. Milli güvenliğimiz bakımından kritik ve acil konularda ısrarla ve yabancı menşeli ürün talep eden kurumlarımızı, bürokratlarımızı yakından takip edeceğimin de bilinmesini istiyorum." Erdoğan, çalışmalardan duyduğu heyecanı ifade ederek, "Bu heyecanı her alandaki icraatlarla, icatlarla tekrarlamak bizim heyecanımızı çok daha artıracak. Sabırsızlıkla onu da bekliyoruz. Silahlı Kuvvetlerimize teslimi yapılan mühimmatların, açılan tesislerin, hayata geçirilen projelerin ülkemize hayırlı olmasını diliyorum. Bu projelerde görev alan, emek veren, katkısı olan başta Sanayi ve Teknoloji Bakanlığımız olmak üzere, tüm kurumlarımızı, kuruluşlarımızı, firmalarımızı tebrik ediyorum" diye konuştu.
Bilgi Teknolojileri ve İletişim Kurumu (BTK), elektronik haberleşme ve posta sektörlerindeki işletmecileri ve hizmet sağlayıcıları, altyapı sistemlerini ulusal saat ayarına uygun hale getirmeleri ve herhangi bir mağduriyete sebep olmamaları konusunda uyardı. Konuya ilişkin duyuru, Kurumun internet sitesinde yayımlandı. Duyuruda, şu ifadelere yer verildi: "Bilgi Teknolojileri ve İletişim Kurulunun 20/09/2016 tarihli ve 2016/DK-YED/407 sayılı kararı ile 5809 sayılı Elektronik Haberleşme Kanunu, 6475 Sayılı Posta Hizmetleri Kanunu 08/09/2016 tarihli ve 29825 sayılı Resmi Gazete'de yayımlanan 'Gün Işığından Daha Fazla Yararlanmak Amacıyla Bütün Yurtta   Uygulanması Hakkında Karar' konulu Bakanlar Kurulu kararı ve ilgili diğer mevzuata istinaden Kurumumuzca elektronik haberleşme ve posta sektörlerinde hizmet sunmak üzere yetkilendirilen işletmeci ve hizmet sağlayıcıların altyapılarında kullanılan sistemlerini ulusal saat ayarına uygun hale getirmeleri ve saat farkından kaynaklanan sebeplerle herhangi bir mağduriyete sebep olmamalarını teminen gerekli tedbirleri almaları hususlarında karar alınmıştır."
Konya'da bir kadının evinde ölü bulunmasının ardından başlatılan soruşturmada, olay yerindeki çekiçten yola çıkan polis ekipleri, cinayetin kadının kayınbiraderi tarafından işlendiğini belirledi. Olay, geçen şubat ayında merkez Selçuklu İlçesi Dumlupınar Mahallesi Köstence Sokak'ta meydana geldi. 5 yıllık evli olan ve bir döküm fabrikasında çalışan Şaban Teker, işten çıkıp eve geldiğinde eşi Dursun Teker'i, yerde hareketsiz hale buldu.  Eşinin sobadan sızan karbonmonoksit gazından zehirlendiğini sanan Şaban Teker, sağlık görevlileri ve polise haber verdi. Olay yerine gelen sağlık görevlileri kadının öldüğünü belirledi.  Polis ise yaptığı incelemede Dursun Teker'in başında yaklaşık 3 santimetrelik kesik ve boynunda iz olduğunu tespit etti. Evde yapılan detaylı incelemede, Teker ailesine ait olmayan el yapımı demir çekiç bulundu.  Dursun Teker'in, cinayete kurban gittiği anlaşıldıktan sonra Konya Emniyet Müdürlüğü Asayiş Şubesi Cinayet Büro Amirliği, olayı aydınlatmak için özel bir ekip kurdu. Evin kapı ve pencerelerinde zorlanma olmadığı için katilin ailenin tanıdığı bir kişi olabileceği üzerine duran polis, ailenin akrabaları ve çevresindeki yaklaşık 100 kişinin ifadesine başvurdu. Evin 1 kilometre çevresindeki güvenlik ve mobesse kameralarını incelemeye altına aldı. Ayrıca Dursun Teker'in, başındaki kesik ve darbe üzerine evde bulunan, eve ait olmayan el yapımı demir çekiçin üzerine yoğunlaştı. Çekicin sadece kamyon şoförleri tarafından kullanıldığını tespit eden polis, Dursun Teker'in çevresinde kamyon şoförü olup, olmadığını araştırdı.    Polis, öldürülen Dursun Teker'in, kayınbiraderi Talat Teker'in, bir nakliye ambarında çalıştığını saptadı. Bunun üzerine Talat Teker'in ifadesine yeniden başvuruldu. Teker'in çelişkili ifadeler vermesi üzerine polis, çalışmasını Talat Teker üzerine yoğunlaştırdı.  Ardından şüphe üzerine Talat Teker'in eşi 29 yaşındaki Meryem Teker, öldürülen Dursun Teker'in eşi Şaban Teker, Şaban Teker'in ağabeyi 43 yaşındaki Himmet Teker, annesi 59 yaşındaki Hürü Teker, kız kardeşi 22 yaşındaki Merve Ak ve eniştesi 28 yaşındaki Kahraman Ak, gözaltına alındı. Suçunu itiraf eden Talat Teker, yengesini para için öldürdüğünü öne sürerek, ifadesinde, ''Babam, kardeşim Şaban için 18 bin liralık kredi çekti. Paranın Şaban'ın evinde olduğunu biliyordum. Benim de paraya ihtiyacım vardı'' dedi.  Talat Teker olay günü sabah evden aldığı çekici cebine koyup, kardeşi Şaban'ın evden işe gitmesini beklediğini; ardından kapıyı çaldığında yengesi Dursun Teker'in açtığını belirtti. Kapıyı açan yengesinin başına çekiçle vurduğunu söyleyen Talat Teker ifadesinde, ''Kapıyı açan Dursun Teker'in kafasına yanımda getirdiğim çekiçle bir iki kez vurdum. Acı içinde salonda bulunan balkon kapısına yönelince iki defa daha vurdum. Yere yığılmıştı. Öldüğünü anlayınca da babamın kardeşime verdiği 18 bin lirayı evde aramaya başladım. Fakat tüm aramalarıma rağmen parayı bulamayınca evden ayrıldım'' dediği belirtildi. Evden çıktıktan sonra çekici evde unuttuğunu fark ettiğini belirten Teker'in, ''Ancak çekici almak için geri dönemezdim" dedi.   Olay günü akşam saatlerinde kardeşi Şaban Teker'in arayıp, eşi Dursun Teker'in, sobadan zehirlenip öldüğünü söylediğini hatırlatan Talat Teker, ''Ben de olayın cinayet olduğunun anlaşılmadığını düşünerek evde unuttuğum çekici saklamak için eve gittim. Eve girdiğimde her yerde polis vardı. Koridorda çekici gördüm. Bir süre kimseye fark ettirmeden çekici ayağımla ittirdim. Eğilip almaya çalıştığım sırada bir polis memuru beni uyararak dışarı çıkardı" diye konuştu.   Olaydan birkaç gün sonra Talat Teker'in, annesi Hürnü Teker'e yengisini öldürdüğünü anlattığı; anne Teker'in de Şaban Teker'e olayı anlatıp ağabeyi hakkında dikkatli olmasını söylediği öne sürüldü. Şaban Teker'in de eşinin, ağabeyi tarafından öldürüldüğünü öğrendikten sonra olayı gizlediği ve polise ihbarda bulunmadığı iddia edildi.  Talat Teker ve Şaban Teker ile birlikte gözaltına alınan aile fertlerinden toplam 7 kişi dün, yapılan sorgulamanın ardından adliyeye sevk edildi. Talat Teker, 'tasarlayarak adam öldürme' suçundan tutuklandı. 'Suçu bildirmeme' suçundan gözaltına alınan 6 kişi ise tutuksuz yargılanmak üzere serbest bırakıldı.
Geçen yıl 9 Ağustos’ta meydana gelen olayda Zekai E, iddiaya göre sosyal paylaşım sitesi Facebook’ta tanıştığı Y.A. ile ilçe merkezinde buluşup evine götürdü. Zekai E., evde 3 gün alıkoyup cinsel istismarda bulunduğu Y.A.’yı daha sonra köyüne dönmesi için otogara götürüp bıraktı. Bu sırada ailesinin kayıp başvurusunda bulunduğu kız, otogarda polis tarafından bulundu. İfadesi alınan Y.A., Zekai E.’nin kendisini evinde 3 gün tutup cinsel istismarda bulunduğunu iddia etti.   Tutuklanan Zekai E. hakkında, ’Çocuğun cinsel istismarı’ ve ’Kişi hürriyetini yoksun kılma’ suçlarından 30 yıla kadar hapis cezası istemiyle dava açıldı. 2’nci Ağır Ceza Mahkemesi’ndeki duruşmaya tutuklu sanık Zekai E. ve avukatı katıldı. Karar öncesi son sözü sorulan Zekai E., "Hakkaniyetinize güveniyorum. Adaletinize inanıyorum" dedi. Mahkeme heyeti, sanık Zekai E.’yi ’Çocuğun cinsel istismarı’ suçundan 16 yıl 8 ay, ’Kişi hürriyetini yoksun kılma’dan 2 yıl 6 ay olmak üzere toplam 19 yıl 2 ay hapis cezasına mahkum etti.
Sivas Caddesi’nin Cumhuriyet Meydanı’na bağlandığı noktadaki Orduevi’nin demir kapısının bitişiğindeki 1,5 metre yüksekliğindeki duvarın üstüne 3 beyaz poşet bırakıldı. Poşeti gören Orduevi’ndeki askeri personel ile çevredekilerin ihbarı üzerine olay yerine gelen polisler, emniyet şeridi çekerek caddeyi araç ve yaya trafiğine kapattı. Bomba imha uzmanları da Orduevi’ne geldiler. Bomba uzmanı, hazırlanan düzeneği poşetlerin yanına yerleştirdi. Uzmanların 3 kez yaptığı "Kontrollü patlama" uyarısının ardından, poşetler fünye ile patlatıldı. Büyük bir gürültüyle patlayan poşetlerden kadın kıyafetleri ile ayakkabı çıktı. Polisin olay yerindeki incelemesinin ardından, güvenlik şeridi kaldırıldı ve yoldaki trafik yeniden normal seyrine döndü.
AK Parti Grup Başkanvekili Naci Bostancı, AA muhabirine yaptığı açıklamada, CHP, HDP ve MHP grup başkanvekilleriyle görüştüğünü, üç muhalefet grubuyla da çocuk istismarı konusunda verilecek ortak bir önergeyle, Parlamento çatısı altında araştırma komisyonu kurulması ve konunun incelenmesi konusunda mutabakata vardıklarını söyledi. Her grubun kendi önergesini hazırlayacağını ifade eden Bostancı, şöyle konuştu: "Bunu ortak önerge haline getireceğiz ve yarın Mecliste konuşacağız. Çocuk istismarı derken, bunun sınırlarının hayli geniş olduğuna da dikkat çekmek isterim. Bunun sokak çocuklarından tutun da uyuşturucu meselesinin ulaştığı çocuklar, hatta başka türlü istismarlara kadar hayli geniş bir skalası var. Bütün bunları içeren bir anlayışla komisyonun çalışmalarını belirleyen bir yaklaşımı dile getireceğiz. Muhtemelen diğer gruplar da benzeri bir şekilde önerilerini getirecekler ve yarın ortak bir önergeyle bu meseleyi, Parlamentonun beraberce ele aldığı ve komisyon kurduğu, buna ilişkin çalışma yaptığı konu haline getireceğiz."
İzmir'in Aliağa İlçesi'nde rapçi 19 yaşındaki Caner Yahyaoğlu, bir arkadaşının evinde müzik çalışması yaptığı sırada bilinmeyen bir nedenle fenalaşıp hayatını kaybetti.  Olay dün akşam saatlerinde meydana geldi. Yıllardır rap müzikle uğraşan ve çeşitli başarılara imza atan Caner Yahyaoğlu, arkadaşının evine gidip müzik çalışması yapmaya başladı. Bir süre sonra evdeki iki arkadaşına canının sıkıldığını söyleyen genç rapçi duşa girdi.  Duştan çıkan Yahyaoğlu, arkadaşlarına "Fena oluyorum" dedikten sonra yere yığıldı. Genç şarkının iki arkadaşı hemen durumu sağlık ekiplerine bildirdi. Olay yerine gelen sağlık görevlileri, kalbi duran genç adamı hayata döndürmek için uzun süre çaba sarf etti ancak başarılı olamadı.  Yapılan müdahalelere rağmen hayatını kaybeden talihsiz genç, ölüm nedeninin belirlenmesi için otopsi yapılmak üzere İzmir Adli Tıp Kurumu Morgu'na kaldırıldı.  Televizyondaki bir yetenek yarışmasına katılıp yarı finale kadar yükselen ve 5 albüm çalışması bulunan Caner Yahyaoğlu'nun ölüm haberi Aliağa'yı yasa boğdu. Olayı öğrenen, genç rapçinin hayranları, evinin önünde toplanıp gözyaşı döktü. Birçok ünlü isim ve grupla da müzik çalışmasında bulunan ve İzmir ile Aliağa'da konserler veren Caner Yahyaoğlu'nun bugün düzenlenecek olan cenaze töreninin ardından ilçede toprağa verileceği bildirildi.  Öte yandan olayla ilgili soruşturma başlatan polisin, olay sırasında evde bulunan Yahyaoğlu'nun iki arkadaşının ifadesine başvuracağı bildirildi.
İstanbul Cumhuriyet Başsavcılığı'nca yürütülen soruşturma çerçevesinde, FETÖ/PDY üyesi oldukları gerekçesiyle Çağlayan'daki İstanbul Adalet Sarayı ile Gaziosmanpaşa ve Büyükçekmece adliyelerinde çalışan 87 hakkında yakalama kararı çıkarılmasının ardından Organize Suçlarla Mücadele Şube Müdürlüğü ekipleri çalışmalarını sürdürüyor.  Ekipler, 23 ilde yürütülen operasyon kapsamında 68 şüpheliyi gözaltına alırken, 19 şüpheliyi yakalama çalışmaları devam ediyor. Gözaltına alınan şüphelilerin emniyetteki işlemleri sürüyor.
Fenerbahçe, Süper Lig'in ilk haftasında Gazişehir Gaziantep'i 5-0 yenerek, 123 haftadır hasret kaldığı liderlik koltuğuna oturdu. Ülker Stadı'nda oynanan karşılaşmada iyi bir oyun ortaya koyan Fenerbahçe, rakibini Victor Moses, Vedat Muriç, Emre Belözoğlu, Nabil Dirar ve Ferdi Kadıoğlu'nun golleriyle 5-0 yendi. Bu sonuçla Süper Lig'de ilk haftadan liderlik koltuğuna oturan sarı-lacivertliler, büyük bir özlemi de gidermiş oldu. Fenerbahçe, son olarak 2015-2016 sezonunun 13. haftasında, 30 Kasım 2015’te Trabzonspor'u 2-0 yenerek liderlik koltuğuna oturmuştu. Sarı-lacivertliler, aradan geçen yaklaşık 4 yıl ve 3.5 sezon sonra zirveye tekrar yerleşti. Fenerbahçe, Süper Lig'de 35 maç sonra ilk kez 5 gol birden attı. Geride kalan sezon rakip filelere en fazla 3 gol atan sarı-lacivertliler, 2016-2017 sezonun 33. haftasında Kardemir Karabükspor'u deplasmanda 7-0 yenmişti. Fenerbahçe, 35 maç sonra ligde hem ilk kez 5 gol attı hem de en farklı galibiyetini aldı. Fenerbahçe, seyircisi önünde yaklaşık 3 yıl sonra bir lig maçında 5 farklı kazandı. Seyircisi önünde son olarak 30 Ekim 2015'te Kardemir Karabükspor'u 5 farkla (5-0) yenen Fenerbahçe, aradan geçen yaklaşık 3 yılın ardından taraftarına 5 farklı galibiyet yaşattı. Fenerbahçe, karşılaşmanın ilk 23 dakikasında 3 penaltı kazandı. Hakem Arda Kardeşler, karşılaşmanın 5'inci, 12'nci ve 23'üncü dakikalarında sarı-lacivertli takım lehine beyaz noktayı gösterdi. Maçın 3. penaltı kararını ise Arda Kardeşler, VAR yardımıyla verdi. VAR'dan gelen uyarıyla Morais'in topa eliyle müdahale ettiği pozisyonu ekrandan izleyen Arda Kardeşler, penaltı kararı verdi. İlk 23 dakikada 3 penaltı kazanan Fenerbahçe, bunların ikisini gole çevirdi. Fenerbahçeli futbolcu Tolga Ciğerci, 488 gün sonra sahalara döndü. Geçen sezon sakatlığı nedeniyle hiç oynayamayan Tolga, son olarak Galatasaray'da forma giyerken 18 Nisan 2018'de resmi maça kupada Akhisarspor karşısında çıkmıştı. Tolga, maçın 74. dakikasında Emre Belözoğlu'nun yerine oyuna girerek forma hasretini dindirdi. Fenerbahçe'nin genç futbolcusu Ferdi Kadıoğlu, Süper Lig'de forma şansı bulduğu ilk maçta golünü attı. Geçen sezon başı Fenerbahçe'ye transfer olan ve sadece bir kez Ziraat Türkiye Kupası'nda forma şansı bulan genç oyuncu, Süper Lig'deki kariyerine golle başladı. Maçın 77. dakikasında Victor Moses'ın yerine oyuna giren Ferdi, 88. dakikada takımının 5. golünü kaydetti. Emre Belözoğlu, Fenerbahçe'ye bin 542 gün sonra golle döndü. 30 Mayıs 2015'ten sonra ilk kez sarı-lacivertli formayı resmi bir maçta giyen Emre, 24. dakikada penaltıdan takımının 3. golünü attı. Ayrıca atılan ikinci golün pasını veren ve takımına bir de penaltı kazandıran Emre, performansıyla beğeni topladı. Fenerbahçe'nin 4. golü VAR uyarısıyla geçerli oldu. Moses'in pasında Nabil Dirar'ın attığı gol, ofsayt gerekçesiyle önce iptal edildi. VAR incelemesi sonrası Moses'in ofsaytta olmadığı tespit edildi ve gol geçerli sayıldı. Fenerbahçe'nin Nijeryalı kanat oyuncusu, karşılaşmada kullandığı iki penaltı vuruşundan birini gole çevirirken, diğerini kaçırdı. Maçın 7. dakikasında kazanılan penaltıyı gole çeviren Moses'ın 13. dakikada kullandığı penaltıyı ise kaleci Günay Güvenç kurtardı. Fenerbahçeli taraftarlar, uzun bir süre sonra gelen farklı galibiyetin sevincini futbolcularla yaşadı. Oyuncuların soyunma odasına gitmesine izin vermeyen ve tribüne çağıran taraftarlar, liderliği tezahüratlarla kutladı. Fenerbahçe, Ülker Stadı'nda oynadığı son 13 lig maçını da kaybetmedi. Taraftarı önünde en son 28 Ekim 2018'de MKE Ankaragücü'ne kaybeden sarı-lacivertliler, Kadıköy'de son 13 karşılaşmada 8 galibiyet, 5 beraberlik aldı. Öte yandan Fenerbahçe, teknik direktörü Ersun Yanal yönetiminde Kadıköy'de hiç lig maçı kaybetmedi. Sarı-lacivertli ekibin başında iki dönemde Kadıköy'de 28 lig maçına çıkan Yanal, 21 galibiyet, 7 beraberlik yaşarken, hiç yenilgi görmedi. Fenerbahçe, ligin ilk haftasında seyircisi önünde oynadığı son 7 karşılaşmayı da kazandı. Kadıköy'deki açılış maçlarındaki son yenilgisini 2003-2004 sezonunda İstanbulspor karşısında 3-0'la alan sarı-lacivertliler, daha sonra 7 maçı da kazanmayı bildi.
BBC Çince servisinin haberine göre, mahkeme, tarafların konu üzerinde müzakere ettikten sonra tekrar davanın görülmesine karar verdi.  Google, dava açıldığını öğrendikten hemen sonra Mien'in kitabı "Asit Evi"ni yayından kaldırdı ve herhangi bir açıklamada bulunmadı.  Çin Telif Hakları İzleme Ajansı'nın, geçen ay Google'a yaptığı baskının ardından, Google 20 bin Çince kitabı telif hakkı olmaksızın yayımladığını kabul etmişti.  Öte yandan CCTV'nin (Çin Merkez Televizyonu) haberinde, ajans ile müzakere masasına oturan Google'ın, telif hakkı ödemeden yayımladıkları kitap ve yazarların listesini Çin'e sunduğu bildirildi.  Müzakerelerin çıkmaza girdiğini belirten yetkililer, Google'ın, yaptığının telif hakları yasasını ihlal anlamına gelmediğini savunduğunu, ancak uzlaşma yanlısı olduğunu aktardı.  Kısa zamanda tekrar müzakere masasına oturacaklarını kaydeden yetkililer, sonucun Çin'deki dijital yayın endüstrisini büyük oranda etkileyeceğini söyledi.  Google, aynı nedenle Fransa'nın La Martiniere firmasıyla karşı karşıya gelmiş ve mahkeme Google'ın 300 bin avro (651 bin 314 TL) ödemesine karar vermişti.
haberlerini   üzerinden yorumlamasıyla tanınan usta ekonomi yazarı  ’ın ismi  'in Ayvalık ilçesine bağlı  'ndaki bir sokakta yaşatılacak.  'de de ekonomi yorumculuğu yapan Uras, 85 yaşındayken 19 Ağustos 2018 tarihinde yaşamını yirmişti.  1933 yılında Düzce’de doğan Uras, Ankara Üniversitesi Siyasal Bilgiler Fakültesi'nden 1955 yılında mezun olduktan sonra aynı fakültede başladığı doktora çalışmasını İstanbul Üniversitesi İktisat Fakültesi'nde tamamladı. Doçentlik derecesini Boğaziçi Üniversitesi'nde, profesörlük unvanını Marmara Üniversitesi'nde alan Uras, Marmara Üniversitesi İletişim Fakültesi'nde 2000 yılına kadar iktisat dersi verdi. Uras, Devlet Planlama Teşkilatı’nda uzman olarak görevliyken 1968 yılında Türkçe ve İngilizce olarak yayımlanan Türkiye İktisat Gazetesi’nde köşe yazısı yazmaya başladı. Çeşitli gazetelerde köşe yazarlığı da yapan Uras, 1998 yılından bu yana Milliyet ve Dünya gazetelerinde ekonomi konularında köşe yazarlığı yapıyordu.
Satürn’ün halkaları, hiç bu kadar net görüntülenmemişti. Film yapımcısı Stephen van Vuuren, NASA’dan aldığı yüzlerce fotoğrafı özel bir teknikle bir araya getirerek, 4K çözünürlükte benzeri olmayan bir belgesel hazırladı.  ‘In Saturn’s Rings’ (Satürn’ün Halkalarında) adını taşıyan belgesel, “2.75D” (2.75 boyutlu) fotoğrafik ‘flythrough’ (kameranın bir görüntüde belli bir rotada hızla ilerlemesi) teknolojisiyle çekildi.  Film yapımcılarının hiçbir CGI (bilgisayar tabanlı grafik efektleri) veya görsel efektler kullanılmadığını belirtirken, oldukça etkileyici görüntüler ünlü sanatçıları Ferry Corsten, William Orbit ve Samuel Barber’in müzikleriyle bir araya getirildi.  IMAX sinemalarda, müzelerde, gökevleri ve 4K dijital sinemalarda gösterilecek olan “Satürn’ün Halkalarında”, gelecek yıl gösterime girecek.  Mashable’ın verdiği bilgiye göre, belgesel dev ekranlar ve konser seviyesindeki çevresel ses düzeniyle 6K çözünürlükte bile gösterilecek.  Satürn’ün Halkalarında belgeselinin web sayfasını ziyaret etmek için  . Avrupa Uzay Ajansı’nın (ESA) Huygens keşif aracıyla Ekim 1997’de ateşlenen Cassini, Satürn sistemini inceleme görevini 2008’de tamamladı. Ardından 2010’a kadar Cassini Ekinoks Görevi’ni yürüten uzay aracı, Cassini Gündönümü Görevi’nin Eylül 2017’ye kadar sürdürecek.  Satürn’ün donmu okyanuslara sahip Titan adlı uydusuna 14 Ocak 2005’te iniş yapan Huygens ise insanlığın bir sonraki evlerinden biri olabileceği düşünülen uydu hakkında birçok önemli bilgi elde edilmesini sağladı.  Cassini, üzerindeki 12 gözlem ve analiz aracıyla, Satürn sistemine ulaştığı 2004’ten bu yana görüntü ve veri göndermeye devam ediyor.
2 yaşındayken böbreğinin birini kaybeden, diğeri de yüzde 27 çalışan Sait Yıldırım, yaklaşık 7 yıl diyaliz tedavisi gördü. Haftada 3 kez diyalize giren Yıldırım'a ağabeyi   böbreğini bağışlamak istedi. Gerekli tetkiklerin ardından Yıldırım'a ağabeyinden alınan böbrek nakledildi. Sait Yıldırım, çok mutlu olduğunu belirtti. 
 Ağabeyinin de sağlığının iyi olduğunu vurgulayan Yıldırım, "Gerçekten güzel bir duygu. Çok zor bir süreçti ama şükürler olsun artık geçti" ifadelerini kullandı. İbrahim Yıldırım da organ bağışının yaygınlaşması gerektiğini vurguladı. Organ bağışıyla pek çok kişinin sağlığına kavuştuğunu aktaran Yıldırım, şunları kaydetti: "Kardeşimin artık diyalize girmeyeceğini bilmek ve sağlığına tekrar kavuşmuş olmasını görmek beni çok mutlu ediyor. Herkese çok teşekkür ederim. Ayrıca bütün herkesi organ bağışı yapmaya davet ediyorum. Hayat kurtarmak çok güzel bir duygu."
Enerji ve Tabii Kaynaklar Bakanlığı'ndan yapılan açıklamada, Marmara Bölgesi'nin kuzeyinde yaşanan yoğun kar yağışı ve fırtına sebebiyle Anadolu'dan gelen ve İstanbul'u besleyen yedi farklı enerji iletim hattının tamamında, Sakarya Bölgesi'nde kopmalar yaşandığı ve kesinti meydana geldiği ifade edildi. Anadolu’dan gelen enerji hatlarındaki kesinti sebebiyle İstanbul’a, Çanakkale Boğazı deniz altında geçen iletim hattı ve Trakya enerji iletim hattından elektrik sağlandığı belirtilen açıklamada, kopmanın meydana geldiği bölgelerdeki aşırı yoğun kar yağışı ve sisin, çalışmaları olumsuz etkilediği aktarıldı.  Açıklamada, "Kesintiden, konutlardaki vatandaşlarımızın en az derecede etkilenmesini sağlamak için, demir çelik fabrikalarına, çimento fabrikalarına ve organize sanayi bölgelerine enerji verilmememektedir. Yapılan yoğun çalışmalar neticesinde 21.50 itibarıyla İstanbul'un tamamına elektrik verilmiştir." denildi.  Olumsuz hava koşullarının neden olduğu kopmaların tamiratı ve arızaların tamamen giderilmesi için hava şartlarının el verdiği ölçüde yoğun çaba harcandığı ifade edilen açıklamada, gece boyu ve yarın tüm ekiplerin, hatların tamiri ve arızaların giderilmesi için çalışmalarını aralıksız sürdüreceği belirtildi.
Dünya Saati 2011’de sürdürülebilir bir gelecek için dünyanın dört bir yanından milyonlarca insan ışıklarını bir saatliğine kapatacak. T.C. Ulaştırma Bakanlığı’nın desteğiyle Boğaziçi Köprüsü bu sene de ışıkları kapatılacak sembolik yapılar arasında yerini alıyor.    2007 yılında Avustralya’da başlayan ve 2008’de küresel bir harekete dönüşen Dünya Saati (Earth Hour), 2010 yılında bir rekora imza attı ve dünya çapında yürütülen en büyük kampanya oldu. Milyonlarca insanın destek verdiği kampanyada ışıklar bugüne dek “küresel ısınmayla mücadele için” kapatılıyordu.  Kampanya kapsamında 2010 yılında Boğaziçi Köprüsü’nün yanı sıra 250 kurum, 7 belediye, İstanbul Valiliği ve binlerce hane kampanyaya destek verdi.  Bu sene kampanya değişime ayak uyduruyor ve kampanya katılımcılarından gezegenimizin geleceğine olan bağlılıklarını göstermek için 26 Mart Cumartesi günü 20:30-21:30 saatleri arasında ışıklarını bir saatliğine kapatmasını talep ediyor.    WWF-Türkiye (Doğal Hayatı Koruma Vakfı) Genel Müdürü Tolga Baştak “Doğal kaynaklar üzerinde yarattığımız baskı yani ekolojik ayak izimiz, gezegenimizin biyolojik kapasitesini yüzde 50 aştı. Bu artışın en büyük bölümünü karbon emisyonlarımız oluşturuyor. Bu durum çağımızın en büyük tehdidi olan iklim değişikliğiyle sonuçlanıyor. Bu şekilde devam edersek tüketimimizi karşılamak için 2030 yılında iki, 2050 yılında 2.8 gezegene ihtiyacımız olacak. Dünya Saati kampanyası ile bu yıl katılımcılarımızdan ışıklarını kapattıkları bir saatin ötesine geçerek gezegenimizdeki yaşamın sürekliliği için günlük hayatta alabilecekleri önlemleri düşünmelerini istiyoruz.” dedi.    WWF-Türkiye gezegenimizin geleceğine olan bağlılığını göstermek isteyen kişi ve kurumları 26 Mart Cumartesi günü gerçekleştirilecek olan Dünya Saati (Earth Hour) kampanyasına katılmaya davet ediyor. Kampanya katılım formu ve ayrıntılı bilgi   adresinde yer alıyor.
Ferzan Özpetek'in Napoli'nin ünlü San Carlo Tiyatrosu'nda yöneteceği La Traviata operasının iki başrol oyuncusu Carmen Giannattasio ve Saimir Pirgu, provalar sırasında soruları yanıtladı.  ''La Diva Turca'' denildiğinde akla gelen dünyaca ünlü opera sanatçısı Leyla Gencer'in bir dönem öğrencisi olan ve kariyeri açısından ona çok şey borçlu olduğunu söyleyen İtalyan soprano Giannattasio, "Hayatımda 2 Türk oldu. Biri Leyla Gencer, biri ise Ferzan Özpetek. Şunu söylemeliyim ki, sizin bize benzeyen yanınız çok. Çok tutkulusunuz, sıcak kanlısınız, büyük bir mizacınız var. Bunun nedeni belki de her iki ülke de Akdeniz ülkesi. Bizler Akdeniz kültürünün halklarıyız. Sıcağız" dedi.  Giannattasio, Gencer ile olan bir diyaloğunu ise dev ismin taklidini yaparak anlattı:  "Leyla Gencer, kendi ilk çıkışını burada yaptı, şu anda bulunduğumuz yerde. Ben onun hoşuna gitmeyen bir şey yaptığımda, hemen bana, 'Ama nasıl olur, sen bana Napolili olduğunu söylüyorsun ama ben sana göre daha Napoliliyim. Çünkü ben Napolili Türküm' diyordu. O haklıydı. Büyük bir mizacı vardı, aynı biz Napoliler, Campanialılar gibi."  Ferzan Özpetek'e ilişkin ise İtalyan sanatçı, "Ferzan ile ilk buluşmamız ilk görüşte aşk gibi gerçekleşti. Çalışmalarıma başladıktan kısa bir süre sonra 'Sizin dilinizde aşkım nasıl deniyor' diye sordum. Çünkü sen benim aşkım gibisin dedim. O da 'Aşkım, aşkım' dedi. Ben de Ferzan'ı aşkım diye çağırmaya başladım" dedi.  Napoli San Carlo Tiyatrosu'nun 5 Aralık'ta yapacağı sezon açılışı için hazırlıklarını aralıksız şekilde, yoğun tempoda sürdürdüklerini kaydeden Giannattasio, "Ferzan ile çok yoğun çalışıyoruz. Onunla çalışırken yoğun bir konsantrasyon ve disiplin gerekiyor. Örneğin, provalarımız yeni bitti ama ben halen makyaj içindeydim, kanlar içindeydim. Çok heyecanlı, bununla birlikte zor da. O sinemadan gelen bir yönetmen, daha önce La Traviata'da denenmeyen şeyleri yaptırıyor. Çok yoğun bir şekilde odaklanarak buna hazırlanmam lazım, aksi takdirde ağlayacağım" diye konuştu.  Leyla Gencer'den büyük minnetle söz eden İtalyan sanatçı, "Çünkü ben kariyerimi ona borçluyum. Yetenek avcısı gibi beni keşfeden odur. Eğer Leyla'yı tanımamış olsaydım, o karşıma çıkmasaydı, belki bugün burada Ferzan ile de çalışmıyor olacaktım" dedi.  Giannattasio, ilk başlarda operanın dev ismiyle yıldızının barışık olmadığını itiraf ederek, "Biz onunla beraber La Scala'da çalıştık. Biz birbirimizi hem seviyorduk hem de nefret ediyorduk. Çok sert ve bir o kadar da zahmetli bir hocaydı. Örneğin, benim tam odaklanamadığım ya da yorgun olduğum günlerde bile, o hep benden verebileceğimin maksimumunu isterdi" dedi.  Scala'da, Gencer ile çalıştıkları dönemde kavgalı olduklarını belirten Giannattasio, Gencer ile barışmalarını şöyle anlattı:  "O benimle, ben de onunla konuşmuyordum. İki divaydık. O büyük divaydı, ben ise küçük divaydım. Sonra bir gün Paris'te katıldığım bir yarışmada o da jüri üyesiydi ve biz tuvalette karşılaştık. Kendisini selamladım. 'Sen kimsin' diye sordu. Ben, Carmen dedim. 'Siyah saçlarınla seni tanıyamadım. Bu saçlarınla aynı bir kargaya benziyorsun. Ne yapıyorsun burada' dedi. Ben de yarışma için geldiğimi söyleyince 'Seni göndereceğim' dedi. Pek cesaret verici bir konuşma değildi. İyi ilişkilerimiz yoktu o zaman. Benden Bellini'nin Pirata'sını söylememi istedi ama beni dinlememek için eline bir gazete aldı. Bu tavrına çok kızdım ama tüm gücümle şarkımı söyledim. Provaların sonunda karşılaştığımızda nasıldı diye sordum. O da bana 'Şunu söylemeliyim ki, çok iyi söyledin' dedi. Bu gerçekten çok garipti. Ben o yarışmayı kazandım."  Bu yarışmanın ödül töreninde Gencer'in kendisine cana yakın bir şekilde yaklaşarak, kendisinin yeteneğini anlayamadığı için özür dilediğini aktaran Giannattasio, "Ben de ondan özür dileyerek, kendisinin benim gözümde çok daha büyüdüğünü söyledim. Çünkü o Leyla Gencer, ben ise hiç kimseyim. Hiçbir şey de söylemeyebilirdi bana. O insanlığını, büyüklüğünü gösterdi. Olağanüstü bir kadındı" dedi.  Gencer ile sonradan çok yakınlaştıklarını dile getiren Giannattasio, Gencer'in ölümünden önce telefonda konuştuklarını söyledi.  Giannattasio, "Ben o sırada La Bohem'i söylemek için Şili'deydim. O sıralarda onun durumu da oldukça ağırdı, her gün arıyordum durumu nasıl diye. O gün de aradım. Benle konuştuktan kısa bir süre sonra öldü. Beni çok etkiledi. Beklemiyordum. Halen eksikliğini hissediyorum. Özlüyorum. O çok büyük biriydi. Kimi zaman, kendimi iyi hissetmediğim anlarda, yukarı bakıyorum ve 'Hadi Leyla benimle birlikte sahneye gel' diyorum. 'Bana yardım et, yardımına ihtiyacım var' diyorum, kendimi rahatlatmak için" ifadelerini kullandı.  Leyla Gencer'in kendisini İstanbul'da kendi adına düzenlenen şan yarışmasına davet ettiğini ancak o yıl büyük Marmara depremi nedeniyle bu yarışmanın iptal edildiğini ve bu nedenle Türkiye'ye hiç gidemediğini anlatan İtalyan soprano, Türkiye'yi çok merak ettiğini sözlerine ekledi.  Bir diğer başrol oyuncusu Arnavut tenor Saimir Pirgu da Türk yönetmene övgülerde bulunarak, "Ben bu oyuna ve bu role San Carlo Tiyatrosu ve Ferzan tarafından seçildim. Ferzan ile çalışıyor olmak benim için büyük bir zevk, bunu söylemeliyim. Ferzan hakikaten çok özel biri. Sadece başarılı bir yönetmen değil, aynı zamanda müthiş bir insan, bir arkadaş. Bizim işimizde bu normal değil. Çok güzel yankılanan, hoş bir ortam var burada. Harika bir ortam var ve ben bundan dolayı çok mutluyum" diye konuştu.  La Traviata'da canlandırdığı Alfredo ile Saimir arasında benzerlik ya da farklılıkların ne olduğu sorusuna Pirgu, "Saimir ile Alfredo arasında pek çok fark var. Bu genci oynarken en çok hoşuma giden şey onun sırılsıklam aşık oluşu. Aşık olduğunuzda, normalde yapmayacağınız şeyleri yaparsanız. Oldukça aria söylenen bir rol. Elimden gelenin en iyisini verebileceğimi düşünüyorum" yanıtını verdi.  Türkiye'ye dair neler bildiğine yönelik bir soruya da Saimir Pirgu, "Arnavutum demeyi biliyorum. Çünkü ben bir Arnavutum. Çok güzel. Hadi bakalım. Baklava. Kadayıf. İstanbul'da, İzmir'de bulundum. Az çok tanıyorum. Türkiye gerçekten çok hoşuma giden bir yer" ifadelerini kullandı. Tenor, sözlerini "Ferzan çok güzel" ifadesiyle tamamladı.  Özpetek, gerek sinema gerekse opera olsun projelerinde oyuncularına bir hatıra bırakmanın adeti olduğunu söyledi.  Kasım ayı başından beri San Carlo Tiyarosu'nda çalışmalarını günde 5-6 saatlik provalarla sürdüren Özpetek, provalardaki disiplinli ve titiz çalışmasının yanı sıra oyuncularla kurduğu sıcak diyalogla dikkati çekiyor.  Provalar sırasında kimi zaman gerekli gördüğü noktalarda oyunu durdurarak müdahalelerini yapan başarılı yönetmen, kimi zaman da provası devam etmekte olan bir sahnenin içine girerek, oyunculara tek tek neler istediğini ve nasıl yapmaları gerektiğini izah ediyor.  Özpetek, opera çalışmalarında Türkiye'ye özgü unsurları sahnelere yerleştirmeyi sevdiğini belirtti.  Floransa'da 2011 yılının Nisan ayında sahnelediği Aida operasında, Adıyaman'ın Kahta İlçesi'ndeki Nemrut Dağı'nda bulunan ve MÖ 62. yılında yapılan heykel başlarına yer veren Özpetek, La Traviata'da ise Osmanlı kıyafetleri, fes, lokum ve bazı dekorlardaki hilal başlıklarla Türk havasını estirecek. 53 yaşındaki yönetmen, La Traviata'da Türk etkisini göstermek için Fransız romancı Marcel Proust'un ''Kayıp Zamanın İzinde'' isimli ünlü romanındaki oryantalizm ögelerinden yararlanacağını belirtmişti.  Özpetek, La Traviata'nın provaları esnasında kendisinin bir adetini de paylaşarak, "Yaptığım her işin sonunda oyunculara bir hatıra bırakmak, hediye etmek gibi bir ritüelim var. Bütün filmlerimin sonunda yapmışımdır. Bu operada da var. Geçen sefer Aida'da üzeri pırlantalı bir yıldız hediye etmiştim. Bu sefer de mücevherci arkadaşım yüzük yaptı. Yüzüğün üst kısmında, bir ay ve yıldız var: Türk Bayrağı. Onu iki sopranomuz; Carmen Giannattasio ve Cinzia Forte'ye hediye edeceğim" diye konuştu.  Yüzüklerin yanı sıra eserin içinde Türkiye ile ilgili bir sürü göndermede bulunduğunu ifade eden Ferzan Özpetek, "Dekorların üstünde hilal var, onlar daha da belirgin hale getirilecek. Kıyafetlerde Osmanlı'ya gönderme var. Korolu bir sahnede bazı figüranlarda fes var. Hoşuma gidiyor bunları koymak" dedi.  Napoli San Carlo Tiyatrosu'nda 5 Aralık Çarşamba akşamı prömiyeri yapılacak La Traviata'nın, sanat yönetmenliğini, The Aviator (2005), Sweeney Todd (2008) ve Hugo Cabret (2012) gibi başyapıtlarla 3 kez Oscar ödülünü kazanan Dante Ferretti üstlenirken, kostümlerini ise Özpetek'in son 4 filmindeki kostüm direktörü Alessandro Lai yaptı. Eserin orkestra şefliğini, İtalyanların son dönemde yıldızı parlayan şefi Michele Mariotti yapacak.  Özpetek'in La Traviata'sında başrol soprano olarak, bir dönem Leyla Gencer'in de öğrencisi olan İtalyanların başarılı sopranosu Carmen Giannattasio, başrol tenor olarak ise Arnavutluk'un sanat dünyasına kazandırdığı genç tenor Saimir Pirgu rol alacak.
Normal yollardan bebek sahibi olamayanlar, tüp bebek tedavisinin son seçenek olduğunu düşünülebiliyor. Ancak  ne başlamadan önce, çok yaygın ve sıklıkla gözlemlenen olası kısırlık nedenlerini araştırmak gerekiyor. Üreme Sağlığı ve Tüp Bebek Uzmanı   kadınlarda görülen kısırlığa ilişkin şaşırtıcı ve kimi zaman gözden kaçabilen 5 nedeni ve yapılması gerekenleri şöyle sıralıyor: Polikistik over sendromu (PCOS), adet sikluslarında düzensizliğe ve erkeklik hormonlarının artmasına neden olur. PCOS kadınların yaklaşık yüzde 10 ile 15’inde görülmektedir. Kadınlarda yumurtlamayı engelleyen en yaygın nedenlerden biridir. Buna ek olarak, fazla kilolu, obez ya da çok zayıf olmak ve tiroid bezlerindeki dengesizlik de yumurtlamayı etkileyebilir.  Sağlıklı ve ideal kiloda olmak doğurganlığı artırır. Bazı tarama ve testlerle polikistik over sendromu gibi tıbbi sorunların olup olmadığının kontrol edilmesinde fayda var. Yumurtlayamadığınızı biliyorsanız, hekiminizle konuşup, sizin için en ideal olabilecek üreme tedavisine yönlendirmesini isteyebilirsiniz. Bir kadın, belli bir sayıda yumurta ile doğar. Ancak, yıllar geçtikçe sağlıklı yumurta sayısı azalır. 30 yaşında sağlıklı bir kadının hamile kalma oranı yüzde 20’lerdedir. Erken yaşta görülen erken yaş menopozda ise ilk belirti adet düzensizliğidir.  Yumurtalarınızın sağlıklı kalması için ilk yapmanız gereken kilo vermek ve eğer sigara içiyorsanız hemen bırakmak. Eğer, gebe kalmaya çalışıyorsanız ve sağlıklı yumurta sayınız yeterli değilse hekiminizle görüşüp sizin için en uygun tedaviyi seçebilirsiniz. Bu noktada bir an önce tedaviye başlamak gerekir. Endometriozis hastalığı, halk arasında çikolata kisti diye de bilinir. Kadının her ay düzenli adet olmasını sağlayan rahim içi zar dokusunun (endometrium) rahim içi dışında, tüplerde, yumurtalıklarda ve/veya karın içi zarında yerleşmesiyle karakterize bir hastalıktır. Her adet döneminde bu rahim dışı bölgelerde kanamalar olabilir. Bunun sonucunda tüplerde, karın zarında yapışıklıklar, yumurtalıklarda kist oluşabilir. Üreme çağındaki kadınlarda sıklıkla görülür. Sancılı ve ağır kanamalı adet dönemlerine neden olur. Kadınlarda görülen kısırlık nedenlerinin yüzde 15 – 20’si endometriozis nedeninden kaynaklanır.  Gebe kalmanın önünde ciddi bir tehdit olarak görülen endometriozise zaman kaybetmeden müdahale yapılması gerekir. İlerlemiş vakalarda IVF gerekebilir. Fallop tüplerinin kapalı ya da hasarlı olması kısırlık nedenlerinin % 5-10’unu oluşturur. Tüplerin tıkanıklığına, daha önce geçirilmiş bir ameliyat, endometriozis (yani çikolata kistleri) ya da cinsel yolla bulaşan bazı hastalıklar neden olabilir.  Öncelikle tüplerin açık olmadığından emin olmak gerekir. Tüplerde tıkanıklık olması durumunda sperm hücresinin yumurta hücresine ulaşıp onu dölleme şansı olmadığından, tüp bebek tedavisi gerekir. Üreme problemlerinin en az yarısı erkek kısırlığından kaynaklanıyor. Özellikle değişen çevresel faktörler, yaşam ve beslenme alışkanlıklarındaki değişiklikler erkek kısırlığının giderek artmasına neden oluyor. Eğer eşiniz aşırı kilolu ve sigara içiyorsa hamile kalmanızı büyük oranda engelliyor demektir.  İlk yapılması gereken kilo vermek ve sigarayı bırakmak olmalı. Ardından, eşinizin bir hekime görünüp, sperm sayımı yaptırması gerekir.
Siyasi partilerin aday listelerini Yüksek Seçem Kurulu'na teslim etmesi için verilen süre bugün doldu. Başbakan Ahmet Davutoğlu, sosyal paylaşım sitesi Twitter'dan yayınladığı mesajında, partisinin milletvekili aday listesiyle ilgili çalışmaların tamamlandığını duyurdu. Başbakan Davutoğlu, mesajında, "Uzun bir mesai sonunda milletvekili aday listemizi hazırladık. Ülkemize hayırlı olsun. Allah yolumuzu açık etsin" ifadesini kullandı. Davutoğlu Twitter hesabından, AK Parti Genel Merkezi'nde yapılan Üst Komisyon çalışmalarına katılan partinin üst düzey yöneticileriyle çektirdiği fotoğrafı da paylaştı.
, ülkedeki   kültür merkezlerinin Şiilik propagandası yaptıklarını iddia ederek kapatılmalarına karar verdi. Kültür merkezleri ve İran Kültür Ateşesi için 72 saat süre verildi. Sudan hükümeti, ülkedeki İran kültür merkezlerinin Şiilik propagandası yaptıkları gerekçesiyle 72 saat içinde kapatılmaları için talimat verdi. Sudan resmi haber ajansı SUNA'nın haberine göre, Sudan Dışişleri Bakan sözcüsü Yusuf el-Kardofani, ülkede faaliyet gösteren İran kültür merkezlerinin faaliyet alanlarının dışına çıktığını savundu. Kardofani, Sudan'ın kültürel güvenliğine zarar verildiğini ve bu merkezlerin artık birer tehdit ofisi haline geldiğini iddia etti. Açıklamada, merkezlerin kapatılma kararının yanı sıra Hartum'daki Kültür Ataşesi ile merkezlerde çalışan diplomatlara da ülkeyi terk etmeleri için 72 saat süre verildiği belirtildi. İslam Fıkıh Akademisi ve birçok İslami grup Sudan hükümetinin aldığı kararı memnunlukla karşıladıklarını bildirdi. Sudan'ın bu hamleyle Körfez ülkeleriyle ilişkilerini yeniden düzeltmeyi hedeflediği belirtiliyor. Olayla ilgili İran resmi makamlarından henüz bir açıklama yapılmadı.
Atatürk Üniversitesi ile Turkcell Global Bilgi ve Turkcell Akademi arasında çağrı merkezi hizmetleri ön lisans programı iş birliği protokolü imzalandı.  Turkcell Global Bilgi İnsan Kaynaklarından Sorumlu Genel Müdür Yardımcısı Ersin Aydın, imza töreninde yaptığı konuşmada, sektörel uygulamalarla ilgili ders materyallerinin tasarlanması ve e-öğrenme bileşenlerinin hazırlanması konusunda üniversiteye destek vereceklerini söyledi.  Çağrı merkezi sektörünün Türkiye'de çok genç bir sektör olmasına rağmen hızla büyüdüğünü ve bugün 40 bin kişiye istihdam sağladığını belirten Aydın, 2013 yılında ise 65 bin kişinin sektörde istihdam edileceğinin öngörüldüğüne işaret ederek, ''Dolayısıyla, sektörde kalifiye eleman ihtiyacı büyük. Bu iş birliği gençlere iş imkanı verirken, yetiştirdiği kalifiye elemanlarla sektörün ihtiyacını da karşılayacak. İki yıl sonra programın ilk mezunlarını verecek olmasının heyecanını şimdiden yaşıyoruz'' dedi.  Programa, 2011-2012 öğretim yılında, 500 öğrenci alınacak.
Sahte olarak ''askerliğe elverişsiz raporu'' hazırladıkları iddia edilen bir suç örgütüne yönelik yürütülen soruşturma kapsamında Askeri Hakim Albay Ahmet Erdem Beşiktaş'taki İstanbul Adliyesi’ne geldi.  Albay Erdem, Cumhuriyet Savcısı Hikmet Usta tarafından ''şüpheli'' sıfatıyla sorgulanıyor.  Albay Ahmet Erden’in yanında avukatı da bulunuyor.
YÖK'ün 30 Kasım 2011 tarihinde yapılan Genel Kurul toplantısında Selçuk Üniversitesi'ne bağlı Meram Tıp Fakültesi, Ahmet Keleşoğlu Eğitim Fakültesi ve İlahiyat Fakültesi'nin Konya Üniversitesi'ne bağlanması konusunda oy çokluğu ile tavsiye kararı alındı.  Karar Milli Eğitim Bakanı Ömer Dinçer tarafındanda onandı. Bakanlığın aldığı karar ardından Selçuk Üniversitesi'nden ayrılması söz konusu olan 3 üniversitede eğitim gören öğrenci ve öğretim üyelerinden oluşan yaklaşık 500 kişi bugün Ahmet Keleşoğlu Eğitim Fakültesi'nde kararı protesto etti.  Ellerinde 'Üniversitemiz evimiz', 'Selçuk Üniversitesi bir markadır', 'Bizi üniversitemizden ayırmayın', 'Bölünmeye hayır' yazılı dövizler bulunan öğrenciler, 'Selçuk'a geldik, Selçuk ile gideriz', 'Bölünmeye hayır', 'Türküm, mutluyum Selçukluyum' diye slogan attı.  DHA'da yer alan habere göre; Selçuk Üniversitesi Makine Mühendisliği Bölümü Başkanı Prof. Dr. Mehmet Fatih Botsalı, alınan kararın Selçuk Üniversitesi gibi köklü bir üniversiteye ciddi zarar vereceğini belirtti ve şunları söyledi:  "Hiçbir fizibilite ve planlama çalışması yapılmadan Selçuk Üniversitesi'nin lokomotifi konumundaki 3 fakültenin, Konya Üniversitesi'ne aktarılması kararı onaylanmamalıdır. Adı geçen ve Selçuk Üniversitesi'nin en köklü ve en büyük 3 fakültesinin üniversiteden koparılmaya çalışılması, fakültelere hem de Selçuk Üniversitesi'ne ciddi zararlar verecektir. Selçuk Üniversitesi uluslararası yayın indeksinde Türkiye sıralamasında 8'inci sıradadır. Bu sıralamaya en büyük katkı sağlayan Meram Tıp Fakültesi, Ahmet Keleşoğlu Eğitim Fakültesi ve İlahiyat Fakültesi'nin Konya Üniversitesi'ne bağlanmasıyla Türkiye sıralamasında oldukça gerileyecektir. Dolayısıyla dünya üniversiteleri arasında ilk 500'e girme hedefinde olan Selçuk Üniversitesi bu hedefinden 10-15 yıl geriye gidecektir.'' Konuşmanın ardından yine slogan atan öğrenciler ve öğretim üyeleri sessizce dağıtldı.  1975 yılında kurulan Selçuk Üniversitesi'nde yaklaşık 78 bin öğrenci eğitim görürken, yaklaşık 5 bin akademisyen görev yapıyor. Üniversite'nin bünyesinde 23 fakülte, 2 tıp fakültesi hastanesi, 23 Meslek Yüksek Okulu, 7 Yüksek Okul, 5 Enstitü bulunuyor. Konya Üniversitesi'ne bağlanması planlanan 3 fakültede yaklaşık 14 bin öğrenci eğitim görürken 1000 öğretim elemanı da görev yapıyor. 3 Fakültenin Konya Üniversitesi'ne bağlanması kararının ise Bakanlar Kurulu tarafından verileceği belirtildi.
Başbakan Yardımcısı Yalçın Akdoğan, 4'üncü çocuk sevinci yaşadı. Akdoğan, erkek çocuk sahibi oldu. Yaşadığı çocuk sevincini sosyal paylaşım sitesi Twitter'daki hesabından paylaşan Akdoğan, "Allah'a hamdolsun, oğlumuz Ömer Yusuf dünyaya gelmiştir, hayır duada bulunan tüm dostlarımıza teşekkür ederim" ifadesini kullandı.  Yalçın Akdoğan'ın oğlu Ömer Yusuf Akdoğan'ın Ankara'da hayata geldiği ve sağlığının iyi olduğu öğrenildi.
Konut satışları Kasım'da arttı ancak kredili satışlar düşüş kaydetti. Türkiye genelinde konut satışları Kasım ayında bir önceki yılın aynı ayına göre yüzde 2,1 oranında artarak 106 008 oldu. Konut satışlarında, İstanbul 20 bin 082 konut satışı ile en yüksek paya (yüzde 18,9) sahip oldu. Satış sayılarına göre İstanbul’u, 11 bin 368 konut satışı (yüzde 10,7) ile Ankara, 6 bin 522 konut satışı (yüzde 6,2) ile İzmir izledi. Konut satış sayısının düşük olduğu iller sırasıyla 7 konut ile Hakkari, 12 konut ile Ardahan ve 47 konut ile Şırnak oldu.    Türkiye genelinde ipotekli konut satışları bir önceki yılın aynı ayına göre yüzde 22,7 oranında azalış göstererek 28 bin 553 oldu.    Toplam konut satışları içinde ipotekli satışların payı yüzde 26,9 olarak gerçekleşti. İpotekli satışlarda İstanbul 6 bin 459 konut satışı ve yüzde 22,6 pay ile ilk sırayı aldı.    Toplam konut satışları içerisinde ipotekli satış payının en yüksek olduğu il yüzde 33,8 ile Bartın oldu.        Türkiye genelinde ilk defa satılan konut sayısı bir önceki yılın aynı ayına göre yüzde 5,9 artarak 50 bin 976 oldu.     Toplam konut satışları içinde ilk satışın payı yüzde 48,1 olarak belirlendi.    Türkiye genelinde ikinci el konut satışları bir önceki yılın aynı ayına göre yüzde 1,1 azalış göstererek 55 bin 32 oldu.      Yabancılara yapılan konut satışları bir önceki yılın aynı ayına göre yüzde 25,6 artarak 2 bin 119 oldu.    Yabancılara yapılan konut satışlarında, Kasım 2015’te ilk sırayı 703 konut satışı ile İstanbul aldı.    İstanbul'u sırasıyla 539 konut satışı ile Antalya, 149 konut satışı ile Bursa, 138 konut satışı ile Yalova, 87 konut satışı ile Sakarya ve 80 konut satışı ile Ankara izledi.
Hikâyesi olmayan adam diye tanımlanan, dün İstanbul’u peşine takan Ekrem İmamoğlu’ydu. Bu tasvir aslında ülkenin zavallı siyasi atmosferine mahkûmiyeti de gösteriyordu. Abi şöyle zulüm göreceksin, hapishane falan, badirelerden kurtulacaksın, mağdur olacaksın ve bu hikâye seni tepelere taşır. Yoksa sıradan bir insansın, hele İstanbul Büyükşehir’e aday gösterilmen yanlışın da yanlışıdır.. Yazarın hikâyesinde çok yanlış var: Birincisi Ekrem Bey’in hikâyesi var. En önemlisi iddiası var, arkasında CHP örgüt yöneticiliği ve Beylikdüzü’nu 2014 seçimlerinde AKP’den almışlığı var. Bu seçimlerde Beylikdüzü’nde AKP + MHP ittifakını da silip süpüren bir ilçeye imza attı.  Seçim kampanyası boyunca Ekrem Bey’de sihirli bir Kızılderili tüyü olduğu görüldü. Hikâyesini ve iddiasını öyle bir taşıdı ki halka ve alanlara, Binali + RTE’yi aşağı indirdi. İddiası, hikâyesi insanın içindedir. İktidarın elinden de 17 gün boyunca gösterdiği büyük direnç ve mücadele ile İstanbul’u aldı. Dünkü mitingiyle bu başarısını halkla birlikte taçlandırdı.  Ekrem İmamoğlu, dün İstanbullulara bundan sonraki 5 yıl için “hikâyesini” anlattı! Heyecanlı ve nihayet önemli bir zafer kazanmışlığın ve gelecek umuduyla dolu mutlu insanlar doldurmuştu alanı! Bir güç oturmuştu yüzlere: Bir daha asla! Yolda miting alanına doğru uzun yürüyüş sohbetlerinde, nereye böyle hızlı hızlı sorusuna “Geleceğe geleceğe... çok geç kaldık, koşmalıyız..” diyen, yerinde duramayan insanlar... Ekrem Bey’in anlattıkları, karşımızda RTE’nin tam tersi bir adam duruyordu. Zehirlenen İstanbul’u kurtarmak için, bu kez saydamlık, katılımcılık, halkla beraber hareket, yasalara uyum, İstanbul’un nimetlerini ortaklaşma ile yönetme sözünü veren İmamoğlu’na teslim ediyordu halk. Aradığı panzehiri bulmuştu! Yok hayır, bu aynı zamanda demokrasi düşmanlığına karşı bir demokrasi panzehiri kokuyordu. Belediyenin, dolayısıyla halkın olanaklarını, zenginliğini - parasını, kurdukları yandaşlık döngüsü içindekilere peşkeş çekmelere karşı, yasa - hukuk - adalet panzehiri.. Dışlamaya, ötekileştirmeye karşı birliktelik panzehiri.. Herkesin hakkını hukukunu koruma panzehiri.. Bilim, sanat, çevre, Ekrem Bey’in unutulan değerleri canlandırma panzehirleri olarak dile geldi. Çok miktarda büyük sözler verdi, tüm bunları yerine getirmek bir insan ömrüne sığmaz bence. Ekrem Bey farkındayım diyor, ama iddialıyım, arkadaşlarımla başarırız, diyor.  Ekrem Bey, eski politika ve yönetme alışkanlığını tarihin çöplüğü içinde atılmış görüyor. Yeni nesil belediyecilik, yeni nesil politika, 21. yüzyıl değerlerine uygun yönetim.. Karşımda kitlelere mutluluk inşa edeceğini vaat eden, ama iddialı bir insan vardı. Belki de çoktan aranan, ama eski politikanın yıkıntıları, ağırlığı içinden kurtulup da bir türlü yeryüzüne çıkamayan. İzleyeceğiz, yeni politika anlayışının yüzde 50’sini yerine getirse bile, başarılı sayabilirim. Bakalım, sözlerini, vaatlerini silinmez bir şekilde yazıyoruz. Eminim yaptığı konuşmanın ana hatlarını da çerçeveletip duvarına asacaktır. Sözlerini, ‘Yaşasın Mustafa Kemal’ diye bağlarken, basın bölümünde oturan bizlerin kulağına, bizim bölüme sığınmış arkamızda oturan yaşlı bir kadının bağırışı çınladı. - Seni Atatürk gönderdi! Bunu, halkın beklentisinin ne kadar yüksek olduğunu belirtmek için yazdım... Ekrem Bey, kendisini aşmak için koşacak.
Myanmar'da geçen hafta Yangon sahili yakınlarında balıkçılar tarafından tespit edilen "Sam Ratulangi PB 1600" isimli konteyner gemisinin karaya oturmasının ardından başlatılan incelemede, geminin römorkör tarafından çekilerek Bangladeş'teki bir gemi söküm fabrikasına doğru götürülürken, mürettebatın kötü hava koşullarına maruz kalınmasının ardından gemiyi terk ettiği anlaşıldı. Myanmar donanması yetkilileri, geminin "baş tarafında bağlı olan kablolardan" dolayı yük gemisinin başka bir gemi tarafından çekildiğinden şüphelendiklerini ve daha sonra ülke sahilinin yaklaşık 80 kilometre açıklarında bir römorkör bulduklarını açıkladı. 13 Endonezyalı mürettebatı sorgulayan yetkililer, römorkörün 13 Ağustos'tan beri yük gemisini Bangladeş'teki gemi söküm fabrikasına doğru çektiğini ancak römorkör ile gemiyi birbirine bağlayan bazı kabloların kötü hava koşullarında kırılmasının ardından mürettebatın gemiyi terk etmeye karar verdiğini anladı. Olayla ilgili incelemenin devam ettiği kaydedildi. Yangon polisi, içinde mürettebat ve malzeme bulunmayan paslı büyük bir geminin "karaya oturduğunu ve Endonezya bayrağı taşıdığını" açıklamıştı. Bağımsız Myanmar Denizciler Federasyonu Genel Sekreteri Aung Kyaw Linn, geminin yakın zaman önce terk edildiğinin sanıldığını kaydederek, "Bunun bir sebebi olmalı." demişti. "Marine Traffic" internet sitesine göre, 2001 yılında yapılan söz konusu yük gemisinin uzunluğu 177 metreden daha fazla.
Yüzbinlerce kişiye erken emeklilik yolunu açacak yasa teklifine ilişkin olarak DHA’nın sorularını yanıtlayan Duman, TBMM’ye sunulan çırak ve stajyerler için hazırlanmış yasa teklifleri incelendiğinde, mağduriyetin sona erebilmesi için iki farklı yöntem üzerinden tasarlandığını söyledi ve ekledi: “Bunlardan ilki, çırak ve stajyerlerin mesleki eğitimi aldığı dönemdeki ilk sigorta girişlerinin emeklilik açısından da giriş kabul edilerek, daha erken emekli olmalarının sağlanmasıdır. Diğeri ise çırak ve stajyerlikte geçen sürelerin borçlanılmak suretiyle SGK girişlerinin geçerli olmasına yöneliktir. “Ülkemizdeki çalışma hukuku, 14 -15 yaş aralığında olanların çocuk işçi, 15 - 18 yaş aralığında olanların genç işçi, 18 yaşından büyük olanların da işçi statüsünde çalışabileceği kabul eder. “Yasal olarak çocuk, genç ya da normal işçinin bir günlüğüne dahi olsa herhangi bir iş yerinde çalışmaya başlaması halinde SGK kapsamına alınması mecburidir. 16’lı yaşlara erişmiş mesleki eğitim ve öğretimde haftanın ortalama üç gününü iş yerinde çalışarak geçiren çırak ya da stajyerin çalışmasının, sadece iş kazası ve meslek hastalığı açısından kabul edilmesi, emeklilik açısından kabul edilmemesi hukuksal olarak önemli hak kayıplarına yol açıyor. “2008 yılında 5510 sayılı kanunla gelen güncel yaş haddi değişikliği yürürlüğe girmeden önce, daha erken emekli olabilmeleri için içlerinde tanınmış kişilerin aile ve yakınlarının da bulunduğu bebek yaşta sigortalı yapılanlara hem SGK hem de tüm kamuoyu tanık olmuşken, 16’lı yaşlara gelmiş, haftanın üç gününü iş yerinde geçiren gerçek emekçi çırak ve stajyere erken emeklilik hakkı verilmemesi anlamsız kalıyor ve haksızlığa neden oluyordu.” Geçmişte Sosyal Sigorta mağdurları fazla dikkate alınmadığını söyleyen Duman, sözlerini şöyle sürdürdü: "Son 15 yılda yapılan düzenlemelerle Sosyal Güvenlik alanında birçok mağduriyetin önüne geçilmesi hedeflenmişken, çıraklık ve staj dönemi çalışmalarının emeklilikte dikkate alınmaması, emeklilik süresi açısından yüzbinlerce çalışanın mağduriyetine neden oluyordu. "TBMM’ye sunulan Yasa teklifleri ile Türkiye’de yüz binlerce mağdurun sorunlarının dikkate alınacağı görülmektedir. Böylelikle emekli olurken çıraklık ve staj döneminin dikkate alınmaması nedeniyle oluşan mağduriyetin son bulacağı bu Yasa teklifinin komisyonda görüşülerek vatandaş lehine bir an önce karara bağlanması milletin ve mağdurların doğal beklentisi haline geldi. "Ülkemizdeki emeklilikle ilgili hizmet borçlanmaları incelendiğinde askerlik, doğum ve yurtdışı çalışması gibi borçlanmaya esas kabul edilen sürelerin 18 yaşından sonra gerçekleştiği, çırak ve stajyerlik sürelerinin ise 16’lı yaşlarda olması sebebiyle borçlanma yöntemi yerine çırak ve stajyerlerin bu çalışmalarının normal bir çalışma olarak değerlendirilmesi daha erken ve daha kolay şekilde emekli olmalarına hak sağlamış olacak. "Emeklilikte yaşa takılanlar (EYT) gibi yüz binlerce çırak ve stajyerin de hak kayıplarını ortadan kaldıracak yeni yasa tekliflerini ve düzenlemeleri aktarmaya ve değerlendirmelerimizi kamuoyu ile paylaşmayı sürdüreceğiz."
İstanbul’da karısının kayıp başvurusu yapması üzerine, evli ve 2 çocuk babası muhasebeciyi bulmak için seferber olan polis, muhasebecinin izine internetteki bir ‘eskort’ sitesinde rastladı. Hayatını travesti olarak sürdürmek istediği için ailesini terk ettiği ortaya çıkan muhasebeci, “Bu benim seçimim” dedi. 28 yaşındaki A.İ. bir süre önce polise başvurarak, kocası N.İ.’nin günlerdir eve gelmediğini, kendisine ulaşamadıklarını söyledi. Genç kadın, “İki çocuğum var. Kocamın hayatından endişe etmeye başladık” dedi. Polis, N.İ.’nin, muhasebeci olarak çalıştığı özel şirketteki işine de gitmediğini ve cep telefonuna başka bir hat takıldığını belirledi. Telefon numarası ise, bir internet sitesinde ‘eskort’ ilanları arasında yer alan Arzu isimli travestinin irtibat numarası çıktı. Polis, internet sitesindeki fotoğraflarında yüzü görünmeyen Arzu isimli kişiyle, müşteriymiş gibi irtibata geçti. Ve gerçek ortaya çıktı. Arzu adlı travestinin, kayıp N.İ. olduğu görüldü. İfadesi alınan N.İ. travesti olarak yaşamını sürdürmeye karar verdiğini söyleyerek, “Benim seçimim. Ben böyleyim. Çevremdekilerin beni böyle kabul etmesi lazım” dedi.
İstanbul'un Şişli ilçesi Abide-i Hürriyet Caddesi üzerindeki eczanede, ismi henüz öğrenilemeyen eczacı ile kalfası Hakan D. arasında tartışma çıktı.  Olayın kavgaya dönüşmesinin ardından eczacı, cam şişe parçasıyla Hakan D.’yi vücudunun çeşitli yerlerinden yaraladı.  Durumun bildirilmesi üzerine, olay yerine polis ve sağlık ekipleri sevk edildi.  Yaralanan Hakan D., ilk müdahalesinin ardından hastaneye kaldırılırken, polis ekipleri zanlıyı gözaltına aldı.
Down sendromlu bireylerin tüm sağlık ve tedavi ihtiyaçları, Down Sendromu Uygulama ve Araştırma Merkezinde karşılanıyor. Genetik bir bozukluk olarak ortaya çıkan Down sendromu, çocukluğun erken dönemlerinde, aile ve tıp desteğiyle sağlanacak erken müdahaleyle sosyal hayatta sorun olmaktan çıkıyor. Bu bireylerin yaşam kalitesini artıracak tıbbi ve psiko sosyal tüm gereksinimlerin karşılanabildiği merkezde, Down sendromlu çocuk, ergen ve yetişkin bireylerin tamamına hizmet veriliyor. Merkezin Koordinatörü Yrd. Doç. Dr. Banu Yazıcı, merkezin 2014'te hizmete başladığını söyledi. Down sendromunun, multidisipliner takip gerektiren bir kromozom bozukluğu olduğuna işaret eden Yazıcı, "Bu bireyler, kalp, endokrin, işitme, kalça, yürüme, psikiyatrik sorunlar başta olmak üzere birçok hastalığa yatkınlar. Bu nedenle de çok fazla poliklinik gezmek zorunda kalıyorlar. Merkezimizin avantajı, polikliniklerden aynı gün içerisine randevu alarak, tüm ihtiyaçlarını bir günde giderebilmemiz. Yani istenilen her polikliniğe aynı günde muayene olma şansı verebiliyoruz." dedi. Merkezden hizmet alan 3,5 yaşındaki Down sendromlu Efe Erol'un annesi Dilek Müce Erol da merkezden çok memnun olduklarını, tüm işlemlerin aynı günde yapılabildiğini söyledi. Oğlunun Down sendromlu olduğunu doğumdan 40 gün sonra öğrendiklerini, gebelikte yaptırdıkları tüm tarama testlerinin normal çıktığını belirterek, şöyle devam etti: "Normal bir çocuk dünyaya getirdim gözüyle bakıyordum. 40 günlüğe kadar da durumu hiçbir şeyde anlaşılmadı. Bir anda öğrenince tabii bir şok geçirdim. Tabii ilk zamanlar çok zorlandım, hani biraz psikolojik açıdan da etkilendim. 'Neden başıma geldi, niye böyle oldu?' falan diye. Ama sonrasında zamanla hiçbir şey kalmadı Efe büyüdükçe. Bir de tabii derneklere falan gittik, üye olduk, araştırdım. Hiç o kadar korkulacak bir şey olmadığını görünce daha iyi oldum." Toplumda Down sendromuna ilişkin büyük bir farkındalık olduğunu düşündüğünü dile getiren Erol, şöyle devam etti: "Herhangi bir olumsuz davranış görmedim, bilakis tersine daha sevecen, daha olumlu, hani yardım edilir tarzda davranışlarla karşılaştım. Aslında diğer çocuklardan hiçbir farkı olmadığını, sadece eğitimle, özel eğitimle biraz da takviyelerle çok çok iyi yere geldiklerini, üniversiteye kadar gittiklerini, kendi başlarına hayatlarını idame ettiklerini biliyoruz. Önümüzde örnekler var. Korkulacak hiçbir şey yok aslında, çok güzel bir şey. Hani bu bir ödül bence, yani Allah'ın bize verdiği bir ödül, bir sınav ve biz de bu sınavdan başarıyla çıkmaya çalışıyoruz, elimizden geleni yaparak."
Başbakan Ahmet Davutoğlu, "Bizden önce gerek siyasette, gerek hayatın diğer alanlarında, yurdumuzun dışına çıktığında boynu eğik duranlar vardı. El pençe divan duran başbakanlar gördü bu ülke. Bizimle birlikte bu aziz millet özgüveni yaşadı, özgüveni zirveye çıkardık. Ve dünya aleme gösterdik ki bu milleti temsil edenler, hiçbir yerde başlarını eğmezler, hiçbir güç karşısında eğilmezler" dedi.  Davutoğlu, Talas Raylı Sistem Hattı ve yeni hal kompleksinin açılışı dolayısıyla Talas ilçesinin Kiçiköy Mahallesi'nde oluşturulan alanda yaptığı konuşmaya, "Anadolu'nun, irfanın, hikmetin, mimarinin, edebiyatın zirve şehri" diye tanımladığı Kayseri'yi ve Kayserilileri selamlayarak ve Hicri yılbaşını kutlayarak başladı.  Vatandaşlara, "Niye AK Parti Kayseri'de en büyük desteği buluyor biliyor musunuz?" diye sorup "Çünkü, Kayserilinin karakteri ile AK Parti'nin felsefesi arasında tam bir uyum var" diyen Davutoğlu, şöyle devam etti:  "Şimdi birisi, 'bir Kayserili nasıl bir şahsiyettir?' dese, biraz önce zikrettiğim zirve şahsiyetlerle değil, sıradan bir Kayserili'yi de düşünsek, herkesin üzerinde anlaşacağı, bütün dünyanın kabul edeceği bazı özellikleri vardır, Kayserililer'in. Bir; Kayserili özgüven sahibidir. Hiçbirşeyden yılmaz. İki; Kayserili iddialıdır, az şeyle vasatla tatmin olmaz. Üç; vizyon sahibidir, limon satmaya çocukken gönderin, zihninde limon fabrikası kurmak vardır. Türkiye'de yetmez, dünyada limonun zirve ismi olmak vardır. Eline kalem verin, 'bunu satın' deyin, bütün kalem fabrikalarını yeniden inşa etmeyi düşünür. Kayserili azla yetinmez, iddiasız olmaz. Onun için bugün birçok büyük Kayseri'den çıkmış işadamı böyle bir vizyonla dünyaya meydan okuyor."  Kayserililer'in hayırsever olduğuna işaret eden Davutoğlu, Erciyes Üniversitesi'nde gezerken gurur verici bir tabloya şahit olduğunu aktardı.  Hemen hemen her binanın, fakültenin üzerinde bir hayırseverin ismini gördüğünü ve gururlandığını bildiren Davutoğlu, hayırseverlere teşekkür etti.  Davutoğlu, "Erciyes Üniversitesi'nde gördüklerim, yapılan hizmetler, vizyonlar şunu ortaya koyuyor; Kayserili ister ilim yapsın, ister iş dünyasında olsun, ister siyasette olsun el ele verir ve her şeyi birlikte yaparlar" dedi.  Üniversitede bugün protokollerini imzaladıkları çok sayıdaki yatırımın da işadamları ve hayırseverlerin katkısı ile yapıldığını ifade eden Davutoğlu, şöyle devam etti:  "Kayserili çalışkandır, taştan ekmeğini, suyunu çıkarır. Şimdi bunların AK Parti felsefesiyle, iktidar anlayışımızla, siyaset anlayışımızla alakasına gelelim. Nasıl Kayserili özgüvenlidir, AK Parti'nin siyasetinde de en temel değer özgüvendir. Kendine güvenemeyen bir milletin dünyaya söyleyecek sözü yoktur. Bizden önce gerek siyasette, gerek hayatın diğer alanlarında, yurdumuzun dışına çıktığında boynu eğik duranlar vardı. El pençe divan duran başbakanlar gördü bu ülke. Bizimle birlikte bu aziz millet özgüveni yaşadı, özgüveni zirveye çıkardık. Ve dünya aleme gösterdik ki bu milleti temsil edenler, hiçbir yerde başlarını eğmezler, hiçbir güç karşısında eğilmezler. İşte 2013 yılında Gezi olaylarıyla, 17 Aralık komplosuyla, son olarak da Kobani bahanesiyle şehirlerimizi talan etmeye çalışanlar da hep bu özgüveni hedef edindiler. Bu özgüvene saldırdılar. Kayserililer, biz bunlara pabuç bırakır mıyız? Biz özgüvenimizi hedef edenlere karşı gür bir sesle her zaman özgüvenimizi haykırır mıyız?"  
 
 Türkiye'de iki siyasi anlayışın gittikçe berraklaştığını da vurgulayan Davutoğlu, "Bir siyasi anlayışın aynı Kayserililer gibi Türkiye'de de dünyada da bir iddiası var. Güçlü bir iddiası var, bu ülkeyi küresel güç yapma iddiası var. Diğerlerinin ise sadece eleştiri, sadece hakaret, sadece iftiraya dayalı yaklaşımları var" dedi.  Davutoğlu, şöyle konuştu:  "Nasıl bir Kayserili daha küçük yaşlarda, en basit bir işi yapıyor olsa bile, o işi zirveye ulaştırma iddiası taşımışsa biz de attığımız her siyasi, ekonomik, sosyal tohumu bir ulu çınar haline getirme iddiamız var. Onun için bir vizyon taşıyoruz, onun için bir vizyonun sözcülüğünü yapıyoruz. Bu vizyon da Enerji Bakanımız aranızdan çıkan çok değerli dava arkadaşımız, onun için vizyon, dünyadaki büyük tüm enerji hatlarının Türkiye'den geçmesi vizyonudur. Bakü-Tiflis-Kars'ın, Bakü-Tiflis-Erzurum'un, Kerkük-Yumurtalık'ın, TANAP'ın ve bütün büyük enerji projelerinin bu ülkeden geçme vizyonudur. Ulaştırma Bakanımız burada, onun vizyonu, ülkemizin her yerini duble yollarla, hızlı trenlerle, en iyi şartlarda havaalanlarıyla donatma vizyonudur. Bütün Asya'ya Avrupa'ya, Akdeniz'i Karadeniz'e ve bütün kıtıları bir birine bağlayan yolların Türkiye'den geçme vizyonudur. Hangi alanı alırsanız alın, tarımda bizim vizyonumuz var, dünyanın yedinci büyük tarım ülkesiyiz. Turizmde vizyonumuz var, dünyanın altıncı, yedinci büyük turizm ülkesiyiz. İşte aynı Kayserililerin vizyonu gibi. Nasıl Kayserililer girdikleri her işte en iyi, başarılı olmayan ahdederek girmişlerdir, biz de girdiğimiz her işte en iyi olmaya, Türkiye'yi her yerde birinci ligde temsil etmeye, en üst ülkeler kategorisinde temsil etmeye azmederek yola çıkıyoruz. Onlar ise tuzak kuruyorlar, bu ülkenin huzuruna, istikrarına darbe vurmaya çalışıyorlar."  Gezi olaylarıyla ve 17 Aralık'la bunu başaramadıklarını dile getiren Davutoğlu, "Çünkü bütün Türkiye gibi Kayserililer de bütün milletimiz de 30 Mart'ta çok gür bir sesle, 'Artık bu topraklarda, sadece bu toprakların çocuklarının sözü geçer' diye haykırdı" diye konuştu.  Uluslararası basın ve uluslararası çevrelerin bütün güçleriyle kendilerine yüklendiğini anlatan Davutoğlu, şunları kaydetti:  "İstedikleri şey basitti; Türkiye gibi dünyanın bütün mazlumlarına sahip çıkan Türkiye ayakta kalmasın. Tekrar iç mücadelelerin, iç kavgaların esiri olsun. Ayağındaki prangalardan kurtulmasın. Çünkü burada Kayserilinin dördüncü vasfı devreye giriyor. Nasıl Kayserililer için hayırseverlik önemliyse, Türkiye Cumhuriyeti devletini idare eden bizler için de Kayseri'den, Anadolu topraklarından bu feyzi almış olan bizler için de dünyanın neresinde olursa olsun yetimlere, mazlumlara sahip çıkmak, her yerde hayır işlemek ahlaki ve siyasi bir borçtur. Kim ne yaparsa yapsın, bunu terk etmeyeceğiz. Kim ne dersin bu yoldan ayrılmayacağız."  Başbakan Ahmet Davutoğlu, Talas Raylı Sistem Hattı ve Yeni Hal Kompleksi açıış töreninde yaptığı konuşmada, "Türkiye ve aziz milletimiz her zaman zalimlere karşı mazlumların yanında olacak" dedi.    Davutoğlu, Erciyes Üniversitesi Ziya-Betül Eren Genom ve Kök Hücre Merkezi'nde akademisyenlere hitap etti.  Spesifik alanlara yansıtılan çalışmaların kendisini çok memnun ettiğini, özellikle aşı geliştirme ve genetikle ilgili çalışmaların kendileri için stratejik çalışmalar olduğunu belirten Davutoğlu, "Hem insanidir, sağlıkla ilgilidir ama aynı zamanda stratejiktir. Çünkü bir toplumun gelecek nesilleri daha küçük yaşlarda yapılan aşılarla öyle veya böyle etkilenebiliyorlar" ifadesini kullandı.  Sağlık Bakanlığı ziyaretini anımsatan, bakanlıkta bütün bilgileri aldıktan sonra ilgili daire başkanlarına ve ilaç sektörü temsilcilerine "Milli aşı yapabiliyor muyuz?" sorusunu yönelttiğini belirten Davutoğlu, şunları söyledi:  "Bu soru hem etik bir sorudur hem de ahlaki bir sorudur hem de stratejik ve insani bir sorudur. Kendi aşısını yapamayanların, kendi silahını yapıyor olmaları çok yeterli olmayabilir. Çünkü sağlıklı bir nesli teminat altına almazsanız, o ülkenin geleceğini de teminat altına alamazsınız. Duyduklarımdan memnun oldum. Aşı geliştirmeyle yüzde 100 milli bir aşı sektörü, bilimsel tabanı oluşturacağınızı duymaktan memnun oldum. Kalkınma Bakanlığına sunduğunuz proje ne ise onun arkasındayım. O proje bizim hayati meselelerimizden biridir ve öncelikle ele alınmalıdır. Arkadaşlarımla konuşacağım mutlaka o konuda istediğiniz desteği temin edeceğiz."  
 
 Genç bilim insanları yetiştirme programının da çok etkileyici olduğunu vurgulayan Başbakan Davutoğlu, "Ne kadar güzel mekanlar oluşturursak oluşturalım ama bu mekanların muhtevasında okuyacak olan, insan unsurudur. O insan unsurunun iyi yetişmesi önemli. Başbakanlık görevine gelir gelmez ilk baktığım dosyalardan biri akademisyenlerimizin özlük haklarıydı. Çünkü nihayet insan unsuru en iyi beyinleri akademik hayata çekmekle kazanılabilir. Haklı olarak eğer çok idealist değilse ve bir şekilde çok bilimsel çalışma anlamında her türlü fedakarlığa hazır değilse maalesef bizim şartlarımız çok cazip olmayabiliyor" diye konuştu.  
 
 Davutoğlu, ilk baktığı dosyalardan birinin akademisyenlerin özlük hakları olmasının, bazıları tarafından, "bir akademisyen olarak akademisyenlere biraz meslektaş özel muamelesi yaptığı" şeklinde yorumlandığını belirterek, "Hayır, akademisyenlikten onur duyuyorum. Hala kendimi ilim adamı olarak görüyorum ve hep bir kez ilim adamı olundumu mezara kadar öyledir. Hatta talebe, gerçek anlamda talebe ise hep talebedir" değerlendirmesinde bulundu.  Öğrencilik bilincinin terk edilmemesi gerektiğinin altını çizen Davutoğlu, her an yeni şeyler öğrenen, aşk ile şevk ile büyük bir heyecanla yeni ufuklara açılan yeni öğretim üyelerinin lazım olduğunu aktardı.  Davutoğlu, bilim sitesinin de çok hoşuna gittiğine değinerek, dışarıdan öğretim üyelerinin getirilip, bilim sitesinde misafir edilip ağırlanmasının çok önemli olduğunu ve bunun beyin göçü olduğunu dile getirdi.  "Bunu Kayseri modeli' diye geliştirelim ve diğer illere de yayalım" diyen Başbakan Davutoğlu, "O bakımdan 'Kayseri modelini' ben her yerde anlatacağım. Her zaman biliyordum Kayserililerin hayır konularında ne kadar gayretli olduklarını. Özellikle üniversiteye yaptıkları gayretler, bir öğretim üyesi olarak tekrar tekrar kendilerine teşekkür etmemi gerektiren büyük bir vizyoner ve ahlaki tutumdur" ifadelerini kullandı.  Başbakan Davutoğlu, artık en büyük payı bütçeden eğitime ayıran bir devlet ve hükümet anlayışının olduğuna dikkati çekerek, "Buradan eksik kalan unsurları hayırseverlerimiz tamamladığında işte bu 'Nurun Ala Nur' oluyor ve bereketleniyor. İnşallah bütün illerimizde bu güzel model yaygınlaşır" dedi.  
 
 Rektör Prof. Fahrettin Keleştemur da konuşmasında, üniversite hakkında detaylı bilgi içeren bir sunum gerçekleştirdi.  Erciyes Üniversitesinin yeni bir üniversite olduğunu ifade eden Keleştemur, üniversite bünyesinde çeşitli alanlarda çalışmalar yürüten araştırma merkezleri hakkında bilgi verdi.  Aşı Geliştirme Merkezi'nin Türkiye'deki önemli merkezlerden biri olduğunu belirten Keleştemur, ''Burada her türlü aşı geliştirebilme alt yapısı vardır. Aşı geliştirebilme alt yapımızla ilgili çok az bir eksiğimiz vardır. Kalkınma Bakanlığımıza bu konuyla ilgili bir proje verdik. Umarım iyi neticelenir. Birkaç yıl içinde bu laboratuvarda her türlü aşıyı geliştirebilme kabiliyetine sahip olacağız'' diye konuştu.  Genom ve Kök Hücre Merkezi ile ilgili de bilgi veren Keleştemur, kök hücre meselesinin giderek önem kazanan bir konu olduğunu belirterek, merkezin hem tedavi hem de araştırma konusunda alt yapısını tamamladığını söyledi.  Keleştemur, Kayseri'de hayırseverliğin çok kuvvetli yaşadığına dikkat çekerek, bu geleneğin yaygınlaştırılması gerektiğini söyledi. Keleştemur, sivil toplum kuruluşları ile belediyenin de üniversiteye önemli katkılar sunduğunu da sözlerine ekledi.
Paşabayır Mahallesi'nde bulunan Bandırma Halk Eğitim Merkezi'ndeki ehliyet sınavı öncesinde salon görevlileri sınava girecek adayların kimlik kontrollerini yapmaya başladı. Bu esnada M.B'nin (22), A.A'nın (18) yerine sınava girmeye çalıştığı tespit edildi. Polis çağıran görevlilerin yanında bulunan M.B, aniden birinci kattaki salonun penceresinden atladı.  Yere düştükten sonra yaralanan M.B'nin yardımına Halk Eğitim Merkezi görevlileri koştu.  Olay yerine gelen 112 Acil Servis ekiplerince Bandırma Devlet Hastanesine kaldırılan M.B'nin her iki bacağında kırık tespit edildi. İlçe Milli Eğitim Müdürlüğü ve Bandırma Cumhuriyet Başsavcılığı olayla ilgili soruşturma başlattı.
Genel Müdürlüğün yazılı açıklamasında, Öğrenci Seçme ve Yerleştirme Merkezi (ÖSYM) tarafından 19-20 ve 26-27 Haziran'da yapılacak Lisans Yerleştirme Sınavları'na (LYS) girecek adaylara ilişkin belgelerin, bu yıl da PTT tarafından alıcılara ulaştırıldığı belirtildi.  Öğrencilerin geleceği için büyük önem taşıyan belgelerden alıcılara teslim edilemeyenlerin, dağıtım birimlerinde bir süre iade edilmeden muhafaza altında tutulacağı ifade edilen açıklamada, şunlar kaydedildi:  ''Sınava girecek öğrencilerden adres yetersizliği, adres değişikliği, yanlış yazım gibi nedenlerle belgesi eline geçmeyenlerin, büyük şehirlerde posta işleme merkezlerine, diğer illerde ise en yakın posta dağıtım merkezine, kimlik belgesi (nüfus cüzdanı, pasaport, ehliyet) ile müracaat etmeleri halinde kendilerine yardımcı olunacaktır.''
haberi!  Tarım ve Orman Bakanı Bekir Pakdemirli, Milli Eğitim Bakan Ziya Selçuk ve Sağlık Bakanı Fahrettin Koca ile Sağlık Bakanlığı'nda düzenlenen "Okul Kantinlerindeki Gıdalar İçin Logo Uygulaması İşbirliği Protokolü" imza törenine katıldı. Cumhurbaşkanlığı Hükümet Sistemi ile bakanlıklar arasındaki koordinasyonun arttığına işaret eden Bakan Pakdemirli, eğitim gibi sağlıklı beslenme alışkanlığı edinmenin de anayasal bir hak olması gerektiğini söyledi. Pakdemirli, bakanlığınca yürütülen Beslenme Dostu Okul Programı, okul kantinlerine özel hijyen kuralları ve kantin personeline eğitim gibi uygulamalara değinerek, bugün imzalanan protokol sayesinde kantinlerin üç bakanlığın denetim ve gözetiminde olacağını, denetimin sadece kantinde değil üretim yerlerinde başlayacağını vurguladı. Üç çocuk babası ve tüm ülke çocuklarının ağabeyi olarak bir konuya dikkati çekmek istediğini belirten Pakdemirli, şöyle devam etti: "Ailelerin çocukları bize emanet. Çocukların sağlıklı gıdalara erişimi ailelerin haklı talebiydi ve bizlerden de beklentileriydi. Okul gıdası uygulamasıyla bir anlamda da velilerimizle bir emanet sözleşmesi imzalıyor olacağız. Türkiye'de her 5 kişiden biri obez. Gelişmiş ülkelerden daha iyi durumdayız. Ama evlatlarımızın yüzde 25'i fazla kilolu. 'Gıda okur yazarlığı' diye bir ifade kullanıyorum ve bunu çok önemsiyorum. Gıda okur yazarlığıyla, gıdanın neyden üretildiğini, kişiye faydalı ve zararlı taraflarını biliyor olmamız lazım. Türkiye'de gıda okur yazarlığı çok yüksek değil. Gıda okur yazarlığı alışkanlığını çocuk yaşlardan itibaren kazandırabilirsek, gelecekte çok daha sağlam nesillerimiz olur." Pakdemirli, ailelere de çağrıda bulunarak, "Eğitim için iki sacayağı çok önemli, biri okul, diğeri de aile ve ev. Okulda yapmaya çalıştığımızı evde de yapmalıyız. Biz okulda siz de evde sağlıklı beslenme alışkanlığı kazandırırsak, gelecek nesilleri garanti altına almış oluruz" dedi. Okul gıdası uygulamasını bakanlıklarla ortak yürüteceklerine işaret eden Pakdemirli, "Okul gıdası logosuyla enerji yoğunluğu yüksek ürünlerin tüketimini engelleyeceğiz, obeziteye karşı savaş açacağız. Geleceğimizin garantisi çocuklarımıza erken yaşta iyi beslenme alışkanlıkları kazandırmış olacağız. İyi beslenme alışkanlığına uygun gıdaları diğer ürünlerden ayırmayı hedefliyoruz" diye konuştu. Pakdemirli, gıda üreticilerini de bu konuda teşvik etmek istediğini belirtirken, "17 milyonu aşkın öğrencimiz var. Bu aslında çok büyük bir pazar. Değerli üreticilerimiz okul gıdası uygulamasına uygun ürünleri hızlı şekilde üretirlerse, kendileri için de önemli bir kazanç kapısı olur" ifadesini kullandı. Uygulamayla 17 milyonu aşkın öğrencinin gıdası ve sağlığını kontrol altına almış olacaklarına dikkati çeken Pakdemirli, şunları kaydetti: "Uygulamaya bugünden itibaren geçiyoruz. Bunun geçiş süreci olacağını kabul etmek lazım. Ama 2019-2020 öğretim yılından itibaren okul gıdası logosu olmayan ürünlerin okul kantinlerinde satışına izin verilmeyecek. Logosuz ürünler okul kantinlerinde satılamayacak. Gelecek nesillerimiz için gıda okur yazarlığı uygulaması çok önemli. Farkındalığı artırmak anlamında trafik ışıkları uygulamasına geçiyoruz. Trafik ışkıları sarı, kırmızı, yeşildir. Üzerinde sarı, kırmızı, yeşil renkleri olan gıda uygulamasına yakın bir zamanda yönetmelik değişikliğiyle geçiyor olacağız. Enerji yoğunluğu yüksek ürünlerin daha az tüketilmesi için kırmızıyı gören vatandaşlarımız, daha sağlıklı ürünlere doğru yönlendirilecek. Farkındalığı artırmak ana amaçlarımızdan birisi. 80 milyon vatandaşımıza daha sağlıklı beslenme alışkanlığı kazandırmak istiyoruz." Törende konuşan Milli Eğitim Bakanı Ziya Selçuk ise çocuklara hizmet amacıyla bir araya geldiklerini ifade etti. Bakanlık olarak eğitimi sadece belirli müfredat içeriklerinin paylaşımı olarak değerlendirmediklerini dile getiren Selçuk, çocuğun bütünsel gelişiminin çok değerli olduğunu vurguladı.  "Koruyucu eğitim" kavramının önemine işaret eden Selçuk, çocukların bedensel, ruhsal, sosyal ve psikolojik gelişimini bir bütünsel anlayış içerisinde ele almak ve bu anlayışın gerektirdiği çerçevede okulu sadece bir öğretim faaliyeti yürütülen bir mekan olarak değil aynı zamanda sağlıklı bir gelişim izlemelerine hizmet etme yeri olarak görmek gerektiğini söyledi. Selçuk, konuya ilişkin şu değerlendirmede bulundu: "Çocukların sağlıklı beslenmesini sağlayabilirsek o zaman daha üretken bir toplum oluşması ve riskleri azalmış bir toplum oluşması da mümkün olabilecek. Okul kantinlerindeki gıdalar için logo uygulaması, resmi-özel okul ve kurumlarında faaliyet gösteren yemekhane, kantin, kafeterya, büfe, çay ocağı gibi işletmelerde satışı yapılacak bütün ürünlerin takibini, denetlenmesini ve izlenmesini kolaylaştıracak. Ayrıca bakanlığımızın okul kantinlerinde satılacak gıda ve eğitim kurumlarındaki gıda işletmelerinin hijyen yönünden desteklenmesi konulu genelgenin uygulanması da böylece daha etkin hale getirilecek." Gıda okur yazarlığını çok önemsediklerini ve bunun hayata geçmesi için gerekenleri yapmayı planladıklarını aktaran Selçuk, "Özellikle müfredatın hazırlanması ve bu müfredatın ders paketleri içerisine yerleştirilmesiyle gıda okur yazarlığı, tüm Türkiye'de gerek hayat boyu öğrenme gerekse de diğer öğretim kademeleri açısından kritik bir tedbir olacaktır" diye konuştu. İlk ve ortaöğretim çağındaki çocuklarda enerji yoğunluğu yüksek besinlerin kontrolünün ayrı bir önem taşıdığına işaret eden Selçuk, şunları kaydetti: "Enerji yoğunluğu yükseldikçe öğrenme ve öğretme faaliyetlerindeki verimliliklerde de problem oluşmaya başlıyor. Gerek hiperaktivite gerekirse dikkat eksikliği gibi hususlar çok daha fazla gündemimize gelmiş oluyor. Bundan dolayı bu besinlerin çocukların öğrenmesinin kalitesini artırmakla ilgisini de anne babalara vurgulamak isterim. Eğer biz çocuklarımızın öğrenmesi ile beslenmesi arasındaki ilişkinin ne kadar kritik olduğu konusunda farkındalık düzeyimizi artırabilirsek o zaman çocuklarımızın çok daha başarılı olabileceği konusunda net bir görüş ifade edebiliriz."  Bakan Selçuk, okul gıda işletmeleri konusundaki hazırlıkların bu yıl içinde tümüyle yerleşeceğini ve bir sonraki öğretim yılında da bilinçlenme seviyesinin oldukça yüksek bir noktaya geldiğini hep birlikte göreceklerini söyledi.  Gıda farkındalığının toplumca sahiplenilmesinin önemine değinen Selçuk, "Onun için herkesi bu çalışmaya destek vermeye ve çocukların geleceği için yeni bir atılım yapmaya davet ediyorum" dedi. Sağlık Bakanı Fahrettin Koca da, törende yaptığı konuşmada, çocuk ve gençlerin geleceğin teminatı ve umudu olduğunu belirterek, hayata hazırlanırken alınan iyi eğitimin yanı sıra fiziksel ve ruhsal gelişimin sağlıklı olmasının da önemli olduğunu vurguladı. Sağlıklı nesiller yetiştirilmesinin aileden başlamak üzere herkesin görevi olduğunun altını çizen Koca, "Gençken vücudumuz genelde olumsuz faktörlere karşı dayanıklıdır. Tecrübe ettiği olumsuz şeylerin etkilerini hemen aksettirmez. Bu dönemde karşılaştığımız sağlık risklerinin pek farkına varmayız. Büyüme çağında tecrübe ettiğimiz riskli davranışların sonuçları, yaş ilerledikçe birer birer hastalık olarak hayatımızda yer bulmaktadır" diye konuştu. Koca, gençlik döneminde sağlığa yapılacak en önemli yatırımlardan birinin sağlıklı beslenme, diğerinin ise hareketli yaşam tarzı olduğunu ifade etti.  Çocukluk çağında başlayan kontrolsüz şekilde yüksek kalorili gıdaların tüketimi, şekerli ve gazlı içeceklerin tüketilmesi gibi kötü beslenme alışkanlıklarının, erkenden başlayan obezite, ortopedik gelişme bozuklukları, diyabet ve kalp damar hastalıkları gibi pek çok hastalığın temelini oluşturduğuna dikkati çeken Koca, okullarda çocuklara hayata hazırlık için gerekli bilgiler verildiğini söyledi. Koca, sağlık seviyesinin korunması ve iyileştirilmesi için ise okullarda bir dizi çalışma yürütüldüğünü anlatarak, öğrencilerin yıllık periyodik sağlık kontrollerinin okullar ve aile hekimleriyle işbirliği içinde yapıldığını anımsattı. "2015'te başlatılan işitme tarama programına bu öğretim yılından itibaren görme taramalarını da ekliyoruz" diyen Koca, bu yıl okula başlayan bir milyon 250 bin çocuğa görme taramasının hedeflendiğini bildirdi. Bakan Koca, koruyucu ağız ve diş sağlığı programıyla hem çürük hem de gelişimsel diş bozukluklarının tarandığını hem de koruyucu flor vernik uygulaması yapıldığını dile getirdi. Bebeklik döneminde başlayan aşılama programının okul çağında da devam ettiğini hatırlatan Koca, şu bilgileri verdi: "Tüm aşılar Bakanlığımız eliyle temin edilmekte ve uygulanmaktadır. Genişletilmiş bağışıklama programımız, tamamı devlet eliyle uygulanan, Avrupa'daki en geniş bağışıklama programıdır ve 13 hastalığa karşı çocuklarımız aşılanmaktadır. Sağlıklı Beslenme ve Obezite ile Mücadele Programımız çerçevesinde yine üç bakanlığımız ile işbirliği içinde okul sütü programımız 2011 yılından, kuru üzüm dağıtımımız ise 2015 yılından bu yana kesintisiz devam etmektedir. Bu sayede çocuklarımıza sağlıklı beslenme alışkanlıkları edindirmeyi hedefliyoruz." Okulların temizlik ve hijyen konusunda teşvik edilmesi, okul sağlığının daha iyi seviyeye çıkartılması için "Beyaz Bayraklı Okul" programının sürdüğünü ifade eden Koca, bu sayede yaşam kalitesinin yükseltilmesi ve sağlıklı nesillerin yetişmesinin amaçlandığını aktardı. Koca, yaklaşık 60 bin okulun Beyaz Bayrak aldığını belirtti. Beslenme Dostu Okul programının ilk şartının Beyaz Bayrak sahibi olmak olduğunu bildiren Fahrettin Koca, "Bu okullarımız, Milli Eğitim Bakanlığı ve Sağlık Bakanlığı tarafından sürekli denetlenmektedir. Denetlemelerde kantinlerde satılan ürünlerin belli standartlar dahlinde olup olmadığı kontrol edilmektedir. Okul kantinlerinde satılan, beslenmeye katkısı şüpheli ancak çocuklarımıza cazip geldiği için aşırı tükettikleri gıdalara karşı 2013 yılında mücadele etmeye başladık ve 2016 yılında da Milli Eğitim Bakanlığımızın üstün gayretleri ve bu konudaki kararlılığı sonucu okullarda şekerli, kolalı gazlı içecekler ve cipsler, şekerlemelerle çikolataların satışına sınırlama getirildi" diye konuştu. Okulların yüzde 40'ına yakınının "Beslenme Dostu Okul" unvanı aldığını anlatan Koca, tüm okulların yarısının ise sağlık ve hijyen konusunda kalitelerini belgelendirerek "Beyaz Bayrak" sahibi olduğuna dikkati çekti. Koca, "Hedefimiz tüm okullarımıza bu konulardaki çalışmaları tamamlayarak belgelerini teslim edebilmektir" dedi. Bakan Koca, Milli Eğitim Bakanlığı, Tarım ve Orman Bakanlığı işbirliğinde kantinlerde hazırlanan ve satılan gıdaların sağlığa ve sınırlamalara uygunluk denetimlerinin yürütüldüğünü söyledi. "28 Aralık günü Ticaret Bakanlığı yayınladığı yönetmelik değişikliğiyle Sağlık Bakanlığı tarafından kırmızı kategoride sınıflanan yiyecek ve içeceklerin reklamlarının çocuklara yönelik programların başında, içinde veya sonunda yayınlanmasına yasak getirdi" diyen Koca, gıda üreticilerinin, bu çalışmalara başladığı günden bu yana destek verdiğini vurguladı. Koca, şunları kaydetti: "Bu konuda ticari kaygıları ikinci plana atarak, verdikleri destek için üretici firmalara ve 'Türkiye Gıda ve İçecek Sanayii Dernekleri Federasyonu'na hassaten teşekkür ediyorum. Bugün bu çalışmamızda çok güzel bir aşamaya geldik. Üç bakanlığımız bir protokol imzalıyor. Okullarımızda artık sadece sağlıklı gıdaların bulunmasının temini ve bu sayede geleceğimizin teminatı olan evlatlarımızın daha sağlıklı olmaları için işbirliği içinde davranacağımıza dair akitleşmiş oluyoruz. Bundan böyle, sadece protokolde belirlenen şartları taşıyan gıdalar okullarda satılabilecek. Anne ve babalarımız, okul ortamında faydası şüpheli gıdaların çocukların erişimine açık olmayacağını bilecek ve çocuklarını bu ortama daha rahat teslim edecek. Bu çalışmalarda emeği geçen tüm yöneticilerimize, öğretmenlerimize, gıda denetçilerimize, sağlık çalışanlarımıza, gıda ve içecek sektörüne, kantin işletmecilerimize çok teşekkür ediyorum. Asıl teşekkürü bu çalışmalarımızda bize destek olan velilerimiz hakkediyor. Onların desteği ve bizlere inancı olmadan bu çalışmalarda başarılı olmamız mümkün olmazdı." Tüm öğrenci ve öğretmenlere üstün başarılar dileyen Bakan Koca, protokolün sağlık ve hayır getirmesi temennisinde bulundu.
İsrail Savunma Bakanı Avigdor Lieberman, bölgedeki çekişmeyi ileri bir boyuta taşıyarak, ülkesine yönelik olası bir saldırıda Beşşar Esad`ı ortadan kaldıracaklarını belirtti. Suriye`deki olası bir ABD-Rusya çatımasında ABD safında Esad`a yönelik mücadele verileceğinin sinyalini veren Lieberman, bu süreçte İran`ın İsrail`e saldırı girişiminde bulunması durumunda 'Şam rejimini devireciğini' ifade etti. Lieberman ayrıca, "İran’ı böyle bir şey yapmaması konusunda uyarıyoruz...Çünkü İsrail bu yola sonuna kadar devam etmekte kararlıdır" dedi.
Başbakan Yardımcısı Bekir Bozdağ, bir televizyon programında gündeme ilişkin soruları yanıtladı. Bekir Bozdağ, TBMM'de dün yaşanan kavganın sorulması üzerine bunun parlamentoya yakışmadığını söyledi. Genel Kurul'daki görüşmelerde CHP İstanbul Milletvekili Mahmut Tanal'ın bizzat vurmak için kendisinin üzerine geldiğini anlatan Bozdağ, araya milletvekillerinin girerek fiziksel teması önlediğini, içeride yaşananlardan habersiz olan İçişleri Bakanı Muammer Güler'in de muhalefet kapısından Genel Kurul'a girerken bazı hareketlerle muhatap olduğunu ifade etti. Bozdağ, o arbede sırasında AK Parti Şırnak Milletvekili Mehmet Emin Dindar'ın yaralandığını, tedavisinin ardından evinde dinlenmeye geçtiğini bildirdi. CHP'lilerin adeta küfür ve şiddette rekabet içerisine girdiğini savunan Bozdağ, CHP Genel Başkanı Kemal Kılıçdaroğlu'nun da bu durumu engelleyecek tavırları almadığını söyledi. Bozdağ, "Sayın Kamer Genç, geçen dönemde bir taneydi Meclis'te, o bir şekilde idare edilebiliyordu ama şu anda Kamer Genç'in klonlanmış hali çoğaldı" dedi. Bekir Bozdağ, "Kamer Genç gibi darbecilere hizmetkarlık yapmış birisinin TBMM'de bunca zamandır milletvekiliği yapıyor olması, milli iradeye de millete de büyük bir saygısızlıktır" diye konuştu.  Bozdağ, partilerin "darbe aşıkları ve darbe hizmetkarlarını" aday göstermemelerini istedi. Bozdağ, "Mısır'da yaşanan askeri darbe, darbe midir? Darbedir. Bunun başka lamı cimi yoktur. Hepimizin ona 'ama'sız darbe dememiz lazım. Ama baktığınız zaman CHP'nin Sayın Genel Başkanı başta olmak üzere bunun darbe olduğunu ve kınanması gerektiğini söyledikten sonra arkasına ilave ettikleri cümlelerle böyle bir hadiseden Türkiye'nin ders çıkarması gerektiğini ifade eden yaklaşımları var" dedi. Bekir Bozdağ, "Türkiye, Mısır değildir, herkesin bunu görmesi lazım. Türkiye'nin demokratik kültürü, geldiği nokta çok farklıdır. Türkiye'yi farklı ülkelerle karıştırmamak lazım" ifadesini kullandı. Türkiye'nin siyasal kadrolarının belirli tecrübelerden geçtiğini, vatandaşların darbelerin ardından büyük faturalar ödediğini vurgulayan Bozdağ, Türkiye'yi başkaları ile karıştıranların hata ettiğini vurguladı.  Başbakan Yardımcısı Bozdağ, CHP'ye yönelik olarak "Her seçime çıkacaksın tuş olacaksın, her seçimde çıkacaksın yüzde 20 küsürlerde oy alacaksın, her seçimden sonra başka başka türküler söyleyeceksin. Önce dön kendine sor; 'Ben bu milletten neden oy alamıyorum?'' eleştirisinde bulundu. Bekir Bozdağ, herkesin anayasal hak olarak gösteri ve toplantı yapabileceğini ancak kanunlar dışına çıkılmasına izin verilmeyeceğine dikkati çekti. Bozdağ, dün İstanbul'da elinde sopa ve satır bulunan iki kişinin gözaltına alındığını belirterek, söz konusu kişilerin CHP'li Muharrem İnce'nin iddia ettiğinin aksine "AK Parti partizanı" değil, esnaf olduğunu bildirdi. Bozdağ, gösteriler dolayısıyla esnafın mağdur olduğunu anlattı ve Gezi Parkı ile ilgili mahkemenin yürütmeyi durdurma kararı verdiğini hatırlatarak, olayın sebebi buysa bu durumun ortadan kalktığını dolayısıyla eylemlerin sona ermesi gerektiğini kaydetti. Hukuk devletinde eli satırlı ve sopalı kişilerin yanı sıra yakıp yıkanların da cezalandırılacağını belirten Bozdağ, "Hukuk devleti, yapanın yaptığını yanına kar bırakan devlet değildir" dedi. Bozdağ, bunun "cadı avı" şeklinde nitelendirilemeyeceğini söyledi. Bozdağ, şöyle konuştu: "Başörtülü bir hanımefendinin üzerine işeyecek birisi densizlik yapacak, hayvanlıktan daha aşağı bir yaklaşım ortaya koyacak, buna dair bir soruşturma başlatmayacaksınız. Camiye girecekler, işgal edecekler adeta, ayakkabılarıyla cami adabına yakışmayan şekilde içki içecekler, bira kutularını oraya koyacaklar, gayri ahlaki işler yapacaklar bunlara dair soruşturma açılmayacak.  Kaldırımları sökecekler, ambulansları, otobüsleri yakacaklar bunlara dair soruşturma başlatmayacaksınız, böyle bir şey olabilir mi? Bunlara dair soruşturma başlatmayan, suçlular kimse bunları tespit edip hukuka teslim etmeyen bir devlet, hukuk devleti olabilir mi? Bizim yaptığımız şey cadı avı değil hukukun gereğini yapmaktır." Başbakan Yardımcısı Bekir Bozdağ, Mısır'da yaşanan darbeye Batı'nın 'darbe' demediğine işaret etti. Bozdağ, Mısır'daki yaşanılanların; demokrasiye, milli iradeye ve insan onuruna indirilmiş bir darbe olduğunu vurgulayarak herkesin tavır koyması gerektiğini söyledi. Bozdağ, "Avrupa ülkelerinin neredeyse tamamı 'darbe' bile diyemedi. AB, bu konuda 'darbe' diye açıklama yapıp darbe yapanlara uyguladıkları müeyyidelerin hiçbirisini uygulamadı. ABD, açık bir biçimde buna 'darbe' diyemedi. Avrupa Parlamentosu, Türkiye'de Gezi hadiselerini bahane ederek Türkiye'nin aleyhine kararlar aldı. Mısır, Avrupa Parlamentosu üyesi değil ama biz de Avrupa Parlamentosu değiliz" dedi. Türkiye'deki hadiselerden dolayı Avrupa'da konuşmayan lider kalmadığına işaret eden Bozdağ, bu durumun AB'nin ve Batı'nın demokrasi konusundaki samimiyetini gösterdiğini söyledi. Bozdağ, bu ülkelerin kendi çıkarları doğrultusunda olaylara baktıklarını vurgulayarak, "Orada kendi lehlerine bir yapının ortaya çıkmasından dolayı açık olamasa bile gizli bir memnuniyetin olduğunu çok açık görüyoruz" diye konuştu. Bozdağ, "Bir yıl olmuş Mursi, daha doğru dürüst bir şey yapamamış. Diyorlar ki; 'ihvanlaştıyor yapıyı'. Getirdiği anayasa mahkemesi başkanı, bugün kendi yerine geldi. Getirdiği milli savunma bakanı ona darbe yaptı, kendi başkan yardımcıları, bakanları sapır sapır istifa etti. İstifa etmedik danışman neredeyse kalmadı. Hani ihvanlaştırmıştı? Adamı çalıştırmadılar ki. Yani parlamentoyu fesettiler, anayasa mahkemesi hiç bir adım attırmadı" görüşünü dile getirdi.
Tüketici fiyat endeksi (TÜ- FE) ekimde beklentilerin üzerinde yüzde 1.55 arttı, yıllık enflasyon yüzde 7.58 oldu. Aylık bazda enflasyon 6 ayın zirvesinde gerçekleşti. Türkiye İstatistik Kurumu’nun (TÜİK) açıkladığı verilere göre enflasyon yıllık bazda baz etkisi nedeniyle yüzde 7.95’ten yüzde 7.58’e sınırlı geriledi. TÜFE ekimde gıda fiyatları ve yeni sezon ürünlerinin giyim ve ayakkabı kaleminde çift haneli yükselişe neden olmasıyla yüzde 1.55 ile 1.35 olan beklentilerin üzerinde arttı. Analistler çekirdek enflasyonda yükseliş baskısının devam etmesinin enflasyon hedeflemesi açısından risk unsuru olmayı sürdürdüğüne dikkat çekiyorlar. Bir diğer taraftan ise uluslararası piyasalarda gerileyen enerji fiyatlarının da desteğiyle 2014 Ekim ayında elektrik ve doğalgazda yüzde 9 zam yapılmasına karşın bu yıl bir artış yapılmamasının yıllık enflasyondaki düşüşün ana belirleyicisi olduğunu belirtiyorlar. Büyük artış giyimde Verilere göre, ekimde aylık bazda en yüksek artış yüzde 11.43 ile giyim ve ayakkabı grubunda gerçekleşti. Ulaştırmada yüzde 1.4, ev eşyasında yüzde 1.39, çeşitli mal ve hizmetlerde yüzde 1.05, eğitimde yüzde 1.03, gıda ve alkolsüz içecekler grubunda yüzde 0.76 artış oldu. Ekimde sadece alkollü içecekler ve tütün grubunda yüzde 0.01 oranında düşüş gerçekleşti. TÜFE’de, bir önceki yılın aynı ayına göre bakıldığında yıllık en fazla artış yüzde 13.77 ile lokanta ve oteller grubunda oldu. İş Yatırım Ekonomisti Muammer Kömürcüoğlu, “Ekimde giyim ve ulaştırma, enflasyonu yukarı çekerken, geçen yıl aynı dönemde yapılan elektrik ve doğalgaz zamlarının bu yıl yapılmaması, baz etkisi nedeniyle yıllık enflasyonun yüzde 7.58’te kalmasını sağladı. Çekirdek enflasyon göstergelerindeki yükselişin ve enflasyon momentumundaki bozulmanın sürmesi aylık enflasyondaki sürprizden çok daha önemli” dedi. Öte yandan Merkez Bankası (TCMB) yıl sonu enflasyon tahminini 2015 için TL’deki değer kaybı nedeniyle bir puanlık artışla yüzde 7.9’a yükseltmişti.
Üniversite hastanelerine, daha etkin hizmet verebilmesi için ek ödenek çıkarıldı. Haberi Twitter hesabından paylaşan Aile, Çalışma ve Sosyal Hizmetler Bakanı Zehra Zümrüt Selçuk, üniversitelerinin mevcuda ek olarak 450 milyon TL  daha ödeme alacağını, bunun 250 milyon liralık kısmının transfer edildiğini söylemiş. Bakan Selçuk Twitter hesabından yaptığı yazılı açıklamada, "Üniversite hastanelerimizin daha etkin sağlık hizmeti sunabilmeleri için mevcut ödemelerine ilave olarak, yıl sonuna değin toplamda 450 milyon TL ek ödeme gerçekleştireceğiz. 250 milyon TL tutarındaki kaynak bugün aktarıldı." ifadelerini kullandı. Kalan 200 milyon liralık ek ödemenin ise kasım ve aralık aylarında aktarılacağı öğrenildi.
Cumhurbaşkanı Erdoğan, Suudi Arabistan'dan dönerken uçakta gazetecilerin sorularını yanıtladı. Cumhurbaşkanı, MİT’teki görevinden miletvekilliği için istifa eden Hakan Fidan'la ilgili düşüncelerinin değişmediğini söyledi ce "MİT’ten ayrılmamalıydı" dedi.. “Kanaatlerimizi ifade etmiş olmamıza rağmen istifa edip adaylık söz konusu olmuşsa elbette bir kırgınlık söz konusudur” diyen Erdoğan, “MİT sıradan bir kurum değil. Devletin milli istihbarat teşkilatı zayıfsa, o devletin ayakta kalması mümkün değildir. Biz onu böyle bir göreve getirdik, getiren de benim. Madem öyle, ayrılırken de, eğer müsaade edilmiyorsa orada kalması ve ayrılmaması gerekirdi. Dolayısıyla tabii ki kırgınım” şeklinde konuştu. Erdoğan, ‘İç Güvenlik Paketi’ne muhalefetin eleştirileri var, tasarıyı inceleyebildiniz mi?” sorusuna, "İnceledim. Eksiği var, fazlası yok" yanıtını verdi. Yasa dışı dinleme operasyonunda gözaltına alınan 54 polisin serbest bırakılmasını şaşırtırıcı bulduğunu söyleyen Cumhurbaşkanı, “Toplum huzurunu kaçırıp, ‘ben bilmediklerinizi biliyor, duymadıklarınızı duyuyorum’ diye adeta devletle dalga geçmeye kalkışıyorlar. Devlet, her türlü kanunsuzluğun, yasadışı işlerin elbette peşinde olacaktır. Er ya da geç gereği yapılacaktır. Daha sonra da yargı bu konunun değerlendirmesini yapacaktır” şeklinde konuştu. Suudi Arabistan'ın yeni kralı ile yaptığı görüşmeleri de değerlendiren Erdoğan, "Mısır konusu, Suudi Arabistan'la ilişkilerimize gölge düşürmemeli" dedi. "Suudiler adım atarsa Mısır'da devran tersine döner" ifadesini kullanan Cumhurbaşkanı, şöyle devam etti: "Mısır'da kontrollü bir yumuşama olmazsa, yaşananlardan dolayı sosyal patlama olabilir. Mısır, 90 milyon nüfusu itibarıyla bizim o bölgede en önemli kardeş ülkemiz. Mısır’ı asla yok farz edemeyiz. Mısır, Suudi Arabistan ve Türkiye; bu üçlü ayak, bölgenin en önemli ülkeleri. En etkin olabilecek olan ülke Suudi Arabistan’dır. Bunu kendileriyle de paylaştım. Eğer burada Suudi Arabistan bir adım atacak olursa, devran tersine dönebilir.” Cumhurbaşkanı Erdoğan bir soru üzerine, kendisinden önce Suudi Arabistan kralıyla görüşen Mısır Cumhurbaşkanı Sisi'nin bir mesaj iletmediğini de belirtti.
Birinci Ergenekon iddianamesinde Osman Gürbüz'ün Gazi Mahallesi'ndeki kahvehaneyi tarayıp olayları başlattığına yönelik iddia, Danıştay davası sanığı Osman Yıldırım'a dayandırılarak verilmişti. İkinci iddianamede de aynı iddia yasadışı sol bir örgütün arşivine dayanılarak verildi. 2004 yılında DHKP-C örgütüne yönelik Türkiye, Belçika, Almanya ve Hollanda'da düzenlenen operasyonlarda ele geçirilen örgüt arşivinin 2 yıl sonra Türkiye'ye gönderildiği, buradaki örgütsel dokümanda Gazi Mahallesi olaylarına değinildiği belirtiliyor. Örgüt arşivinde Gazi olayları "Tutuklu Adem K.'nın ağabeyi Hakan K. ile görüşmemizde, Hakan'ın yasadışı işlerini kovalayan arkadaşları bazen ortak mekanlarda Osman Gürbüz ile karşılaşıyorlarmış. Çevresine gururla Gazi katliamındaki ilk kurşunu kendisinin attığını söylüyormuş, bu söylemin dışında ciddi başka bir veri yok. Özcesi Osman Gürbüz Gazi'deki kahve taramalarını kendisinin yaptığını söylüyormuş" şeklinde yer alıyor. İddianamede Osman Gürbüz ile Kuvay-i Milliye Derneği Başkanı emekli albay Fikri Karadağ'ın ilişkisine de yer veriliyor. Karadağ'ın, Gürbüz gibi tetikçileri dernek çatısı altına aldığı ve dernekte silahlı eylem gerçekleştirebilecek bir hücre yapılanması içinde olduğu öne sürülüyor. İddianamede, Karadağ ile Gürbüz arasındaki bir telefon görüşmesine de yer veriliyor. Görüşmede eski YÖK Başkanı Erdoğan Teziç'e yönelik suikast girişimi konuşuluyor. Olay sonrası yakalanan kişinin üzerinde Kuvay-i Milliye Derneği kimlik kartının çıktığı iddiası tartışılıyor. Fikri Karadağ, Osman Gürbüz'e sözkonusu kimliğin derneğe ait olmadığını söylüyor.
nın internet sitesinde yayımlanan ilana göre, zabıt katibi, mübaşir, teknisyen, kaloriferci, şoför ve aşçı kadroları için 2 bin 371 personel alınacak. Bunlardan 2 bin 161'i sözleşmeli, 210 ise kadrolu olarak istihdam edilecek. Başvurularda, lisans mezunları için 2016 yılı Kamu Personel Seçme Sınavında (KPSS-2016) KPSSP3, önlisans mezunları için 2014 yılı Kamu Personel Seçme Sınavında (KPSS-2014) KPSSP93, ortaöğretim mezunları için 2014 yılı Kamu Personel Seçme Sınavında (KPSS-2014) KPSSP94 puan türünden 70 ve daha yukarı puan alma şartı aranacak. lar 22 Ağustos-5 Eylül tarihlerinde yapılabilecek. Zabıt katipliği için müracaat edenler 1 Ekim Cumartesi günü uygulamalı sınava tabi tutulacak. Tüm kadrolar için sözlü sınav ise 24 Ekim 2016'da gerçekleştirilecek. Başvuru şartları ve sözlü sınavla ilgili detaylara "http://www.pgm.adalet.gov.tr/duyuru/2016/agustos/tasra/ilan.htm" adresinden ulaşılabilecek.
İtalyanlar , Ferzan Özpetek'in, "İlk Türk filmim" dediği 'İstanbul Kırmızısı'nı bağırlarına bastı. Halit Ergenç, Tuba Büyüküstün, Nejat İşler ve Mehmet Günsür'ün aldığı yapım, Türkiye'de 486 bin kişi tarafından izlendi. İtalyan sinemaseverler ise izleyici sayısı bakımından Türkiye'de 11'inci sırada yer alan filmi ülkelerinde ikinciliğe taşıdı. 3 Mart'tan bugüne kadar yaklaşık 250 bin kişi tarafından izlenen film, İtalya'da ABD yapımı 'Logan'ın ardından en çok izlenen ikinci film oldu.
Rum Fileleftheros gazetesinin yaptığı anketin sonuçlarına göre, Kıbrıslı Rumların yüzde 83'ü, Kıbrıs'ta taraflar arasında sürdürülen müzakerelerin bütünlüklü çözümle sonuçlanacağına inanmıyor. ''RAI Consultanst'' şirketi tarafından 15-26 Nisan 2011 tarihleri arasında 1006 kişinin katılımıyla yapılan anketin sonuçlarına göre, ''Devam etmekte olan müzakere süreci Kıbrıs sorununun çözümüyle mi sonlanacak'' sorusuna katılımcılarından yüzde 83'ü ''hayır'', yüzde 14'ü ''evet'' ve yüzde 4'ü ise ''bilmiyorum/yanıtlamıyorum'' cevabını verdi.   SEÇİM ANKETİ- Bu arada, Simerini gazetesi de 22 Mayıs'ta yapılacak genel seçimlere ilişkin bir anket yayımladı. 26-28 Nisan 2001 tarihleri arasında 700 kişinin katılımıyla yapılan anketin sonuçlarına göre, ana muhalefet Demokratik Seferberlik Partisi (DİSİ) yüzde 28,7 oy oranı ile ilk sırada yer alıyor. DİSİ'yi yüzde 27,05 ile komünist AKEL partisi takip ediyor. Anket sonucuna göre, diğer partilerin oy oranı, Demokratik Parti (DİKO) yüzde 10,5, Sosyalist EDEK partisi yüzde 6,7, EURO.KO yüzde 3,5, Çevreciler yüzde 2,3, kararsızlar yüzde 10,7, oy vermeyecekler yüzde 7,3.
Avusturya Başbakan Yardımcısı ve aşırı sağcı Özgürlük Partisi'nin lideri Heinz-Christian Strache'nin siyasi destek karşılığında kamu ihaleleri vaat ettiği görüntüler yayınlandı. 2017'deki genel seçimlerden kısa süre önce kaydedilen videoda, Strache bir Rus yatırımcı olduğunu söyleyen bir kadınla konuşurken görülüyor. Strache aynı zamanda, partisine para bağışı için bir yöntemden bahsediyor. Görüntüler, Avusturya'daki koalisyon hükümetinde gerilimin arttığı bir dönemde ortaya çıktı. Başbakan Sebastian Kurz'un bir açıklama yapması bekleniyor. Bir hükümet kaynağı, Reuters Haber Ajansı'na yaptığı açıklamada Kurz'un Strache'yle çalışmayı düşünmediğini belirtti. Der Spiegel dergisi ve Süddeutsche Zeitung gazetelerinde yayımlanan görüntüleri kimin çektiği ve toplantıyı kimin ayarladığı bilnimiyor. Gizlice çekilen görüntülerde Strache ve yine Özgürlük Partisi'den siyasetçi Johann Gudenis, Avusturya'da yatırım yapmak isteyen bir Rus vatandaşı olarak kendisini tanıtan bir kadınla konuşuyor. Görüşmenin, İspanya'nın Ibiza Adası'ndaki bir villada yapıldığı belirtiliyor. Görüntülerdeki kadın, güçlü bir Rus oligarkının yeğeni olduğunu söylüyor ve Kronen-Zeitung gazetesinden yüzde 50 hisse alıp, yayın çizgisini Özgürlük Partisi lehine değiştirmeyi öneriyor. Strache'de bunun karşılığında kamu ihaleleri verebileceğini belirtiyor ve Macaristan'ın aşırı sağcı Başbakanı Vikton Orban'a atıfla "Orban gibi bir medya inşa etmek istediğini" söylüyor. Başbakan ayrıca, Kronen-Zeitung'u Ruslar'ın almasının partisinin oy oranını yüzde 34'lere kadar çıkartabileceğini anlatıyor. Strache "Kronen Zeitung'u seçimden üç hafta devralırsanız ve bizi ilk sıraya taşırsanız, her şeyi konuşabiliriz." diyor. Başbakan Yardımcısı, Rus kadına Avusturyalı inşaat şirketi Strabag gibi bir şirket kurmalarını tavsiye ediyor ve "Strabag'ın şu an aldığı tüm ihaleleleri siz alırsınız" diyor. Stratche gazetenen "sürülmesi" gereken bazı gazetecilerden ve "gazeteyi birlikte inşa edecekleri" beş diğer gazeteciden bahsediyor. Aşırı sağcı politikacı, görüşmele sırasında zengin bağışçıların, bağışlarını gizlemek için Özgürlük Partisi'ne bir "dernek" aracılığıyla para yardımı yaptığını anlatıyor. "Dernek bir hayır kurumu, partiyle ilgisi yok. Böylece denetçi kuruma bilgi gitmiyor." diyor. Süddeutsche Zeitung ve Der Spiegel'e göre Strache ve Gudens'in görüntülerde partilerine bağış yaptığını söylediği kişiler bu iddiayi reddetti. Her iki isim de, toplantının gerçekleştiğini kabul etti ve "tamamen özel" bir görüşme olduğunu savundu. Ayrıca görüşme sırasında sık sık "ilgili yasal düzenlemeleri ve Avusturya yasalarına uymanın gerekliliğinden bahsettiklerini" iddia ettiler.
Almanya'daki Dresden Teknoloji Üniversitesi'nden bilim insanlarının araştırması, çikolatanın içindeki kakaonun dopamin hormonun salgılanmasını tetikleyen feniletilamin adlı bir bileşik barındırdığını, bunun da  'un belirtilerinin azalmasını sağladığını gösterdi.  yiyenlerin titreme gibi hastalık belirtilerinde azalma olduğu tespit edildi.  Bilim insanları, Parkinson'un beynin dopamin üreten bölgesindeki sinir kaybından kaynaklandığını ve bu bölgenin beden hareketlerinin kontrolünden sorumlu olduğunu hatırlatarak kakaodaki feniletilamin bileşiğinin söz konusu hormonun salgılanmasını artırdığına dikkati çekti. Parkinson için yeni tedavi yöntemlerine ışık tutan araştırmanın sonuçları üniversitenin internet sitesinde yayımlandı.
ABD Başkanı Donald Trump, kabinesinden Pruitt'in istifasını kabul ettiğini sosyal medya hesabı Twitter üzerinden duyurdu. Pruitt'in görevi süresince "olağanüstü" bir başarı gösterdiğini kaydeden Trump, "Çevre Koruma Ajansı Başkanı Scott Pruitt'in istifasını kabul ettim." ifadelerini kullandı. Trump, Pruitt'in yerine Çevre Koruma Ajansı Başkan Yardımcısı Andrew Wheeler'ın geçici olarak görevlendirildiğini duyurdu. ABD basını son 3 ay içerisinde Çevre Koruma Ajansında yolsuzluk olduğu yönünde haberler yapmış ve Trump'a yakınlığıyla bilinen FOX TV, Pruitt'in görevden alınması gerektiğini savunmuştu.
Son aylarda Suriye ordusuna karşı mevzi kaybeden muhalifler, Halep'te yeniden saldırıya geçtiklerini duyurdu.  İslami cephe ile El Nusra Cephesi'ne bağlı militanlar ülkenin ikinci büyük kenti Halep'teki merkez cezaevini tamamen ele geçirdi.  Muhalifler aralarında kadın ve çocukların da olduğu 3 bin 500 kişinin serbest bırakıldığını duyurdu.  Cezaevi çevresinin Suriye ordusuna bağlı helikopterler tarafından varil bombalarıyla ağır bombardıman altında tutulduğu da bölgeden gelen bilgiler arasında.
Doğu Akdeniz'de gece saatlerinden itibaren fırtına beklendiği bildirildi. Hatay Valiliğinin resmi internet sitesinde yer alan açıklamaya göre, gece ve yarın Doğu Akdeniz'de fırtına beklendiği vurgulandı.  Açıklamada, bölge genelinde havanın sağanak, gök gürültülü sağanak ve yüksek kesimlerde karla karışık yağmur, zamanla kar yağışlı olacağı, yağışların Adana geneli ile Hatay kıyı kesimleri ve Osmaniye civarında etkili olacağı kaydedildi. Açıklamada ayrıca, meydana gelebilecek ani sel, su baskını, yıldırım gibi olumsuzluklara karşı da dikkatli ve tedbirli olunması gerektiği vurgulandı.
haberi! Büyükçekmece mevkisinde saman yüklü kamyonun devrilmesi sonucu TEM Otoyolu'nun Edirne istikametinde ulaşım sağlanamadı.  TEM Otoyolu'nun Büyükçekmece-Çatalca yönünde seyir halindeki sürücüsünün kimliği henüz belirlenemeyen saman yüklü kamyon, Büyükçekmece mevkisinde devrildi.  Kaza nedeniyle olay yerine itfaiye, sağlık ve polis ekipleri sevk edildi. Araçta sıkışan sürücü, itfaiye ekiplerince çıkarıldı. Yaralı sürücü, ilk müdahalenin ardından hastaneye kaldırıldı.   Kaza nedeniyle Edirne istikametinde trafiğin tamamen durması üzerine sürücüler D-100 Karayolu'na yönlendirildi.  Kamyonun yoldan kaldırılmasının ardından yol trafiğe açıldı.
Bundan 19 yıl önce 12 Kasım 1999'da Adnan Oktar ve grubuna yönelik operasyon düzenlenmiş, Oktar'ın Kandilli'deki evine baskın yapılmıştı. Dönemin İçişleri Bakanı Sadettin Tantan'ın talimatıyla yapılan operasyonda Oktar'la birlikte 70 kişi gözaltına alındı. Manken Ebru Şimşek'in de aralarında olduğu 20 kişi Adnan Oktar'dan şikayetçi oldu. Oktar'ın birçok ünlü kişiye seks kasetleri yoluyla şantaj yaptığı öne sürüldü. Ocak 2000'de Oktar ve 35 adamı hakkında 16 yıl hapis cezası istemiyle dava açıldı. Ocak 2007'de Adnan Hoca delil yetersizliğinden beraat etti. İlginç olan ise operasyon talimatını veren İçişleri Bakanı Sadettin Tantan hakkında 28 ayrı dava açıldı. Tantan o dönem yaşadıklarını ve operasyonun detaylarını Sözcü gazetesinden Aytunç Erkin'e analttı. Tantan Adnan Oktar operasyonu ile ilgili “Onları içeriye aldığımda o dönem parlamentodaki vekillerden bazıları ‘Bunlar iyi çocuklar’ diye üzerime çöktü” dedi. İşte o dönemim içişleri bakanı Saadettin Tantan'ın olay yaratacak açıklamasından başlıklar; “Adnan Hoca beraat ediyor, ben ise kendisine bağlı Bilim Araştırma Vakfı (BAV) ve adamlarının açtığı davalarla yargılanıyorum. Bu tam bir rezaletti. Onları içeriye aldığımda o dönem parlamentodaki siyasi partilerin özellikle Fazilet Partisi vekillerinden bazıları ‘Bunlar iyi çocuklar, bunları bırak' diye üzerime çöktü. Siyaseten baskı yaptılar” dedi. Peki Tantan, Oktar grubunu nasıl tanıdı? Dinleyelim: “Meclis oturumundan çıkarken yanıma iki üç yakışıklı genç ceketlerini ilerleyerek geldi. Kendilerini tanıttılar.” Tantan ilk önce şaşırdığını söyledi ve şöyle devam etti: “Meclis'in Koruma Müdürü'ne sordum. Haberi yok. Emniyet Genel Müdürü'ne talimat verdim ve bu grupla ilgili çalışma başlattım. İki üç ay sürdü. Her türlü delil, bilgi, teknik takip yapıldı. Düğmeye basıldı. Savcılık, Emniyet birlikte bir çalışma yürüttü. Çok iyi aile çocuklarını, ekonomik özgürlüğü yüksek, ülkeyi gelecekte yönetecek aile çocuklarını kirlettiğini gördüm. Bu yüzden Apo kadar tehlikeli. Yazdıkları kitaplarla beyin yıkıyorlardı. Bunların arkasında yabancı servis yapılanması olmasa bu kadar güçlü olamazlardı. PKK da Türk gençliğini birbirine kırdırttı bu da Türk gençliğini zihinsel anlamda yıktı.” 17 Aralık 1997'de, Refah Partisi'nin kapatılması ihtimaline karşı Millî Görüş çizgisindeki bir parti olarak İsmail Alptekin başkanlığında kuruldu. Refah Partisi'nin 16 Ocak 1998'de Anayasa Mahkemesi tarafından kapatılmasından sonra bağımsız kalan 150'ye yakın milletvekili Fazilet Partisi'ne geçti. 14 Mayıs 1998'de FP Kurucular Kurulu kararı ile Recai Kutan genel başkanlığa getirildi. 1999 yılında, aynı tarihte yapılan yerel seçimlerde elindeki belediyeleri büyük ölçüde korusa da, genel seçimlerde Refah Partisinin 1995'teki oy oranının ve milletvekili sayısının altında kaldı. 2 Mayıs 1999'da, Fazilet Partisi İstanbul milletvekili Merve Kavakçı'nın TBMM'deki yemin töreni sırasında genel kurula başörtüsüyle girmesi krize neden oldu. Bu olaydan hemen sonra Yargıtay Cumhuriyet Başsavcısı Vural Savaş, 7 Mayıs 1999 günü kapatma davası açtı. 14 Mayıs 2000'de yapılan FP 1. Kongresi'nde gelenekçi ve yenilikçi kanatlar arasındaki çekişme su üstüne çıktı. Yenilikçi kanadın adayı Abdullah Gül 521, Recai Kutan 633 oy aldı. Partinin kapatılması ile milletvekilleri yerine kurulan Recai Kutan başkanlığındaki Saadet Partisi'nde birleştiler. Fazilet Partisi Kongresinde Abdullah Gül'ü destekleyen ve kendilerine yenilikçiler diyen ve artık Millî Görüşçü olmadıklarını ifade eden bir grup ise ayrılarak Abdullah Gül liderliğinde daha sonra Recep Tayyip Erdoğan'ın başına geçeceği Adalet ve Kalkınma Partisi altında toplandılar.
Türkiye’de Başkanlık sistemini gündeme getiren ilk siyasetçi Başbakan Recep Tayyip Erdoğan değil, Turgut Özal olmuştu.  Şu an AK Parti hükümetinde görev yapan Prof. Burhan Kuzu, 8. Cumhurbaşkanı Turgut Özal’ın danışmanıydı. Ve Özal, ölümünden üç hafta önce kendisinden başkanlık sistemiyle ilgili çalışma istedi.  Kendisine sistem üzerinde çalışma yapması için görev verilen Kuzu o günleri şöyle anlatıyor: "Özal başkanlık sistemini çok samimi savunuyordu. Demirel de savundu ama daha pragmatik. 5 artı 5’le bir daha gelebilirim diye. Özal cumhurbaşkanıyken beni çağırdı. 'Bu makamı bırakıyorum. Sıkıldım, burası bana göre değil. Dar geldi. Beni buraya ittiler. Benden sonra gelen hükümetle de Türkiye’ye mahvettiler. Hocam Balkanlar’a gidiyorum, oradan Kafkaslar’a geçeceğim. Sen hazırlığını yap. Parti kuruyorum, seni listeme aldım' dedi. Ben de yaptım. Ama Balkanlar’a, Kafkasya’ya gitti, geldi ve vefat etti. Konuşmadan üç hafta sonra. Önce parti kuracaktı. Güçlü gelirse başkanlık modelini düşünüyordu."    Peki Özal’ın kafasında nasıl bir başkanlık sistemi vardı? Bu soruyu da Özal’ın yakını ANAP’lı eski bakanlardan Hüsnü Doğan, şöyle anlattı:  "İsterseniz madde madde sayayım:  Başkanı halk seçecek... 4 yıl için.  En çok 2 dönem görev yapacak.  Kabine, Meclis dışından olacak.  Bakan sayısı azalacak... En çok 17-18.  Turgut Bey bir de şunu söylüyordu: Başkanlık Sistemi'nin iyi işlemesi için yerel yönetimlerin güçlendirilmesi lazım."  Özal'ın en yakın adamlarından biri olan eski bakan Ekrem Pakdemirli de Özal’ın, ABD modelinden çok Fransa'daki gibi bir başkanlık sistemi istediğini aktardı.  Yine ANAP’lı bakanlardan Mehmet Keçeciler de Özal’ın neden başkanlık sistemi istediğini şöyle anlattı:  “Turgut Bey şöyle diyordu: Yüzde 10 seçim barajı yüksek. Yüzde 10 barajını daha ne kadar savunabiliriz?. Bir gün mutlaka inecek. Baraj inince de Meclis'e 7-8 parti girecek. Belki 10 parti. Ve zayıf koalisyonlar dönemi başlayacak. Koalisyon hükümeti taviz verir. Bazen devletten taviz. Bazen ekonomiden. Ve siyasi karmaşa doğar. Oysa istikrar çok önemli. İstikrar için de, Başkanlık Sistemi.  Bizde Cumhurbaşkanı zaten çok yetkili. Parlamenter sistemde olması gereken yetkinin fazlası verilmiş durumda. Öyleyse birkaç yetki daha verirsin olur, sana Başkanlık Sistemi. Başkanı halk seçer. Başkan da hükümet üyelerini ama Meclis'ten değil, Meclis dışından. Böylece hükümet, siyasi etkilerin dışında tutulur. Siyasetçiler çekişebilir, siyasi kriz doğabilir ama ülkede bir kriz çıkmaz zira Başkanlık Sistemi vardır.”  Başbakan Recep Erdoğan, son olarak geçtiğimiz hafta başkanlık sistemi tartışmalarıyla ilgili olarak "Bu konuyu 12 Haziran seçimlerinden sonra referanduma götürmeyi düşünüyorum" dedi.  Erdoğan başkanlık sistemiyle ilgili ilk kez 2003 yılında konuşmuş ve ideal olan siyasi yapılanmanın ABD modeli olduğunu belirterek, "Başkanlık ve yarı başkanlık sistemi siyasetteki arzumdur" değerlendirmesinde bulunmuştu.  Erdoğan, "Benim için ideali Amerikan modelidir. Bu modelle yasama ve yürütme arasındaki müdahaleler ortadan kalkar. Yani bir milletvekili eğer bakan olduysa, milletvekilliğini bırakıyor, sadece bakan oluyor. Kaldı ki, dışarıdan da rahatlıkla bakan atayabiliyorsunuz. Türkiye'deki sıkıntı buradan kaynaklanıyor" diye konuşmuştu.
İstanbul Anadolu Yakası Elektrik Dağıtım AŞ'den yapılan açıklamaya göre; bazı ilçelerde elektrik kesintisi uygulanacak.  Beykoz'da 09.00-14.00'te, Çubuklu Mahallesi Gün, Orhan Veli Kanık, sokakları, Kanlıca Mahallesi Mihrabat Sokağı, Kavacık Mahallesi Çiftlik, Gürz, Havuzbaşı, Hülagü, Övün, Öge, Okul, Mutlu sokakları, Pendik'te 10.00-14.00'te, Fevzi Çakmak Mahallesi Buğday Sokağı, Çamçeşme Mahallesi Kemalpaşa, Kadim, Selamet, Müslim sokakları, Yenişehir Mahallesi Cumhuriyet Sokağı, 14.00-18.00'de Fevzi Çakmak Mahallesi Tophane Sokağı, Sancaktepe'de 09.00-15.00'te, Abdurrahmangazi Mahallesi Hasanağa, Seymen, Konak, Atayolu, Osmangazi, Abdurrahman Gazi, Kızılay sokakları, 00.01-08.00'de Eyüp Sultan Mahallesi İbni Sina, Feshane, Tuna, Yakacık, Topal Osman, Aydeniz sokaklarında elektrik kesintisi yapılacak.  Ümraniye'de 08.00-11.30'da, Tantavi Mahallesi Akıncı, Beyzade, Egemenlik, Fevzi Çakmak, Halide Edip Adıvar, Köroğlu, Gönül, Şair Akif, Özvatan, Yıldırım Beyazıt, İpekyolu, Mavera, Lozan sokakları, 09.00-11.00'de, Huzur Mahallesi Doğramacı, Fedakar sokakları, Parseller Mahallesi Nida, Ethem Nejat, Karadeniz, Taşköprü, Beyza, Çerkez, İnciler, Abdullah Azam sokakları, 09.00-12.00'de, İstiklal Mahallesi Bolu, Kuşkonmaz sokakları, Atakent Mahallesi Payidar, Hatboyu, Reşitpaşa sokakları, 11.30-15.00'te, Tantavi Mahallesi Halide Edip Adıvar, Millet, Yol, Ela, Estergon sokakları, 12.00-15.00'te, Hekimbaşı Mahallesi Gök Sokağı, Esenşehir Mahallesi İnce Sokağı, Çamlık Mahallesi Elmalı Sokağı, Dumlupınar Mahallesi Menzil, Aynur, Berhudar, Dilrüba, Alkan, Buhara, Çınarlı, Burçin, Çaldıran, Malatya, Timur, Tuncer, Metin, Kısa, Göçmen, Gölgelik, Salkım, Göktaş, Örenay, Goncagül, Milliyet, Dumlupınar, Valide Sultan, Adem Yavuz, Seyrantepe ve Medet sokaklarına elektrik verilemeyecek.
Mısır'da savcılık, Müslüman Kardeşler lideri Muhammed Bedii hakkında tutuklama kararı çıkardı. Bedii, Cumhurbaşkanı Muhammed Mursi'nin darbeyle indirilmesi sonrasında halkı şiddette teşvik etmekle suçlanıyor.  Mısır savcılığı, Müslüman Kardeşler lideri Bedii'nin başkent Kahire'de 55 kişinin ölümüyle sonuçlanan şiddet olayını da körüklediği ileri sürdü.  Müslüman Kardeşler sözcüsü Gehad El Haddad, liderleri Muhammed Bedii'nin şu anda tutuklanmadığını belirterek, "Bedii ve diğer Müslüman Kardeşler liderleri hakkındaki tutuklama kararı, binlerce taraftarlarının Mursi'nin görevine iade edilmesi talebini sekteye uğratma girişimi" dedi.  Müslüman Kardeşler, yeni kurulacak geçici hükümette yer alma teklifini reddettiklerini de açıkladı.  Fransız haber ajansı AFP'ye açıklama yapan Müslüman Kardeşler sözcüsü, "Darbecilerle pazarlık yapmayız. Darbeden gelecek her şeyi reddediyoruz" dedi. Mısır'da geçiş yönetiminin krizden çıkmak için sunduğu yol haritasına muhaliflerden de itiraz geldi.  Liberal muhalefetin oluşturduğu Ulusal Kurtuluş Cephesi, yol haritası hazırlanmadan önce kendilerine danışılmamasından şikayetçi oldu.  Ulusal Kurtuluş Cephesi, parlamento ve cumhurbaşkanlığı seçimleri için takvim belirleyen yol haritasında değişikler yapılmasını talep etti.  Mursi karşıtı gösterilerin başını çeken Temerrüd hareketi de geçici yönetimin açıkladığı takvime karşı çıktı. Geçici yönetimin açıkladığı yol haritası ülkede 4 ay içinde anayasa referandumu, 6 ay sonra ise parlamento seçimleri yapılması planlanıyor.  Mısır'da şiddet olayları da devam ediyor. Sina yarımadasındaki askeri güvenlik noktasının hedef alındığı saldırıda 2 kişi ölürken, 6 kişi de yaralandı.
İran basınında yer alan haberlere göre, 12 Hazirandaki cumhurbaşkanı seçimi adaylarından Mir Hüseyin Musevi'nin ilan ettiği ‘Yeşil Umut Yolu’ adlı oluşuma diğer reformcu liderler de katılacak.  Seçimin diğer reformcu adayı Mehdi Kerrubi ile eski Cumhurbaşkanlarından Muhammed Hatemi'nin de oluşumun 5 ya da 6 kişilik yönetim kadrosunda yer alacakları belirtildi.  Yeşil Umut Yolu'nun danışma kurulunun ise 30 ila 40 üyeden oluşacağı ifade edilirken, diğer alt birimlerin ise zaman içinde belirleneceği kaydedildi.  Musevi, yeni oluşumla siyasi mücadelesini sürdüreceğini ifade etmişti.  Hükümete yakın kaynaklar, ''yasalar çerçevesinde kurulması ve faaliyette bulunması halinde yeni oluşumu olumlu karşılayacaklarını'' açıklamışlardı.
Çevrim içi elektronik cihaz onarım kılavuzu iFixit'in yayımladığı açıklamaya göre, Apple, aralarında iPhone XR, XS ve XS Max'in bulunduğu yeni iPhone modellerinde, yazılım aracılığıyla üçüncü parti batarya kullanımına son vererek sadece orijinal bataryaların kullanılmasını sağlayacak. Şirket tarafından geliştirilen yazılımla birlikte batarya değişimi yapılması gereken telefonlarda sadece orijinal Apple bataryaları kullanılacak. Yeni iPhone modellerinde üçüncü parti bataryaların kullanılması durumunda, telefon "servis" uyarısı vererek pilin değiştirilmesi gerektiğini "bu cihaz orijinal iPhone bataryasına sahip değil" mesajıyla kullanıcıya bildirecek. Apple'nin resmi servisleri haricinde yapılacak batarya değişimlerinde, kullanılacak batarya orijinal dahi olsa kullanıcılar yine telefonlarında aynı uyarıyla karşılaşacak. Apple, bu özellikle batarya değişiminin sadece resmi servislerde yapılmasını sağlamayı amaçlıyor. Üçüncü parti batarya değişimine son veren yazılım, iOS 12 ve iOS 13 beta sürümlerine sahip yeni iPhone modellerinde aktif bir şekilde çalışıyor. Batarya değişim uyarısı alan kullanıcılar ayrıca, iPhone'nin ayarlar kısmındaki "batarya durumu" özelliğinden de faydalanamıyor.
1 Şubat'ta sona erecek protokolün yenilenmesi konusunda henüz anlaşma sağlanamadı ama Çalışma Bakanı Faruk Çelik, ilaç krizi ile ilgili sorunun çözülme aşamasına geldiğini açıkladı.  İlaçta protokol krizinin aşılması için 24 bin eczacıyı temsil eden Türk Eczacıları Birliği ile Sosyal Güvenlik Kurumu yetkilileri bu akşam tekrar bir araya gelecek.
İlk kitabı Kalenya Koruyucuları'nın tanıtım toplantısında konuşan oyuncu, sunucu ve yazar Ayşe Eşmeli Ayar, çocukları çok sevdiğini ve onlar için bir şeyler yapmayı kendine dert edindiğini söyledi. Ayar, çocukların tabiatla iç içe yaşaması gerektiğini, buna karşın doğanın, insanlar eliyle gün geçtikçe zarara uğratıldığını kaydetti. Çocuklara bozulmamış bir dünyanın miras bırakılması gerektiğini aktaran Ayar, "Dünyayı ve yeşilliği çok seviyorum. Çocuklar toprakla temas etsin, ağaçları tanısın, çiçekleri bilsin ve hayvanları sevsinler. Bunlar, hayatımızın ve ekolojik döngünün bir parçası. Bu sevgiyi onlara aşılamak da biz büyüklerin vazifesi" diye konuştu. Ayşe Eşmeli Ayar, çocuklara okuma alışkanlığının da kazandırılması gerektiğini belirterek, şunları anlattı: "Ben okumayı ve yazmayı çok seviyorum. Büyük oğlum 4 yaşında, küçük oğlum da 8 aylık. İlk çocuğuma her anne gibi kitaplar okuyup, hikayeler anlatıyordum. Bir süre sonra benim uydurarak anlattığım hikayeleri daha çok beğenmeye ve onlarla daha çok eğlenmeye başladı. Farklı günlerde aynı hikayeleri isteyince uydurduğum hikayeleri bir yere not etme ihtiyacı doğdu. O hikayeleri ikinci çocuğuma hamileyken kitaplaştırmaya karar verdim." Farklı türlerin çocuklara daha ilgi çekici geldiğine işaret eden Ayar, "Yazdığım hikayeleri, yazar koçum Ekin Köker'le derledik. O hikayelerden 7 yaş ve üzerine hitap eden fantastik çocuk romanı 'Kalenya Koruyucuları' ortaya çıktı. Çok didaktik olmasını istemediğim için fantastik bir tarzla yazdım. Çocuklar öğrenirken ve bilinçlenirken eğlensin istedim. Aşıladığı doğa bilinciyle de bir sosyal sorumluluk tarafı var aslında" ifadelerini kullandı. Ayar, kitabın sloganının "Gezegenimizi kurtarmaya hazır mısınız?" olduğuna dikkati çekerek, sözlerini şöyle tamamladı: "Çok pozitif biriyim. Depresif değilim. Mantıklı hayal dünyasını seviyorum. Yazarken, fantastik türde yazacağım diye çıkmadım yola ama beni o yola kitap sürükledi. Yazarken çok eğleniyorum ve rahatlıyorum. Fantastik yazıları da filmleri de seviyorum. Çocukların da ilgisini çekiyor. Çocukların kafası çok fantastik çalışıyor. Benim kafam da çocuğumun kafası da aynı şekilde. Sıkı birer fantastik roman okuyucusu yetiştiriyorum diyebilirim." "Kaan, 2060 yılında okyanusun dibindeki bir fanusta yaşayan bir çocuktur. Nerede yaşadığını bilmemekte, yaşadığı yerin normal dünya olduğunu sanmaktadır. Köpeği Papi'nin peşine takılır ve bir bilim adamıyla yolları kesişir. Bir zaman makinesiyle 2017'ye gelirler ve son tohum deposunu bulup kurtarmaya çalışırlar."
Vehbi Koç Vakfı, Vehbi Koç ve Ankara Araştırmaları Merkezi (VEKAM) ile Çengelhan Rahmi M. Koç Müzesi'nin ortaklaşa düzenledikleri ''Geçmişten Geleceğe Türkiye'de Müzecilik 5: Kültürel Miras: Restorasyon ve Konservasyon Yöntemleri'' konulu sempozyum başladı. Ankara Üniversitesi 100. Yıl Konferans Salonu'ndaki sempozyuma Ankara Üniversitesi Rektörü Prof. Dr. Cemal Taluğ'un yanı sıra çok sayıda uzman, arkeolog, öğretim üyesi ve öğrenci katıldı. Rektör Prof. Dr. Taluğ, sempozyumun açılışında, toplantıya ev sahipliği yapmaktan mutluluk duyduğunu ifade etti. Türkiye'nin, maddi kültür zenginlikleri bakımından dünyanın en şanslı ülkelerinden olduğunu belirten Prof. Dr. Taluğ, ''Bu topraklar üzerinde tarihin her döneminde büyük uygarlıklar kuruluyor. Yurdun her köşesi kültürel miras açısından büyük hazinelere sahip. Bu ülke dünyanın en güzel, en anlamlı coğrafyasında'' dedi. Türkiye'nin her yerinde arkeolojik çalışmaların devam ettiğini kaydeden Prof. Dr. Taluğ, şöyle devam etti: ''Yer altında daha nice zenginlikler yatıyor. Bunları hızla önce kendi toplumumuza daha sonra insanlığa kazandırmalıyız. Yer altının yanı sıra, su altındaki mirasın da unutulmaması gerekir. Üniversitemiz arkeoloji alanında Türkiye'ye önemli hizmetlerde bulunmuştur hiç kuşkusuz. Bu arada, sualtı arkeolojisi de Dil ve Tarih Coğrafya Fakültesinde başlayan önemli bir alan. Üniversitemizin iki büyük çalışması var; yakında Mavi Arkeoloji olarak yeni bir yayınla çalışmalarımızı dünya ile paylaşmaya başlayacağız.'' Ankara Üniversitesi 100. Yıl Konferans Salonu'nun ev sahipliğindeki sempozyumun 2. gününde de ''İnorganik Eserlerin Restorasyonu ve Konservasyonu'', ''Organik Eserlerin Restorasyonu ve Konservasyonu'' başlıklı oturumlar ile ''Anketler Işığında Müzeler II. Ziyaretçi ya da Koleksiyonu Koruma Odaklı Müze Yönetimi'' konulu panel gerçekleştirilecek. Sempozyum panelin ardından sona erecek.
ÖSYM Başkanı Prof. Dr. Mahmut Özer, merkezin bugüne kadar 23 yabancı dilde sınav hizmeti verdiğini anımsatarak, bu sınavlar arasında Boşnakça ve Arnavutçanın bulunmamasının önemli bir eksiklik olduğuna işaret etti. Resmi Gazete'de, "Yabancı Dil Bilgisi Seviye Belirleme Usul ve Esasları Hakkında Yönetmelik’te Değişiklik Yapılmasına Dair Yönetmelik"in yayımlanmasıyla bu eksikliğin giderildiğini bildiren Özer, şu değerlendirmelerde bulundu: "ÖSYM artık Arnavutça ve Boşnakçanın da dahil olduğu 25 yabancı dilde sınav hizmeti verecek. Bu dillerle ilgili sınav başvuruları bugün başlıyor ve 15 Şubat'a kadar devam edecek. Arnavutça ve Boşnakça dilleri ile ilgili ilk sınav da 1 Nisan tarihinde yapılmış olacak." ÖSYM Başkanı Özer, sürece destek veren Maliye Bakanı Naci Ağbal, Çalışma ve Sosyal Güvenlik Bakanı Jülide Sarıeroğlu ve Devlet Personel Başkanı Enes Polat'a teşekkür etti. "Yabancı Dil Bilgisi Seviye Belirleme Usul ve Esasları Hakkında Yönetmelik"in dördüncü maddesinde yapılan değişiklik bugün Resmi Gazete'de yayımlanmış ve kamuda tazminat ödenen diller arasına Arnavutça ve Boşnakça da eklenmişti. Düzenlemeden önce kamu personeli için Almanca, Arapça, Bulgarca, Çince, Danimarkaca, Ermenice, Farsça, Fransızca, Gürcüce, Hollandaca, İngilizce, İspanyolca, İtalyanca, Japonca, Korece, Lehçe, Macarca, Portekizce, Rumence, Rusça, Sırpça, Ukraynaca ve Yunanca dillerinde Yabancı Dil Bilgisi Seviye Tespit Sınavı yapılıyordu.
Yeni yıla büyük beklentilerle başlayan turizm sektörü, nisan ayında İstanbul’da gerçekleşecek büyük bir buluşmayla yaz öncesinde hareketli günler yaşamaya hazırlanıyor. Fotoğraf, video ve yazılarıyla tüm dünyada milyonlarca kişinin seyahat tercihine yön veren içerik yaratıcıları, bloggerlar ve sosyal medya fenomenleri, İstanbul’da bir araya geliyor. 18-19 Nisan tarihlerinde düzenlenecek INFLOW Travel Summit 2017’nin konuşmacıları, farklı mecralarda en iyi 50 isim arasına girmiş kişiler arasından belirlendi. Yalnızca bu platform üzerinden 66 milyon kişiyle etkileşime giren konuşmacı ve katılımcıların, turizme önemli bir katkı sunması bekleniyor. INFLOW Travel Summit 2017, sektör profesyonellerinin ve önemli markaların da katılımıyla, dijital pazarlama dünyasını seyahat özelinde ele almaya hazırlanıyor. Etkinliğe 30 farklı ülkeden, seyahat dünyasına yön veren 250 ismin katılması hedefleniyor. Türk Havayolları ve TAV ana sponsorluğunda, Kültür ve Turizm Bakanlığı ve TÜRSAB’ın desteğiyle gerçekleştirilecek etkinliğin ilk gününde konuşmacılar; sunum, panel ve yaratıcı çalışmalarla yeni seyahat trendlerini paylaşacak. INFLOW Travel Summit 2017’nin ikinci gününde ise, katılımcılar B2I (Business-to-Influencer) toplantılarına katılarak, dijital platformun öncüleri, sektör profesyonelleri ve marka temsilcileriyle görüşme imkanına sahip olacak.
Wikipedia'nın kar amacı gütmeyen yayıncısı Wikimedia Foundation , Google kurucusu Sergey Brin ve eşi Anne Wojcicki'nin kurmuş olduğu Brin Wojcicki Foundation'dan 500 bin dolarlık bağış aldı.  Konuyla ilgili bir konuşma yapan Wikimedia Foundation yöneticisi Sue Gardner, bu bağışın, Wikipedia'nın her yıl bağış döneminde ihtiyacı olduğu maddi desteği daha çabuk toplaması yolunda bir bağış toplama hareketi başlatacağını umduğunu belirtti. Öte yandan Wikipeida'nın kurucusu Jimmy Wales, ansiklopediyi kurduğunda istese bunu para kazanmak amaçlı yapabileceğini ve siteyi reklamlarla donatabileceğini fakat farklı bir şeyi hedeflediği için siteyi temiz ve düzenli tuttuğunu belirtti.  679 sunucu ve 95 çalışanı olduklarını belirten Wales, internette en çok ziyaret edilen beşinci web sitesi olduklarından bahsetti. Ayrıca siteye her ay 450 milyon farklı kişinin girdiğini de sözlerine ekledi. Wikipedia bu bağlamda her yıl topladığı bağışlarla masraflarını karşılıyor.
Toplu Konut İdaresi (TOKİ), İstanbul'un Bakırköy ilçesi Ataköy sahilinde bulunan, kamuoyunda tartışmalara neden olan ve mahkemenin yürütmeyi durdurma kararı nedeniyle ihalesi son anda durdurulan arsaların satış ve kiralanması için 9 Aralık'ta ihale yapacak.   TOKİ'nin internet sitesinde yer alana duyuruya göre ihale, 9 Aralık günü saat 15:00'de TOKİ'nin Bilkent'teki merkezinde yapılacak.   İhalede satışa çıkarılan 11 parça arazinin toplam muhammen bedeli, 768 milyon 128,6 milyon lira. İhalede 49 yıllığına kiralanacak 59,8 metrekarelik arazi için belirlenen 6 milyon liralık muhammen bedel de dikkate alındığında, ihale için belirlenen toplam muhammen bedel 774,1 milyon liraya ulaşılıyor.   TOKİ'nin internet sitesinde yer alan duyuruya göre, Bakırköy ilçesi Zeytinlik Mahallesi Ataköy sahilinde 564 numaralı adada bulunan 158, 161 ve 162 parselde bulunan toplam 89 bin 358 metrekarelik turizm ve rekreasyon alanı için toplam 491,4 milyon lira muhammen bedel belirlendi.   Aynı ihale kapsamında, Bakırköy Şenlik Mahallesi'nde 1/A, 2/B, 3/C, 4/D, 5/E ada ve parsellerde bulunan 5 adet ticaret, akaryakıt istasyonu, konut ve özel   kreş arsaları ile Maltepe ilçesi Gülsuyu Mahallesi'nde 1/A, 2/B, 3/C ada ve parsellerde bulunan 3 adet ticaret-konut arsası da satılacak.   Satışlar, yüzde 18 KDV'siz ve komisyonsuz olarak peşin muhammen bedeller üzerinden açık artırmada ortaya çıkacak fiyatlar üzerinden yapılacak.   Satış bedeli peşin alınacak, satış sonrası alıcının talebi halinde yüzde 20'si peşin, bakiyesi Ziraat Bankası A.Ş;nin kredi faiz oranı esas alınarak 36 ay vade yapılabilecek. Üç bölgedeki parsellerin toplamına ayrı ayrı en yüksek teklif veren ve peşin ödemeyi kabul eden alıcı tercih edilecek. İhaleye, muhammen bedeli   50 milyon liranın altındakiler için 100 bin lira, muhammen bedeli 100 milyon liranın altındakiler için 200 bin lira ve muhammen bedeli 100 milyon liranın   üzerindekiler için 500 bin lira nakit teminat yatırılarak girilecek.   İhale kapsamında bulunan 564 ada 162 parselde, Şenlik ve Gülsuyu mahallelerinde yapılacak imar uygulaması sonucu oluşacak mülkiyete esas alan üzerinden mahsuplaşılacak. Söz konusu 564 ada 162 parselin haritasında gösterilen yaklaşık 4 bin 100 metrekarelik alanda irtifak hakkı tesis edilecek.   Bakırköy ilçesi, Zeytinlik Mahallesi, Ataköy sahilinde bulunan 59 bin 799,89 metrekarelik turizm ve rekreasyon alanı da açık artırma ile 49 yıllığına kiraya verilecek. Arsanın yıllık kiralama muhammen bedeli yüzde 18 KDV hariç 6 milyon lira olarak belirlendi.   Kiralamaya konu taşınmaz için kiracı, kiralanan taşınmaz üzerindeki tescilli yapılarla ilgili gerekli koruma önlemlerini alacak. Kira bedeline yıllık ÜFE artış oranı uygulanacak. Ancak, 49 yıllık kiranın peşin ödenmesi durumunda yüzde 40 indirim yapılacak, peşin ödemeyi taahhüt eden kiracı tercih edilecek.   İhale duyurusunda, ''Bakırköy ilçesi, Zeytinlik Mahallesi, Ataköy sahilinde bulunan 564 ada 158 (11 bin 950,72 metrekare), 161 (11 bin 950,72 metrekare) ve 162 (40 bin 729,66 metrekare) parsellerin satışı ve 564 ada 160 (59 bin 799,89 metrekare) parselin kiralaması, 564 ada 151 parsel sayılı taşınmazın satışına ilişkin işlemin iptali ve yürütmenin durdurulması talebi ile açılmış olan davanın İstanbul 5. İdare Mahkemesi'nin 11 Eylül 2009 tarih ve 2009/1302 esas8211; 2009/1318 k. sayılı kararı ile reddedildiği, anılan mahkemece verilmiş olan yürütmeyi durdurma kararının kendiliğinden ortadan kalktığı'' hatırlatıldı.   TOKİ, daha önce söz konusu arsaların satış ve kiralanması için 19 Ağustos'ta açtığı ihaleyi, mahkemenin 13 Ağustos'ta aldığı yürütmeyi durdurma kararı nedeniyle, ihale tarihinden 2 gün önce iptal etmişti.   Ataköy'deki arsanın satış işlemi için DATİ Yatırım Holding A.Ş. tarafından TOKİ aleyhine açılan davada daha önce yürütmeyi durdurma kararı veren İstanbul 5. İdare Mahkemesi, TOKİ'nin savunmasını yapmasından sonra dava hakkında ret kararı vermişti.
Toplu Konut İdaresi'nden (TOKİ) edinilen bilgiye göre, yoksul vatandaşlara yönelik yapılacak ve 100 liradan başlayan taksitlerle satılacak 45 metre karelik konutlar için başvurular, 24 Nisan'a kadar devam edecek olmasına karşın, başvuruların başladığı 25 Mart'tan itibaren yoğun bir şekilde sürüyor.  Söz konusu konutlar için, ilk gün 2 bin 848, ikinci gün ise 8 bin 84 kişi valiliklere başvuru yaptı. Trabzon, Malatya, Konya, Kilis, Gaziantep, Bursa, Adana'da başvurular, şimdiden konut sayısını geçti.  TOKİ, yoksul vatandaşlara yönelik ilk aşamada yapacağı, Adana Akkuyu'da 752, Ankara Mamak-Kusunlar'da bin 176, Antalya Çıplaklı'da 448, Ağrı Suçatağı'nda 280, Bursa Karacabey'de 36, Çanakkale Kepez'de 448, Diyarbakır Üçkuyular'da bin 24, Eskişehir Aşağısöğütönü'nde 928, Erzurum Kazımkarabekir'de 456, Gaziantep Şahinbey'de 592, Konya Meram'da 688, Kilis Merkez'de 96, Malatya Merkez'de 360, Sakarya Korucuk'ta 496, Trabzon Bahçecik'te 224 ve Van Kevenli'de 800 konut için 25 Mart'ta talep toplamaya başlamıştı.  Aynı kapsamda Bursa Gürsu'da yapılacak 564 ve İzmir Kemalpaşa'da yapılacak 744 konuta ilişkin başvuru takvimleri daha sonra açıklanacak.  Sosyal Yardımlaşma Genel Müdürlüğü işbirliği ile gerçekleştirilecek projeler kapsamında 45 metre kare büyüklüğünde, 1 oda 1 salon nitelikte inşa ettirilecek konutlar, peşinatsız, 240 ay (20 yıl) vadeli ile ve 100 liradan başlayan taksitlerle satılacak. Konutların satışlarına Ziraat Bankası aracılık edecek.
Antalya'da sıcak ve güneşli havayı fırsat bilen vatandaşlar ve turistler sahilleri doldurdu.  Antalya Meteoroloji Bölgesel Tahmin Merkezi'nden alınan bilgiye göre, hava sıcaklığının 21, deniz suyu sıcaklığının 20 derece olarak ölçüldü.  Antalya'da güneşi ve sıcak havayı fırsat bilen vatandaşlar ve turistler, Konyaaltı sahilinde güneşlenmenin ve denize girmenin keyfini çıkardı.  Toros Dağları'nın tepelerindeki kara aldırış etmeyen bazı turistler, denize girmenin zevkini yaşadı.  Fransız turist Maria Antoniy, dağlarda kar olduğunu ancak kendilerinin denize girdiğini belirterek, Türkiye'nin farklı güzellikleri bir arada barındırdığını söyledi.
Sosyal medyada tanıştığı kızla buluşmak için Zonguldak'tan İzmir'e geldikten sonra kayıplara karışan Mutlu K. (23), Çeşme ilçesinde bir ağaca asılı halde bulundu.  Zonguldak'ta yaşayan Mutlu K, iddiaya göre, sosyal medya üzerinden İzmir'de yaşayan genç bir kızla tanıştı. Mutlu K., geçen 11 Ağustos'ta babasına, "Baba ben İzmir'de bir kızla tanıştım onunla evlenmek istiyorum. İzmir'e gitmem lazım" dedi. Otobüsle İzmir'e gelen Mutlu K., babasını arayarak, "Beni merak etmeyim İzmir'deyim" bilgisini verdi.  Ancak baba Mustafa K.'den bir daha haber alamadı. Polise kayıp başvurusunda bulundu. Aradan geçen sürede izine rastlanılmayan Mutlu K.'den dün üzücü haber geldi. Saat 23.30 sıralarında bir kişi, Çeşme ilçesi Altınkum Pırlanta yol ayrımında ağaçta asılı bir ceset gördü.  İhbar üzerine olay yerine gelen jandarma ekipleri, ölen gencin kayıp olarak aranan Mutlu K . olduğunu tespit etti.  Yapılan incelemenin ardından Mutlu K.'nin cesedi İzmir Adli Tıp Kurumu morguna kaldırıldı. Olayla ilgili soruşturma başlatıldı.
Basın İlan Kurumu'nun resmi portalı  'de yer alan ilana göre ihale, 12 Eylül 2019 perşembe günü saat 14.30'da Büyükşehir Belediyesi 3. katında yemekhane yanında bulunan Encümen Salonunda 2886 sayılı Devlet İhale Kanununun 45. maddesi gereği açık teklif artırma usulü ile yapılacak.
Filistin Devlet Başkanı Mahmud Abbas, İsrail saldırılarının durdurulması için uluslararası toplum ve Arap ülkelerine çağrıda bulundu. Abbas, yaptığı yazılı açıklamada, "Mescid-i Aksa'ya baskın ve Müslümanlara saldırıdan İsrail hükümeti sorumludur. Saldırı, Müslümanların hassasiyetlerine yönelik büyük bir provokasyon olup tansiyonu yükselterek bölgedeki şiddetin artmasına yol açıyor." ifadelerini kullandı. İsrail polisinin Aksa'ya saldırısını şiddetle kınadıklarının altını çizen Abbas, "Mescid-i Aksa kırmızı çizgimizdir. İşgalci ve yerleşimciler tarafından tekrarlanan saldırılara sessiz kalınması mümkün değildir." değerlendirmesinde bulundu. Devlet Başkanı Abbas, İsrail'in saldırılarının durdurulması için uluslararası ve Arap ülkelerine ivedi şekilde duruma müdahale etmeleri gerektiği çağrısını yaptı. Fanatik Yahudiler, arife ve Kurban Bayramı'nın ilk gününe tekabül eden Tişa BeAv yas ve oruç günü dolayısıyla Mescid-i Aksa'ya baskın düzenlemek üzere İsrail polisinden izin talep etmişti. İsrail polisi de bugün fanatik Yahudilerin Mescid-i Aksa'ya baskınlarını engellemek isteyen Filistinlilere Harem-i Şerif'in içinde müdahale etmiş, 37 Filistinli yaralanmış, 14’ü hastanelere kaldırılmıştı. Kudüs İslami Vakıflar Basın Sözcüsü Firas Dibs, 700’ü aşkın fanatik Yahudinin yaşananlara rağmen İsrail polisi korumasında Mescid-i Aksa’ya gruplar halinde baskın düzenlediğini ifade etmişti.
, hastalarını bilgilendirmek ve onlarla interaktif iletişim kurmak için açtığı sosyal medya hesaplarındaki verilere göre, kanserle ilgili haberler içinde en çok pozitif mesajlar içerenlerin ilgi çektiğini söyledi.  Pozitif mesajlar kadar kanserde beslenmenin de en çok merak edilen konulardan olduğunu söyleyen Prof. Asoğlu, kanser tedavisinin başarısında nin etkisine vurgu yaptı.  Hayat olumsuz bakan, negatif düşünen, fazla sorumluluk yüklenen kişilerin kanseri çektiklerine yönelik toplumsal kanıya değinen Asoğlu, buna ilişkin somut bir çalışmanın olmadığını söyledi ve ekledi: “Ama kansere yakalanmış kişilerin son dönemlerinde aşırı üzüntüler, çok sevdikleri birisinin kaybı gibi olaylar yaşadığı görülüyor. Vücudumuz bir denge sistemi ile çalışır. Kansere yol açan ve kanserden koruyan mekanizmalar vardır. Aslında hepimizde   oluşuyor ama vücudumuzun koruyucu mekanizmaları bu kontrolden çıkmış anormal hücreleri yakalayıp yok ediyor. Bu dengenin aksi yönde kırılması ile kişi kansere yakalanıyor. Sanırım bu dengenin kırılmasına biraz da yaşadıklarımız ve ruh halimiz sebep oluyor, olabilir. Olumlu düşünme, kanseri yok etmeye yönelik vücudumuzdaki doğal öldürücü hücreleri aktive eder. Yaşama sarılmak ve kanseri yenebileceğinize inanmak son derece etkilidir ve başarı öyküleri buradan gelir. Hastalarımın arasında mucizeyi gerçekleştirenler oldu. Yani tümörün evresinden ve davranışından yola çıkarak beklenen yaşam süresini geçerek hala yaşayanlar... Bunların birkaç ortak özelliği vardı. Genç anne ve babalar, entelektüel yapısı düşük olanlar, yaşadıklarını unutabilenler gibi. Anne ve babaların önceliğinin geride bırakacakları çocuklarının olması onları daha güçlü kılıyor ve hayata daha bir sıkı sarılıyorlar. Yaşadıklarını unutabilenler de avantajlı oluyor.” Yanlış ve kötü beslenmenin kanser nedenleri arasında olduğunu dile getiren Prof. Asoğlu, Akdeniz tipi beslenenlerde kalın bağırsak kanseri görülme sıklığının daha az olduğunu söyledi.  Kanser oluşumunun beslenmeyle ilişkisinin farklı kaynaklarda % 10 ile 70 olarak kabul edildiğini söyleyen Asoğlu, “Bu nedenle beslenme, kanser gelişiminde çevresel ve genetik nedenlerin yanında hatırı sayılır öneme sahiptir. Öncelikle kanser gelişiminde hangi besinsel ve yaşamsal faktörlerin etkili olduğu bilinmelidir. Bunlar; vücut ağırlığı, sigara, enfeksiyonlar, pestisit ve yapay kimyasallar, alkol, radyasyon, yağ ve yağlı besinler, sebze-meyve tüketimi, posa, tuzlanmış ve tütsülenmiş besinlerdir” dedi.  Erken teşhisin kanser tedavisinde başarıyı önemli ölçüde etkilediğini aktaran Asoğlu, kanserden korunmak için yapılması gerekenleri ise şöyle anlattı:  “Yeterli ve dengeli beslenmeli, öğünlerde 4 besin grubundan yiyeceklerin yer aldığı dengeli mönüler hazırlanmalıdır. Günde en az 5 porsiyon sebze ve meyve tüketilmelidir. Bunun en az 2 porsiyonu yeşil yapraklı sebzeler veya portakal, limon gibi turunçgiller olmalıdır. Rafine tahıllar ve saf şeker yerine tam taneli tahıllar tercih edilmelidir. Özellikle yağ içeriği yüksek ve işlenmiş kırmızı et tüketimi azaltılmalıdır. Kırmızı et yerine balık, tavuk ya da kurubaklagiller tercih edilmelidir. Yağ alımının azaltılması için yemekler az yağla pişirilmeli, et yemekleri yağ eklenmeden kendi yağları ile pişirilmeli, kızartma kavurma gibi pişirme yöntemleri yerine haşlama, ızgara, fırında pişirme yöntemleri tercih edilmelidir. Batı tipi beslenme yerine, geleneksel yemeklere yani annenizin veya anneannenizin hazırladığı o güzel yemeklere geri dönün. Günde bir elma her derde deva ve kalın bağırsak kanserinden koruyucu bir meyvedir. Çünkü vücudun ihtiyacı olduğu günlük lif miktarını bir elmadan alabilirsiniz. Kanserden korunmak için yeterli mineral ve vitamini vücudumuza almalıyız. Kalsiyum ve fosfor mineralleri ile D vitamininden zengin süt ve süt grubu besinlerin, sebze ve meyvelerin, antioksidan vitaminlerin, B grubu vitaminlerden zengin tahıl ve kurubaklagillerin az alınması ve tam tahıl ürünleri yerine saflaştırılmış ürünlerin tüketilmesi kanser riskini yükseltir.”
Trump, Orta Amerika'dan yola çıkan ve ABD'nin güney sınırına ulaşan göçmenlere ilişkin sosyal medya hesabından yazılı açıklama yaptı.  Mahkeme onayı olmadığı sürece hiçbir göçmenin ülkeye alınmayacağını vurgulayan Trump, "Ülkemize sadece yasal olarak gelenlere izin vereceğiz. Bunun haricinde çok güçlü politikamız 'yakala ve tutukla' şeklindedir." ifadesini kullandı.  Trump, göçmenlerin Meksika'da kalacağını belirterek gerekli görülmesi halinde güney sınırlarının tamamen kapatılacağını kaydetti.  Donald Trump, "ABD'nin onlarca yıldır süren tacizden sonra artık bu pahalı ve tehlikeli duruma müsamaha göstermesinin bir yolu yok!" ifadesini kullandı.  Washington Post gazetesinde bugün yer alan haberde, Trump yönetiminin Meksika’da göreve gelmek üzere olan yeni hükümetle anlaşarak ABD'ye iltica etmek isteyen göçmenlerin ABD sınır güvenlik görevlilerince yasal işlemleri yapılana kadar Meksika'da bekleyecekleri ileri sürüldü.  Konuya ilişkin açıklama yapan Meksika hükümetinin dışişleri bakanı adayı Olga Sanchez, iddiayı reddederek herhangi bir anlaşma yapılmadığını belirtti.
Askerlik düşecek mi? sorusu geçtiğimiz aylarda çıkarılan bedelli askerlik yasası ile başlatılan çalışmayla gündeme gelmişti. Yeni askerlik sisteminde askerlik süresinin düşmesi bekleniyor. Milli Savunma Bakanlığı bugün uzun süredir üzerinde çalıştığı askerlik sistemi konusunda önemli bir açıklama yaptı. Askerlik sistemine dair son detaylar haberimizde. Ayrıca yeni askerlik sistemine yönelik çalışmalarda sona gelindiği, önümüzdeki günlerde Cumhurbaşkanı Recep Tayyip Erdoğan’ın onayına sunulacağı açıklandı. TSK'nın sadece uzman askerlerden oluşmasının uygun olmadığı ifade edildi. Üzerinde çalışılan formüllerden biri uzun dönemin 9 ay olması. Ama bunun daha da kısalması söz konusu olabilir. Genelkurmay Başkanlığı ve Milli Savunma Bakanlığı'nın çalışmasında sona yaklaşıldı. Nihai karara bu çalışmanın ardından varılacak. Peki kısa dönem askerlik için bir çalışma yapılıyor mu? Yükseköğrenim mezunları için de bir düzenleme yapılması söz konusu. Burada da kriter meslekler olacak. Öğretmen, hakim, doktor, sporcular için esneklik getirilecek. Amaç, mesleki yaşamlarının ve kariyerlerinin etkilenmemesi için onlara uygun zaman dilimlerinde askerlik hizmetinin yerine getirilmesi. Yapılan düzenlemelerin nihai hedefi profesyonel askerlik. Kaynaklar, profesyonel orduya geçişin büyük oranda yapıldığını belirtiyor. Örneğin Doğu ve Güneydoğu'da silah altında bulunan askerlerin çoğu, artık profesyonel asker. Yeni sistem ile birlikte askerlik hizmetini yerine getirecek olanlar ön saflarda yer almayacak. Peki şu anda TSK bünyesinde görevli personel sayısı ne? 15 Temmuz darbe girişiminden sonra çok sayıda subay ve astsubay görevden alındı. Onların açığını doldurmak için de 4 bin 653 subay, 8 bin 373 astsubay, 26 bin 244 uzman/erbaş, 10 bin 43 sözleşmeli er olmak üzere toplam 49 bin 313 personel alındı. Milli Savunma Bakanlığı, Genelkurmay Başkanlığı ve Kuvvet Komutanlıkları’nda hali hazırda 397 bin 762’si askeri, 38 bin 274’ü sivil olmak üzere toplam 436 bin 36 personel görev yapıyor. Yeni sisteme ilişkin kulislerde farklı seçenekler dillendiriliyor. Bu seçenekler arasında, uzun ve kısa dönem askerliğin yerine 9 ay süreli tek tip askerlik sistemi de bulunuyor. Bu sistemde 3 aylık temel askerlik eğitiminin ardından 6 aylık süreye ilişkin ise isteyenlerin bedelini ödeyerek terhis olabileceği, isteyenlerin ise belirlenecek aylık ücret karşılığında askerlik hizmetine devam edebileceğinden söz ediliyor. Bunun asgari ücret üzerinden belirleneceği bildirilirken, temel askerlik eğitimi sonrasına ilişkin ihtiyaç duyulan alanlarda kamu hizmeti seçeneğinin gündeme getirilebileceği de konuşuluyor. Kulislerde buna ilişkin, “Kamu hizmeti seçeneği, öğretmenlik ve doktorluk gibi ihtiyaç duyulan alanlar için düşünülebilir” değerlendirmesi yapılıyor.
Yüksek Seçim Kurulu Başkanı Muammer Aydın, Tunceli İl Özel İdaresinde AK Parti propaganda malzemelerinin bulunduğu iddialarıyla ilgili olarak, Tunceli Cumhuriyet Başsavcılığından belgeleri istediklerini ve konuyu bugün görüşeceklerini bildirdi.  YSK'ya gelişinde, gazetecilerin sorularını yanıtlayan Aydın, Tunceli İl Özel İdaresindeki aramaya ilişkin belgelerin istendiğini, bugün saat 17.00'de yapacakları toplantıda konuyu görüşeceklerini belirtti.  Dün Tunceli'de İl Genel Meclisi'nden bazı CHP ve DTP'li üyeler, İl Özel İdare Genel Sekreterliği'nin Atatürk Mahallesi'ndeki hizmet binasında, depolarda AKP'ye ait propaganda malzemesi bulunduğu iddiasıyla Emniyet Müdürlüğü ile Cumhuriyet Başsavcılığı'na ihbarda bulunmuştu.  Bunun üzerine, Cumhuriyet Savcısı Ali Çetin, İl Emniyet Müdürlüğü ekipleriyle birlikte İl Özel İdare Genel Sekreterliği binasına gelmiş, Savcı Çetin ile polis ekipleri, bina içerisindeki depolarda inceleme yapmıştı.
Doğu Karadeniz turizminin gözde merkezlerinden  , 4 yıllık aranın ardından ziyaretçilere yeniden açılmaya hazırlanıyor.  Kültür ve Turizm Bakanlığından yapılan açıklamaya göre, Bakan Mehmet Nuri Ersoy'un girişimleriyle restorasyon çalışmalarına hız verilen manastıra 4 yıldan sonra yeniden ziyaretçi kabul edilmeye başlanacak.  Ziyaretçiler,    Bakanlık, Sümela Manastırı ve kompleksinde sürdürülen tüm çalışmalar tamamlandıktan sonra, manastırın UNESCO Dünya Kültür Miras Daimi Listesi'nde yerini almasına yönelik işlemleri başlatacak. Restorasyonu ve çevre düzenlemesi kapsamında patika yollarda duvar ve derz yapımı, döşemelerin ve merdivenlerin ahşapla kaplanması, mutfak, ayazma, papaz odası ve keşiş odalarını kapsayan bölümlerde askıya alma ve restorasyon imalatları tamamlanan Sümela Manastırı'nda, su kemerleri ve giriş bölümü üzerinde yer alan kayalık yüzeylerdeki taş temizleme işleri, dış avlu ve giriş bölümü yapıları olan tuvalet, bilet gişesi ile yine su kemerlerinin restorasyonları da tamamlandı. Sümela çevresindeki taş düşme tehlikesi önlemleri 2'nci etap işi kapsamında, giriş kapısı üzerinde düşme tehlikesi bulunan bin 600 tonluk kaya bloğunun yerine sabitlemesi ve çelik ağla bohçalaması yapıldı.  Bu yüzey dışındaki kilise ve sınıfların yer aldığı bölüm üzerindeki alanlarda da kaya ıslahı ve temizlenmesi çalışmaları yürütülecek. Ardından manastır içerisindeki kilise, sınıflar ve avlu kısmında restorasyon çalışmaları gerçekleştirilecek. Kültür ve Turizm Bakanlığının 2020'nin sonunda tamamlanmasını planladığı restorasyon çalışmaları, 22 Eylül 2015'te başlatılmıştı. Sümela Manastır Kompleksi için çalışmaların güvenli olarak sürdürülebilmesi amacıyla bir yıl süreyle verilen kapatma kararı, kaya düşmelerinin tehlike yaratması ve alanın coğrafi koşullarının zorluğu nedeniyle uzatılmıştı.
Eskişehir’de A.Y. ve O.K'nın bulunduğu otomobil, Erenköy Mahallesi Boğaziçi Sokak'taki düğünde halay çeken Seval Dumanlı (35), Gülistan Kanar (47), Göksel Dumanlı (12) ve Sinem Dumanlı'ya (16) çarptı. Kazada yaralanan 4 kişi, olay yerine çağrılan 112 Acil Servis ekiplerince Eskişehir Şehir Hastanesine kaldırıldı. Yaralıların hayati tehlikesi bulunmuyor. Kazaya karışan A.Y. ile O.K'nın gözaltına alındığı olayla ilgili soruşturma sürüyor.
Deutsche Welle'nin haberine göre; Alman Der Spiegel dergisinin en çok satanlar listesinde şu anda farklı türlerde kitaplar yer alıyor.  Klasik pir polisiye roman, yumuşatılmış porno içerikli bir kitap ya da gerçek bir edebi roman.  Şüphesiz Joanne Rowling’in Harry Potter romanları sayesinde gençlik kitapları da listelerde yer almaya başladı.  Şu anda 25 kitabın yer aldığı Almanya'daki en çok satanlar listesinde ABD’li yazar Stephenie Meyer’in üç kitabı bulunuyor.  "Alacakaranlık" adlı kitapta genç bir kız ile bir vampir arasındaki aşk hikâyesi anlatılıyor. Kitabın okurlarından Laura, vampirlere duyulan ilgiyi şöyle anlatıyor:  “Vampir biraz tehlikeli. Pek çok genç kızın biraz sansasyonel olan ve onları harekete geçiren şeylere özlem duyduğuna inanıyorum.“  
 
 Kitabın başkahramanı Edward adını taşıyor. Tatil sırasında çok sıkılan Laura, Edward ile Vogtland kentinde gittiği küçük bir kitapçıda tanışmış. Ve ilk bakışta bu soluk benizli ve yakışıklı gence âşık olmuş. Tıpkı kitabın diğer kahramanı Bella Swan gibi. Laura, “Herkesin Edward’ı sevdiğine inanıyorum. İnsan gerçekten onun sevgilisi olmak istiyor“ diyor.  Edward yüzyıllarca yaşında ve ölümsüz bir vampir olsa da, oldukça iyi görünümlü ve yakışıklı. Ne üstü başı pislik içinde ne de bir ceset gibi kokuyor. Ancak onun vahşi tarafını tetikleyebilecek kokulardan da uzak durması gerekiyor. Peki, Bella Swan neden kime tutkun olduğunu her şey işten geçtikten sonra anlıyor? Laura, bu soruyu şöyle yanıtlıyor:  “Bella da tıpkı diğer genç kızlar gibi. Bu nedenle bu kadar gerçek olduğuna inanıyorum. Her şey öyle bir şekilde ki sanki dünyamızda geçiyor.“  
 
 Kitabın kadın kahramanı Bella, boşanmış bir ailenin çocuğu. Arizona’dan ABD’nin kuzey kıyılarındaki Forks adlı bir kasabaya taşınmış. 11’inci sınıfta okuyan gayet normal bir öğrenciydi. Normal bir hayatı vardı. Taa ki Edward ile tanışıncaya kadar.  “Bu, her genç kızın isteyeceği şekilde çok güzel yazılmış bir hikâye. Kendinizi kitaptaki kahramanların yerine koyabilirsiniz. Gerçekten muhteşem yazılmış bir kitap.“  Meyer’in roman kahramanı ve pek çok genç kızın hayallerini süsleyen Edward, bir memur, başhekim ya da aristokrat değil. Aksine o pek alışılmış olmayan bir fantezi kahramanı. Kana susamış olan vakpirler, özverili iyi bir kişi olmayı da istemezler. Bu, Meyer'in hikâyesinin en önemli özelliği olarak adlandırılabilir. Joanne Rowling’in Harry Potter romanlarından farklı olarak, bu hikâye okurlarını edebi ve mitolojik kanıtlar aramaya yönlendirmiyor. Okurlarını oldukça etkileyen bu kitap için ülke genelinde fan kulüpler de kurulmuş.  
 
 Laura ve arkadaşları, Meyer’in Alacakaranlık serisinin dördüncü kitabı Şafak Vakti çıktığında kutlama yapmışlar. Çünkü bu yeni kitaptaki olayları öğrenebilmek için en az 1600 sayfa beklemek zorunda kalmışlardı. Edward, sonunda Bella’yı ısırarak onu eşi yapacak mıydı? Ya da ikisi sonunda cinsel ilişkiye girecekler miydi? Laura, kitapta anlatılanlar konusunda biraz hayal kırıklığına uğramış:  “Herkesin beklediği şekilde ayrıntılı bir biçimde anlatılmamıştı. Yazık. Çünkü insan bir vampir ve insanın birlikte nasıl olduğunu bilmek istiyor. Onu çok kolay çiğneyebilirdi.“  Tabii ki Edward bunu yapmadı. Onun yerine sevgilisini hamile bıraktı. Ve doğum yaparken ölüm tehlikesi altında olduğu için sonunda Bella’nın dileğini yerine getirdi ve onu ısırarak ölümsüz yaptı. Yani bir vampir haline getirdi. Bu gençlik hikâyesi bir finale ulaştığında büyük bir ihtimalle okuyucuları da birer yetişkin olacak.
Yazar ve yöneticilerinin “FETÖ’cü” olmakla suçlandığı Cumhuriyet gazetesine yönelik susturma operasyonuyla ilgili soruşturmayı yürüten savcı FETÖ davası sanığı çıktı. Gazetemize yönelik soruşturmanın başındaki isim olan İstanbul Cumhuriyet Başsavcılığı Basın Suçları Bürosu Savcısı Murat İnam, Selam Tevhid soruşturmasında kumpas kurulduğu iddiasına ilişkin davada yargılanan sanık 54 hâkim ve savcı arasında yer alıyor. Bakırköy Cumhuriyet Başsavcı Vekili Ömer Faruk Aydıner tarafından hazırlanan 18 Mart 2016 tarihli iddianamede, İnam’ın da aralarında bulunduğu 54 şüpheli hâkim ve savcı, “FETÖ/PDY Silahlı Terör Örgütü’ne üye olmak”la suçlanıyor. İnam ve diğer şüpheli hâkim ve savcılara aynı zamanda, “Darbeye teşebbüs, siyasi ve askeri casusluk, gizli kalması gereken bilgileri açıklama ve bu suça teşebbüs etmek, suç uydurma, özel hayatın gizliliğini ihlal etmek, hukuka aykırı olarak elde edilen verilerin kaydedilmesi, suç delillerini yok etme, gizleme veya değiştirme, görevi kötüye kullanmak ve resmi belgede sahtecilik” suçlamaları da yöneltildi. 49’u için tutuklama amaçlı yakalama kararı çıkarılan 54 yargı mensubu hakkında ağırlaştırılmış müebbet ve 67 yıl 3 aya kadar hapis cezası istendi. Oda TV’nin dün savcı İnam’la ilgili gündeme getirdiği iddianamenin ayrıntılarına Cumhuriyet ulaştı. 17/25 Aralık yolsuzluk soruşturmaları sonrasında aralarındaki iktidar savaşı şiddetlenince AKP hükümeti Gülen Cemaati’nin yargıdaki örgütlülüğüne ilişkin soruşturmalar başlatmıştı. Geriye dönük olarak incelemeye alınan bazı soruşturma ve davalar da tespit edilmişti. Usulsüzlük yapıldığı tespit edilen dosyalarla ilgili bu soruşturmalarda görev alan birçok yargı mensubuna da davalar açılmıştı. Bunlardan biri de Bakırköy Cumhuriyet Başsavcılığı tarafından İstanbul Cumhuriyet Başsavcılığı’nca takipsizlikle kapatılan Selam Tevhid soruşturmasında usulsüzlük yapıldığı iddiasıyla açılan davaydı. 54 hakim ve savcının sanık olduğu iddianame darbe kalkışmasının hemen ertesinde 19 Temmuz 2016’da kabul edildi. Birinci sınıf hâkim ve savcı oldukları için sanıkların yargılamaları Yargıtay 16. Ceza Dairesi’nde görülmeye başlandı. Davanın ilk duruşması 4 Ekim’de gerçekleşti ve 22 Kasım’a ertelendi. Selam Tevhid kumpas davası soruşturması açılmasının ardından Hâkimler ve Savcılar Yüksek Kurulu (HSYK) 2. Dairesi, 14 Temmuz 2015’te “usulsüz dinleme talep edip bu yönde karar aldıkları” iddiasıyla 54 hâkim ve savcıdan 49’u hakkında görevden uzaklaştırılma kararı vermişti. Ancak Murat İnam görevden uzaklaştırma kararı verilmeyen 5 kişiden biriydi. Gazetemize yönelik soruşturmayı yürüten savcı Murat İnam’ın da sanığı olduğu davanın iddianamesinde, TEM Daire Başkanlığı’nın 30 Mayıs 2015 tarihli “Paralel Devlet Yapılanması kapsamında örgütlü bir şekilde hareket ediyorlar ve örgütle bağlantılı olduklarına dair iz ve emareler var” tespitinin yapıldığı rapora yer verildi. Murat İnam’ın, kumpas olduğu öne sürülen Selam Tevhid soruşturmasında, kolluktan gelen talep yazılarında haklı ve ikna edici bilgi ve belgeler sunulmadığı halde soyut delillere dayanarak soruşturmanın bazı şüphelileri hakkında fiziki takip yapılması talebinde bulunduğu belirtildi. İddianamede, sanıklarla ilgili KOM Dairesi’nce hazırlanan 12 Kasım 2015 tarihli bir de rapor yer aldı. Raporda Sosyal Güvenlik Kurumu Başkanlığı’ndan sanıkların irtibatlı oldukları kişilerin çalıştıkları işyeri bilgileri ve MASAK’ın hazırladığı bilgi notu ile Gelir İdaresi Başkanlığından temin edilen dijital verilere yer verildi. Bunların incelenmesi sonucunda Murat İnam’ın kardeşi D.Ö.’nün SGK verilerine göre 2 Ekim 2013 ile 31 Ocak 2014 tarihleri arasında çalıştığı “Özel Menba Eğitim” ve 11 Ağustos 2006 ile 30 Haziran 2008 tarihleri arasında çalıştığı “Sema Faikiyet Eğitim” şirketlerinin Ankara Cumhuriyet Başsavcılığı tarafından yürütülen KPSS soruşturmasına konu edildiği belirtildi. D.Ö’nün 1 Eylül 2010 ile 18 Temmuz 2011 tarihleri arasında çalıştığı “Özel Taştan Eğitim Hizmetleri” isimli şirketin de yine Ankara Cumhuriyet Başsavcılığı Anayasal Düzene Karşı İşlenen Suçlar Soruşturma Bürosu tarafından yürütülen soruşturmaya dahil edildiği aktarıldı. Avukatlarımız, İstanbul 5. Sulh Ceza Hâkimliği’ne önceki gün verdikleri dilekçede, gözaltı kararının kaldırılmasını, yöneticilerimizin ve yazarlarımızın serbest bırakılmasını istemişti. Gözaltı kararına itiraz, henüz sonuçlanmadı. Avukatlarımız, İstanbul Cumhuriyet Başsavcılığı’na da başvurarak, 5 günlük avukat yasağının kaldırılmasını talep etmişti. Savcılık, görüş yasağı kararını değiştirmeyerek, itirazı İstanbul 4. Sulh Ceza Hâkimliği’ne gönderdi. Hâkimlik, dün saat 13.30 sıralarında kararını verdi. Dosyayı soruşturma savcısına yönlendirdi. Ancak, sabah saat 09.00’dan itibaren adliyede bekleyen avukatlarımıza sonuç ne yazılı ne de sözlü olarak bildirildi. Avukatlarımızdan Vilson Akbaş, yaşananları şöyle anlattı: “Savcılığın kalemine girmemiz mümkün değil. Savcıyla da görüşmemiz mümkün değil. Güvenlik izin vermiyor. Bize ‘savcı bey adreslere tebliğ edecekmiş’ denildi. Kararı postaya verecekler. Oysa yasa gereği, orda bekliyorsanız, tebligat size elden yapılabilir. Biz de kararı elden almak istediğimizi bildiren bir dilekçe ile savcılığa başvurduk. Postalama kararına itiraz ettik. Adliyede bir prosedür var. Ön büroya başvurunuzu yapıyorsunuz, o dilekçeler, akşam ilgililerine dağıtılıyor. Yani sonuç olumlu ise bile, tebligatı beklerken, fiili olarak 5 günü dolduracaklar. Hâkimin kendisiyle görüşmeyi deneyeceğiz ama o da ‘ben kararımı verdim, dosyada’ diyebilir. Biz müvekkillerimizle görüşmeye çalışıyoruz ancak başvurumuzun sonucunu bile öğrenemedik. Haber ajanslarına itirazımızın reddedildiğine dair bilgiler düştü” Akbaş’ın da aralarında bulunduğu 10 avukat, yaşanan hukuksuzluğa dair tutanak tuttuktan sonra adliyeden ayrıldı. Çetinkaya’nın avukatlarından Burak Oder de ayrı bir başvuru yaparak, 5 günlük avukat yasağına itiraz etmişti. Gazeteye dün akşam Oder’in itirazının reddedildiğini bildiren karar ulaştı. 4. Sulh Ceza Hâkimliği’nin ret kararında, avukatların, 676 sayılı KHK’nin 3. maddesindeki “24 saatlik kısıtlama” ibaresini gerekçe gösterdikleri anımsatıldı. 5 günlük yasağın dayanağı olan 668 sayılı KHK’nin 3/1. maddesi ile 676 sayılı KHK’nin 3. maddesinin ayrı olduğu ifade edilen kararda, “676 sayılı KHK’nin üçüncü maddesinin, 668 sayılı KHK’nin 3/1. maddesini değiştirmediği” ifade edildi. 676 sayılı KHK’nin 3. maddesinin, 24 saati belirleyen CMK’nin 154. maddesini, OHAL sonrasında da devam edilmek üzere genel hüküm olarak ilan ettiği belirtildi. Kararda, “5 günlük müdafilerle görüşme kısıtlaması kararı usul ve yasaya uygundur” denildi. İddianamede İnam’ın PDY ile irtibatlı olduğu öne sürülen kişilere ilişkin tespitler de yer aldı. Bir süre öğretmenlik yaptıktan sonra istifa ederek yurt müdürlüğü ve bölge imamlığı yaptığı ve cemaatin “Pasifik İmamı” olduğu öne sürülen H.K. ile ilişkili olan H.A. ile İnam arasında telefon trafiği olduğunun tespit edildiği belirtildi. Yapılan HTS incelemelerinde İnam’ın, İstanbul Büyükşehir Belediyesi Sosyal Tesislerinde müdür yardımcılığını yapan K.Ö. ile 123 arama ve mesaj kaydı bulunduğu anlatıldı. K.Ö.’nün de PDY üyesi olduğu öne sürülen savcı ve hâkimleri tesiste ücretsiz olarak ağırlayan ve hükümet aleyhinde propaganda yaptığı, PDY yapılanmasına destek vererek örgüt adına faaliyet yürüttüğü iddia edilen A.T. ile 14 kez arama ve mesaj kaydının bulundugu kaydedildi. K.Ö.’nün aynı zamanda Yarbay Ali Tatar’ın intiharıyla ismi gündeme gelen, dönemin özel yetkili savcısı ve Yargıtay Üyesi Süleyman Pehlivan ile de 58 arama ve mesaj kaydının olduğu belirtildi. İnam’ın U.T. ile de 7 arama ve mesaj kaydı bulunduğu belirtilen raporda, U.T.’nin, Zaman gazetesinin eski Genel Yayın Yönetmeni Ekrem Dumanlı ile 14, İstanbul Büyükşehir Belediye Başkanı Kadir Topbaş’ın darbe girişiminin ardından gözaltına alınan damadının ağabeyi Ahmet Sait Kavurmacı ile de 34 arama ve mesaj kaydının bulunduğu belirtildi. İddianamede, şüphelilerin örgütsel bağlantısını gösterdiğine delil olarak sunulan yurtdışı telefon görüşmelerine de yer verildi. Buna göre ABD kaynaklı kime ait olduğu henüz tespit edilemeyen bir telefon numarası ile İnam’ın 1 kez, İnam ile bağlantılı U.T.’nin 1 kez ve K.Ö.’nün de 13 kez görüşme yaptığı anlatıldı. İspanya kaynaklı kime ait olduğu araştırılan telefon numarası ile de İnam’ın 2, U.T.’nin 60 ve K.Ö.’nün de 62 kez görüşme yaptığı tespit edildi. İnam’ın telefon görüşmelerine yönelik yapılan incelemede, İstanbul Cumhuriyet Başsavcılığı’nın FETÖ/PDY soruşturması kapsamında yürüttüğü soruşturmanın şüphelilerinden A.K. ile 1 kez irtibatının bulunduğuna da yer verildi. İnam’ın ayrıca S.K. ile 48, H.A. ile 5, M.B. ile 18 ve K.D. ile 1 kez telefon irtibatının bulunduğunun tespit edildiği belirtildi. Anılan şüphelilerin tamamının Ankara’da yürütülen Bank Asya ve Koza/İpek grubu soruşturması şüphelileri ile irtibatlı oldukları da belirtildi. İnam’ın tutuksuz yargılandığı davanın sanıklarından çoğu tutuklandı. “Şike savcısı” olarak bilinen Mehmet Berk, MİT Müsteşarı Hakan Fidan’ı ifadeye çağıran ve 15 Temmuz sonrası itirafçı olan Savcı Sadrettin Sarıkaya tutuklu. 17 Aralık savcısı Celal Kara ile 25 Aralık soruşturmasını başlatan Muammer Akkaş hakkında yakalama kararı var. Bakırköy Cumhuriyet Başsavcıvekili Ömer Faruk Aydıner’in hazırladığı 3 bin 153 sayfalık iddianamede, birinci sırada Cumhurbaşkanı Erdoğan’ın olduğu, 997 müşteki var.
İstanbul Fashion Week (İFW) etkinliğine katılmak üzere İstanbul'a gelen Hollywood yıldızı Meg Ryan'ın, dün fuarın VIP alanından ''havalandırma deliğini'' kullanarak kaçtığı iddialarıyla ilgili yetkililer bilgi verdi. Organizasyon yetkilisi, Ryan'ın Devlet Bakanı Zafer Çağlayan'ın da bulunduğu resmi açılış törenine katıldığı, ardından yoğun ilgi nedeniyle fuar gezisini gerçekleştiremediği ve fuarın VIP diye adlandırılan bölümüne alındığını anlattı.  Yetkili, Meg Ryan'ın tekrar basının karşısına çıkmayı ve programa devam etmeyi istememesi üzerine ''VIP çadırının perdesinden açılan bir bölümünden'', İsrailli korumalarıyla ayrıldığını bildirdi.  Yetkilinin açıklamasında, havalandırma deliğinden kaçma gibi bir durumun söz konusu olmadığını, yapılan sözleşmenin temelinin de açılışa katılımı kapsadığını, akşam katılması beklenen defile ve fuar gezisinin kendi insiyatifine dayalı maddeler olduğu ifade edildi.
Başkanlıkta geçirdiği bir ay içinde 787 milyar dolarlık bir ekonomik teşvik paketini yasalaştıran ABD Başkanı Barack Obama, şu anda çok büyük harcamalar yapılması gereğinin, bütçe sorunlarının ertelenebileceği anlamına gelmediğini söyledi.  Beyaz Saray'da dün mali sorumluluk konusunda düzenlenen bir toplantıda konuşan Obama, "Eğer bu krizle mücadele ederken, onun oluşmasına katkısı olan nedenlerle de mücadele etmezsek, ileride bir başka krize düşme tehlikesine maruz kalırız" dedi.  İşadamları, sendika temsilcileri, Demokrat ve Cumhuriyetçi Parti mensuplarının katıldığı toplantıda, sağlık harcamalarında maliyetin düşürülmesinin yanı sıra, askeri tedarik yöntemlerinde ve vergi politikalarında yapılacak düzenlemelerle bütçede iyileşme sağlamanın yolları tartışıldı.  Yeni bütçeyi Perşembe günü açıklayacak olan Obama, devraldığı 1.3 trilyon dolarlık bütçe açığının sadece 2008'deki faiz ödemelerinin 250 milyar dolar, yani toplam eğitim harcamalarının üç katı olduğunu hatırlattı.  Obama "Bu tür açıkları sonsuza kadar taşıyamayız ve taşımayacağız. Bugün bize devreden bütçe açığını, benim ilk görev dönemimin sonuna kadar (Ocak 2013) yarıya indirmeye söz veriyorum" diye konuştu. Obama'nın bütçe açığı konusunda göstereceği sorumlu bir yaklaşım piyasalara güven verebilir. Başkan, mali disiplini muhafaza ederek, faizlerin düşük kalacağını ve ekonominin de yolundan sapmayacağını kanıtlamaya önem veriyor.
İstanbul Emniyet Müdürlüğü Narkotik Suçlarla Mücadele Şube Müdürlüğü ekiplerinin, ünlülere uyuşturucu temin eden bir şebekeye yonelik düzenlediği operasyonda, aralarında oyuncuların da yer aldığı 19'u torbacı olmak üzere, 30'u "mal ve mekan temin etmek" suçundan toplam 49 kişi gözaltına alınmıştı.  Aralarında ünlü oyuncuların da bulunduğu 49 şüpheli, Çağlayan'daki Adalet Sarayı’na sevk edildi. Adliyeye sevkedilen 21 kişi serbest bırakılırken, 27 kişi tutuklama istemiyle mahkemeye sevkedildi. Zanlılarla ilgili karar gece saatlerinde açıklandı. Mahkeme, 15 kişinin tutuklanmasına karar verirdi.
Gökmeydan Mahallesi Cumhuriyet Bulvarı'ndaki 7 katlı Şahin Sitesi'nde dün akşam saatlerinde meydana gelen olayda anne ve babası fabrika işçisi olan Ecrin Esen, evde kimsenin olmadığı sırada 7'inci kat penceresinden düştü. Olay sırasında sitenin önündeki yaya kaldırımını süpürmekte olan Odunpazarı Belediyesi'nin temizlik işçisi Şükrü Deniz fark ederek tutmaya çalıştı. Ecrin üzerine düştüğü temizlik işçisi ile birlikte yere yuvarlandı. Temizlik işçisi Şükrü Deniz olayda yaralanmazken yaralanan Ecrin 112 ambulansıyla Eskişehir Osmangazi Üniversitesi (ESOGÜ) Hastanesi'ne kaldırıldı. Bilecik'teki bir mermer fabrikasında işçi olarak çalışan 39 yaşındaki baba Hüsnü Esen kızının ESOGÜ Hastanesi yoğun bakım serviste tedavisinin devam ettiğini söyledi. Ecrin'in sağlık durumunun iyi olduğu, doktorların yarın yoğun bakım servisinden çıkartıp normal servise alacaklarını söylediğini belirten baba Esen, kızını kurtaran temizlik işçisine de çok teşekkür etti. Hüsnü Esen şöyle konuştu: "Ben Bilecik'te çalıştığım fabrikadayken olay meydana gelmiş. Çocuğum pencereyi açıp aşağıya düşüyor. İlk ayakkabılarını atıyor aşağıya daha sonra kendisini atıyor. Sağolsun belediyedeki temizlik görevlisi yakalamış. O olmasaydı ölürdü. Ona çok teşekkür ederiz. Kızımın sağlık durumu iyi. Ayaklarında kırıklar var, başında da biraz morluklar var. Bilinci açık. Şuan yoğun bakımda tutuluyor, yarın servise alınacak. Çocuk anne ve baba diye konuşuyor bilinci açık. Herhangi bir tehlikesi yok. Tesadüfen temizlik görevlisini orada olması çocuğumun hayatını kurtardı. Ona çok teşekkür ediyorum. Ona Allah'tan dua ediyorum. Kendisini ziyaret edeceğiz. Yanına gideceğiz. O olmasaydı ölürdü. Ona çok dua ediyoruz." Temizlik işçisi Şükrü Deniz de olaydan sonra çok sayıda tebrik telefonları aldığını söyledi. Odunpazarı Belediye Başkanı Kazım Kurt'un da kendisini arayıp tebrik ettiğini belirten Şükrü Deniz olayla ilgili şöyle dedi: "Söyleyecek bir şey yok. Gören herkesin yapacağını tahmin ettiğim şey. Belediye başkanımız aradı. Başkan yardımcılarımız aradı. Çavuşlarım aradı. Hepsi tebrik etti. Vatandaşlar tebrik etti. Çocuğun sağlık durumu iyiymiş şuanda. İyiye gidiyormuş. Bana bir şey olmadı. Omzumda biraz incinme vardı o da geçti. Ağrı hissetmiyorum. Hiçbir şeyim yok. Ben o çocuğu orada gördüğümde benim de aynı yaşlarda kız çocuğum var. O aklıma geldi sadece. Başka hiçbir şey düşünemedim. Çocuklarım aklıma geldi. O yaşta benim küçük çocuğum var o aklıma geldi. Elimden geleni yapmaya çalıştım. Ailesiyle bir görüşmem olmadı. Şuan telaştadırlar ve hastanede çocuklarının yanındadırlar. Daha sonra bir teşekkür etseler yeter." Olayın meydana geldiği bulvardaki esnaflar da temizlik işçisi Şükrü Deniz'in bir kahraman olduğunu söyledi. Esnaflardan Sadık Örsel "Çöpçü arkadaş elini açıp tuttu. Tutmasa parça parça olurdu. Temizlik görevlisi arkadaşın yaptığı iş büyük bir cesaret ister. Çekiliverse çocuk parça parça olurdu. Temizlik görevlisine büyük bir ödül verilmesi gerekir" dedi. Bülent Ateş de "Arkadaşın göstermiş olduğu dünkü olay gerçekten kahramanlık örneği. Bunu her adamın yapacağını tahmin etmiyorum. Şükrü arkadaşımızı kutluyoruz, bir can kurtardı. Allah da işini gücünü rast getirsin" diye konuştu. Esnaflardan Ali Erdoğan da" temizlikçi kardeşimizi burada görüyorduk. Çok çalışkan bir insan. Cesaretinden dolayı tebrik ediyoruz" dedi. Bu arada 4 yaşındaki Ecrin Esen'in düşme anı yakındaki bir internet kafenin güvenlik kamerası tarafından kısmen kaydedil. Kafeteryanın kapısı açılınca düşme anı görüntüye yansımıyor ancak temizlik işçisinin ellerini açması düşme sonrası yerdeki görüntüler işyerinin güvenlik kamerası tarafından keydediliyo
Yüksek Öğrenim Kredi ve Yurtlar Kurumu (YURTKUR) Genel Müdürü Hasan Albayrak, kurumun 2003 yılından önce kapanma noktasında olduğunu, yaptıkları başarılı çalışmalarla kurumu bu noktadan kurtardıklarını kaydetti. Bu dönemde bir çok kurumun burs ve kredi verdiğini, yurtlar yaptığını anlatan Albayrak, Kredi Yurtlar Kurumu'nun özelliğinin de kaybolduğunu anlattı.  Yaptıkları çalışmalarla 2004 yılında 5102 sayılı yasanın çıkarıldığını belirten Hasan Albayrak, bu yasayla burs ve kredi verme işi ile yurt yapımının YURTKUR'a devredildiğini bildirdi.  Albayrak, 2003 yılından önce YURTKUR'un 80-100 bin öğrenciye öğrenim kredisi, Başbakanlık'ın da 35-40 bin kişiye burs verdiğini belirterek, bu bursların hakkaniyetle dağıtılmadığını öne sürdü. Burs ve öğrenim kredisi dağıtımının tek çatı altında toplandığını ifade eden Albayrak, şöyle konuştu:  ''2002 yılında 45 TL olan öğrenim kredisi, bugün burslarla beraber 240 TL'ye çıkmıştır. Yüzde 455 civarında artış olmuştur. Kredi Yurtlar Kurumuna müracaat eden her öğrenci ya burs ya öğrenim kredisi alıyor. Geçmiş yıllarda 450 bin kişi kalıyordu Kredi Yurtlar'da, bugün son rakam 1 milyona yaklaşacak. 2004'te 494 milyon TL olan bütçemiz, bugün 3 milyar 360 milyon TL. Bu sene sonunda bilin ki bu rakam 3,5 milyar TL'yi geçecek. Türkiye'nin 15. büyük bütçesini idare ediyoruz, hep beraber harcıyoruz.''   Albayrak, göreve geldiği ilk yıllarda 3-4 kişilik odaları olan, suit odalı yurtlar yapmayı hedeflediklerini anlattı. Son 8 yılda YURTKUR'a 71 bin kapasite eklediklerini, birçok yurtta iyileştirme yaptıklarını belirten Albayrak, yurtlardaki hamamları kaldırarak duş sistemine geçtiklerini ifade etti.  Albayrak, şu anda Türkiye genelinde 43 yurt inşaatının sürdüğünü, 105 projenin devam ettiğini belirterek, ''2013 sonuna kadar, YURTKUR'un bir ve üç kişilik odaları, yüzde 70'in üzerine çıkacaktır. Stratejik Plan bunu yüzde 40'larda tutmuştu ama demek ki o zaman bana çok fazla güvenmemişlerdi'' diye konuştu.   Albayrak, büyük devlet olmanın gereğinin Türkiye Cumhuriyeti vatandaşlarının yurtdışında da ihtiyaçlarının karşılanmasını gerektirdiğini kaydetti.  Bu amaçla YURTKUR olarak yurtdışında teşkilatlar kurmaya, yurtlar açmaya karar verdiğini anlatan Albayrak, Yurtdışı İşler Daire Başkanlığı kurmak üzere çalışmaların da sürdüğünü ifade etti.  Bu çalışmalar kapsamında KKTC, Londra, Almanya, Kırgızistan'da okuyan öğrencilere burs, kredi ve yurt imkanı getirildiğini anlatan Albayrak, ''Eylül, Ekim ayından itibaren yurtdışında okuyan öğrencilerden müracaat alacağız. Devletin herhangi bir kurumundan burs veya öğrenim kredisi almıyorsa, YURTKUR dünyanın neresinde olursa olsun durumuna göre burs veya öğrenim kredisi verecek, yurtlar açacak'' dedi.  Albayrak, kurumun kadro problemini çözmek üzere çalışmaların sürdüğünü, bin 610 kadroyu aldıklarını, 600 kadronun da Bakanlar Kurulu'nda olduğunu açıkladı. Nisan veya Mayıs ayında kadronun çıkacağını belirten Albayrak, bu tarihten sonra kurumlarının memur açısından rahatlayacağını söyledi.   Her evde sorunlar yaşandığı gibi yurtlarda da zaman zaman olaylar görülebileceğine değinen Albayrak, yurt müdürlerine şöyle seslendi:  ''Devlet taraf tutmaz. Devlet, devletliğini, şefkatini, otoritesini, sevgisini gösterir. Ama devletin o sevgisine, saygısına, kucaklaşmasına saygı göstermeyenleri asla affetmeyin. Ne düşünürseniz düşünün beni ilgilendirmez, ne yapıyorsanız yapın, özel hayatınız beni hiç ilgilendirmez ama yurt müdürü olduğunuz sürece, kurumu ve devleti korumak görevinizdir. Düşüncenizden bir adam sizi kullanmaya kalkıyorsa, asla müsamaha göstermeyin. Sizi kullanmak isteyenler, sizi fikirlerinin altında ezmek isteyenler, size yakınlıklarından değil, sizi kullanmak istediklerindendir.''  Albayrak, Başbakan Recep Tayyip Erdoğan'ın üniversitelerin öğrenci konseyleri başkanlarıyla yaptığı toplantılara katıldığını, bu toplantıda konsey başkanı öğrencilerden çok etkilendiğini de anlattı. ''Öğrencilere hayran kalmamak elde değil'' diyen Albayrak, ''O kadar güzel bilgi alışverişinde bulunduk ki, öğrenciler o kadar memnun kaldı ki, sayın Başbakan o kadar memnun kaldı ki... Bu toplumun sivil toplum, üniversite bir araya gelmesi lazım'' diye konuştu.
Meteoroloji 1. Bölge Müdürlüğü'nün internet sitesinde yer alan bilgiye göre, bölgede parçalı ve çok bulutlu hava öngörülüyor. Sıcaklığın 3 ila 5 derece artması beklenen bölgede, sabah saatlerinde İstanbul, Kocaeli ile Tekirdağ ve Kırklareli'nin doğu ilçelerinde hafif sağanağın etkili olacağı tahmin ediliyor. Kuzey ve Kuzeydoğu (Poyraz) yönlerden (50-80 km/sa) esecek rüzgar nedeniyle yaşanabilecek olumsuzluklara karşı dikkatli ve tedbirli olunması isteniyor.
Başbakan Yardımcısı Bülent Arınç, AK Parti İstanbul Milletvekili Hakan Şükür'e, TRT'de yorumculuk yaptığı dönemde haftada 14 bin lira ödeme yapıldığını söyledi.  TBMM Genel Kurulu'nda milletvekillerinin sözlü sorularını yanıtlayan Arınç, Hakan Şükür'e, 4 Aralık 2008-4 Aralık 2012 tarihleri arasında haftada 14 bin TL, 2011 yılı Ocak ayındaki programları için toplamda 42 bin TL ödeme yapıldığını belirtti.  2009-2010 lig sezonu boyunca Şükür'ün katıldığı programların toplamda 1 milyon 440 bin TL değerinde sponsorluk geliri bulunduğundan kendisine ödenen ücretlerin buradan karşılandığını ifade eden Arınç, ''2011 yılının Ocak ayının son haftasından en son katıldığı aynı yılın Mayıs ayına kadar gerçekleştirilen programlar dış yapım olduğundan Şükür'e ne kadar ücret ödendiği hususu ilgili firmanın bilgisi dahilindedir'' diye konuştu.
13 gündür eyleme sahne olan Gezi Parkı’nı yeni evli bir çift ziyaret etti. Gelinlik ve damatlıkla gelen çift, bir süre müzik eşliğinde oynadı. Eskişehir’de ise eylem alanında bir genç, kız arkadaşına evlenme teklifinde bulundu.  Gezi Parkı'nda bir berber, eylemcileri ücretsiz tıraş ederken, tıraş olanlar arasında turistler de yer aldı.  Yeni evlenen bir çift, üzerlerindeki gelinlik ve damatlıkla, eylemcilere destek amacıyla Taksim Meydanı'na geldi.  Meydanda ve Gezi Parkı'nda bir süre oynayarak eğlenen çift, daha sonra buradan ayrıldı.  Eylemciler, açık hava sinemasında Kemal Sunal'ın baş rolünü oynadığı "Zübük" filmini izledi.  Taksim'de zaman zaman eylemciler arasında tartışmalar da yaşandı. Sabah saatlerinde bazı eylemciler çevre temizliği yaptı.  Beşiktaş'ta da sakin bir gece yaşanırken, küçük gruplar Gümüşsuyu Caddesi'nde kısa süre bekledikten sonra dağıldı.  Öte yandan, Gazi Mahallesi’nde çöp konteynerlerini devirerek ateşe veren ve yola barikat kuran grup, polise taş, havai fişek ve molotofkokteyli attı. Polis, göstericileri biber gazı ve tazyikli suyla dağıttı.  Grubun dağılmasının ardından polisler, Gazi Polis Merkezi çevresinde bekleyişini sürdürdü.  Bu arada, İstanbul’da gelin ve damat Gezi Parkı’nı ziyaret ederken; Eskişehir’de ise evlenme teklifi geldi.  Üniversite Caddesi'nde kurulan çadır bölgesinde 24 yaşındaki Eren Özcan, mikrofonla kız arkadaşına hitaben bir konuşma yaparak, "Benimle evlenir misin?" dedi.  Teklif sırasında bir konteynerin üstüne çıkan gencin arkadaşları "Benimle evlenir misin sevgilim" yazılı döviz açıp meşale yaktı.  Bunun üzerine gencin kız arkadaşı 23 yaşındaki Sevgi Mutlu "Evet" dedi. Daha sonra Özcan, kız arkadaşının yanına gelip yüzük taktı.  Özcan, gazetecilere, "4 yıllık birlikteliğimiz var, farklı bir şekilde evlenme teklifi yapmak istiyordum, bugüne nasip oldu. İki dakikada alınan bir karardı, burası geldi aklıma, unutulmayacağına da eminim" dedi.  Sevgi Mutlu da çok şaşırdığını ve duygulandığını ifade etti.  Eylemciler de çifti alkışlayıp mutluluk diledi. Çift daha sonra havaya dilek feneri bıraktı.
İngiltere’deki Türk moda devi  , 30 Haziranda faaliyetlerini durduran   için dünyanın en önemli e-ticaret şirketlerinden Güney Afrika merkezli Naspers Grup ile el sıkıştı. Select, Markafoni'yi 15 milyon dolara satın aldı. Select tarafından satın alınan ve 30 Haziran'da faaliyetlerini durduran Markafoni'nin satış süreci ve önümüzdeki dönem hedefleri Select Yönetim Kurulu Başkanı Cafer Mahiroğlu'nun katılımıyla düzenlenen toplantıda paylaşıldı. Türkiye'deki ve dünyadaki e-ticaret sektörüne ilişkin bilgi veren Mahiroğlu, her sene yüzlerce yeni markanın ortaya çıktığı sektörde, bu şirketlerin yüzde 80'inin kar edemediğini, marka konumlandırmasını doğru yapmış bazı şirketlerin ise zarar bile etse varlıklarını devam ettirdiklerini söyledi. Markafoni'nin de bu markalardan biri olduğunu dile getiren Mahiroğlu, şunları söyledi: "Markafoni, Türkiye'de bir hikayenin üzerine oturmuş, Türkiye'de e-ticaretin ilk çıktığı yıllarda kendini konumlandırmış, doğru pozisyon almış, insanlara doğru mesaj vermiş ve ulaşmış bir marka. En önemli kısım, markayı insanların kafasına kazıyabilmek. Önümüzdeki bir kaç yılda dünya, e-ticaretin kaybolan şirketlerinin çöplüğüne dönecek. Birçok şirket açılıyor, aradan geçen belli sürede sektörden diskalifiye oluyor. Oysa bazı isimler kafaya kazınıyor, Markafoni'de bunlardan biri. Markanın bilinirliğinin, akıllara kazınmış olmasının bir değeri yok, bunlar parayla satın alınabilen şeyler değil. Diğer yandan dünyanın her yerinde bu yatırımı yapabilirdik, dünyanın 5 ülkesinde işletmelerimiz var ama bizim Türkiye'ye karşı sorumluluğumuz var, Türkiye’nin geleceğine güveniyoruz. Burada kendi ülkemde de var olmak istiyordum. Bu benim için çok önemli bir imkan oldu ve değerlendirdim." Mahiroğlu, Markafoni'nin 4 yıl önce 270 milyon dolara satıldığını ve el değiştirdiğini anımsatarak, gelinen noktada bu değerden pek bir şey kaybetmediğini anlattı.  Markafoni'nin kendisi için aynı değeri koruduğuna işaret eden Mahiroğlu, "Markafoni'nin 15 milyon dolar gibi bir maliyeti oldu, 3 yılda 15 milyon dolarlık bir yatırım öngörüyoruz, yatırımlarla maliyet 30 milyon doları bulacak. Şu anki istihdam sayısı oldukça düşmüş durumda, kısa süre içinde 600 kişinin istihdam edileceği bir yapıya dönüşeceğiz" ifadelerini kullandı. Şirketin çalışma ve işleyiş stratejisinde bir takım değişikliklere gideceklerini anlatan Mahiroğlu, "Müşteriye artı değerler sunacağız. Müşteri bugün aldığı ürünü ertesi gün alacak, paket bölmeler olmayacak, bir aldığı ürünü 7 gün beklemeyecek, 5 ürün aldıysa 5 ayrı yerden 5 ayrı paket gelmeyecek, bunlar gibi yenilikler yapacağız" bilgisini verdi. Mahiroğlu, web sitesini Cuma gün açmayı planladıklarını belirterek, ilk günlere özel bir takım fırsatlar ve indirimler sunacaklarını, Markafoni'nin halihazırdaki müşteri kitlesine hizmet vermeye devam edeceklerini, yapılanma çalışmalarının değiştirilerek devam edeceğini söyledi.  Şirketi kontrollü şekilde yukarı çekmeyi hedeflerini söyleyen Mahiroğlu, büyümeyi kontrollü şekilde götüreceklerine işaret ederek, "Açtığımız günden itibaren ziyaretçilerin yüzde 80'ini yakalayacağımızı düşünüyorum. 2018 yılında Markafoni'yi Avrupa'ya açacağız. Ana önceliğimiz Türkiye'deki konumunu sağlamlaştırmak. Bugüne kadar Avrupa'daki bir markayı Türkleştirdim, şimdi Türk bir markanın Avrupa'ya açılma zamanı geldi" şeklinde konuştu. Güney Afrika merkezli Naspers'dan satın aldıkları Markafoni'yi yeniden pazar lideri yapmak için çalışacaklarını vurgulayan Select Yönetim Kurulu Başkanı Cafer Mahiroğlu, zor durumdayken aldıkların Select'in küllerinden yeniden doğmasını sağladıklarını ve gelinen noktada Select'in 250 mağazayla İngiltere'nin en güçlü markalarından biri olduğunu söyledi. Mahiroğlu, Markafoni ile çok daha büyük bir başarı öyküsüne imza atmak istediklerini belirterek, e-ticarette Türkiye için önemli katma değer yaratacaklarını anlattı. Mahiroğlu, dünya e-ticaret pazarı ile ilgili de değerlendirmelerde bulundu. 2016 yılında küresel online ticaretin 1,6 trilyon dolarlık hacme ulaştığını anımsatan Mahiroğlu, bu rakamın 2020'de 2,9 trilyon dolara ulaşmasının beklendiğine dikkati çekti. Mahiroğlu, şu bilgileri verdi: "Dünya’da e-ticaretin toplam perakendedeki payı yüzde 8,5. Bu oranın 4-5 yıl içinde yüzde 15'lere çıkacağı tahmin ediliyor. 80 milyon nüfusu ve 46 milyon internet kullanıcısının bulunduğu Türkiye'de ise e-ticaretin 2016'da ulaştığı toplam hacim yaklaşık 31 milyar lira. Bu miktarın 17,5 milyar liralık bölümünü online ve çok kanallı perakende oluşturuyor. Sadece online perakendenin pazardan aldığı pay ise 11,3 milyar lira. E-ticaretin toplam perakende içindeki payı halen yüzde 3,5 düzeyinde. Dünyadaki e-ticaret pazarına, Türkiye'nin nüfusuna ve internet kullanıcısına baktığımızda ülkemizde online satışın potansiyelin çok altında olduğunu görebiliyoruz. Türkiye'de online ticaret dünya ortalaması olan yüzde 8,5'a çıktığında pazar büyüklüğü neredeyse üçe katlanacak ve yaklaşık 100 milyar liralık bir hacme ulaşacak." Verilerin online ticaret konusunda Türkiye'nin potansiyelini net bir şekilde ortaya koyduğunu vurgulayan Cafer Mahiroğlu, bu potansiyeli harekete geçireceklerini ve Markafoni'nin eskisinden çok daha güçlü bir şekilde pazarda yerini alacağını söyledi.
'nda yaklaşık iki yıldır süren çalışmaların tamamlanması akabinde havaalanına gerçekleştirilen ilk yolcu uçuşu bayrak taşıyıcının TK2656 seferi oldu. Açılış nedeniyle Siirt Havaalanı’nda gerçekleşen programda düşüncelerini dile getiren   Genel Müdürü, Yönetim Kurulu ve İcra Komitesi Başkan Vekili Bilal Ekşi, yenilenmiş Siirt Havaalanı’nın Siirt başta olmak üzere tüm Türkiye’ye hayırlı olmasını diledi. Dünyanın en iyi havayolu olma hedeflerinin yanında özel bir hedeflerinin daha olduğunu kaydeden Ekşi, Türkiye'de havayolunu halkın yolu yapmak için çalıştıklarını ifade etti. Burada gerçekleştirecekleri uçuşlarla  ’i İstanbul’a ve 124 ülkedeki 306 uçuş noktaya bağlayacaklarını kaydeden Ekşi, Türk Hava Yolları’nın başarı hikayesinin bu topraklarda yazıldığını kendilerinin bu topraklar için attıkları her adımda heyecan duyduklarını vurguladı.  Bugünün kendileri için mutlu bir gün olduğunu anlatan Ekşi, şöyle dedi: "Bugün bizim için mutlu bir gün İstanbul’la Siirt’i birleştirdik. Valimizin deyişiyle Siirtlilerin duasını aldık inşallah. Biz 2019 bütçesini yaptığımızda bu duayı hesaba katmamıştık. İnşallah bu duayla yolumuz çok daha hayırlı geçecek. Türkiye'de uçabilecek bir yere uçmadıktan sonra dünyada en çok noktaya uçmuşsun neye yarar. Biz buraya uçak gönderdiğimizde yüzde 100 emniyetli bir şekilde inebilecek miyiz inemeyecek miyiz onda emin olduktan sonra valime de arz ettik biz hazırız diye, dolasıyla satışları sefere açtık, büyük bir ilgi var. Biz de Siirtlilerin misafirperverliğini bildiğimiz için biz de onlara bir hoşgörü yapalım dedik, 99 liradan başlattık biletleri ilgi müthiş" Yolculardan Mehmet Tekyön adlı vatandaş ise iki yıldır havaalanının uçuşa kapalı olduğunu bugün gelinen noktada ise uçuşlarını gerçekleştirdiklerini söyledi. Türk Hava Yolları yolcularının, Siirt kalkışlı ve varışlı seyahat planlarını her şey dahil 99 lira 99 kuruştan başlayan kampanyalı fiyatlarla gerçekleştirebilecekleri kaydedildi.
Giresun'da iki yolcu minibüsünün çarpıştığı kazada 9 kişi yaralandı. Atatürk Bulvarı devlet hastanesi ışıkları mevkisinde, Yasin Ayyıldız yönetimindeki 28 M 1189 plakalı minibüs, devlet hastanesine dönüş yaptığı sırada merkez istikametine giden Akif Karahasan idaresindeki 28 M 5098 plakalı minibüsle çarpıştı. Çarpmanın etkisiyle Ayyıldız yönetimindeki minibüs devrildi. Kazada, araçlarda bulunan Türkan Karahasan, Kübra Işık, Tuğçe Karaahasan, Sedef Karahasan, Cansu Karahasan, İpek Şenel, Hüseyin Kemaloğlu, Orhan Işık ve henüz kimliği belirlenemeyen bir kişi yaralandı. Olay yerine gelen ambulanslarla Prof. Dr. Atilla İlhan Özdemir Devlet Hastanesine kaldırılan yaralıların durumlarının iyi olduğu bildirildi. Sürücüler ise ifadeleri alınmak üzere emniyet müdürlüğüne götürüldü. Öte yandan, çarpışan iki minibüsün de Piraziz ilçesi ile Giresun merkez arasında yolcu taşımacılığı yaptığı öğrenildi.
İstanbul'da aralarında ABD ve Almanya’nın da bulunduğu 5 başkonsolosluğa zarf içinde gönderilen "sarı toz" polisi alarma geçirdi.  Kanada, Belçika ve Almanya'nın İstanbul başkonsoloslukları, sabah saatlerinde açtıkları zarfların içinden sarı renkte toz madde çıkması üzerine durumu polise bildirdi.  Buralara gelen İstanbul Emniyet Müdürlüğü ekipleri, şerit çekerek önlem aldı. Başkonsolosluklara, İstanbul İl AFAD Kimyasal, Biyolojik, Radyoloji ve Nükleer ile Sağlık Bakanlığı Ulusal Medikal Kurtarma Ekipleri de geldi.  Alınan numuneler, Ankara'da Hıfzıssıhha laboratuvarlarında incelenmek üzere Sağlık Bakanlığı ekiplerine teslim edildi.  Zarf ile temasa geçmiş olabilecek kişilere gerekli tıbbi desteği sağladı.  Kanada'nın İstanbul Başkonsolosluğu'nda gelen zarfı açan bir kişi ile aynı ortamda bulunan 6 kişinin dolaylı olarak maddeye maruz kaldığı öğrenildi.  Bu arada, öğleden sonra ABD'nin İstinye’de bulunan İstanbul Başkonsolosluğu'na da içinde sarı toz bulunan zarf ulaştı.  Türk ve Amerikan yetkililer, zarfla ilgili gerekli çalışmaları yaptı. Başkonsolosluğun çalışmalarında herhangi bir aksama yaşanmadığı belirtildi. Aynı zarftan Fransa'nın İstanbul Başkonsolosluğu'na da geldiği ortaya çıktı. Konsolosluğa bırakılan zarf inceleme altına alındı. Zarfı alan konsolosluk görevlileri, durumu polise bildirdi. AFAD ve UMKE ekipleri Konsolosluğa geldi. Zarfı, teslim alan ekipler, incelemek üzere götürdü. İstanbul Emniyet Müdürlüğü, zarfların kim tarafından ve nereden gönderildiğini tespit etmek amacıyla inceleme başlattı. Bu olay üzerine İstanbul'daki diğer başkonsolosluklar da önlem aldı.  Fransa'nın İstanbul Başkonsolosluğu yetkilileri, şu aşamada sadece gelen zarflara dokunmama, elden zarf almama kararını uygulamaya koydu. Konsolosluğa gelen zarfların ayrı ayrı kutulara alındığı belirtildi.  İngiltere'nin İstanbul Başkonsolosluğu'nun da olayın ardından binaya gelen paketleri ek güvenlik kontrolünden geçirdiği kaydedildi. Sağlık Bakanlığı Basın ve Halkla İlişkiler Müşavirliğinden yapılan yazılı açıklamada, Kanada'nın İstanbul Başkonsolosluğunda açılan bir zarfın içindeki şüpheli toz madde ile teması olan kişilerin bakanlığın Bakırköy Dr. Sadi Konuk Eğitim ve Araştırma Hastanesine ivedilikle nakledildiği belirtildi. Açıklamada, "Şüpheli toz maddeye maruz kaldığı bildirilen, Kanada Konsolosluğundan 10 kişi, Belçika Konsolosluğundan 4 kişi ve Almanya Konsolosluğundan 2 kişi olmak üzere toplam 16 kişi Bakırköy Dr. Sadi Konuk EAH Enfeksiyon Hastalıkları ve Klinik Mikrobiyoloji Kliniğinde gözlem altında tutulmaktadır" denildi. Hastaların genel durumlarının iyi olduğu, alınan numunenin kesin sonucu çıkana kadar izole bir odada gözlem altında tutulmaya devam edileceği belirtilen açıklamada, ''Şüpheli zarftan alınan numuneler Ankara’daki Türkiye Halk Sağlığı Kurumu Mikrobiyoloji Referans Laboratuvarı’nda incelemeye alınacaktır. Numune sonuçlarının 27 Ekim 2014 Pazartesi günü ilgili kurumlar ve kamuoyuna açıklanması planlanmaktadır'' ifadeleri kullanıldı.
Kuzey Irak merkezli Rudaw televizyonunun haberine göre, Musul'un Başika bölgesindeki kampa konuşlandırılan askerlerin büyük bölümü bu sabah kamptan ayrılarak Türkiye’ye doğru yola çıktı.  Askeri kaynaklardan edinilen bilgiye göre de, Türk askeri konvoyu Irak'ın kuzeyindeki bir başka bölgeye sevk edildi. Türk Silahlı Kuvvetleri artan güvenlik riski nedeniyle 4 Aralık'ta Başika'ya yeni birlikler göndermiş, bu sevkiyat Irak merkezi hükümetinin tepkisine neden olmuştu.  Bölgeye 25 tank sevk edilirken, buradaki Türk askeri sayısı da 600’e ulaşmıştı. Türk askerleri, peşmergeyi eğitmek için Irak'ın Musul kentine bağlı Başika bölgesinde bir askeri kamp kurmuştu     MİT müsteşarı Hakan Fidan ve Dışişleri müsteşarı Feridun Sinirlioğlu Bağdat'taki temaslarının ardından kampın yeniden tanzim edileceği belirtilmişti.
Diyarbakır Cumhuriyet Başsavcılığı'nın, Fetullahçı Terör Örgütü/Paralel Devlet Yapılanması'nda (FETÖ/PDY) yönetici konumunda bulunan kişilerin, örgüt üyesi devlet memuru kişileri birtakım ankesörlü, büfe, market gibi umuma açık sabit hatlardan arayarak örgütsel talimatlar vermesine yönelik başlattığı soruşturma devam ediyor. Bu kapsamda örgütün jandarma yapılanmasına yönelik yapılan çalışmalarda sabit hatlardan örgüt yöneticisi konumunda bulunan şahıslar tarafından arandığı tespit edilen muvazzaf binbaşı, 2 üsteğmen, 5 astsubay, 4 uzman çavuş ve uzman jandarma ile emekli 2 astsubay ile istifa eden uzman çavuş olmak üzere 16 şüpheli hakkında gözaltı kararı çıkarıldı. Şüphelilerin yakalanması için Diyarbakır merkezli 11 ilde eş zamanlı operasyon başlatıldı.
Marmara Denizi'nden avlanan balıkların bir kısmında ağır metal kalıntısı olduğu iddialarıyla ilgili Türkiye Su Ürünleri ve Hayvansal Mamuller İhracatçı Birlikleri Sektör Kurulu Başkanı Sinan Kızıltan açıklama yaptı. Türk balıklarının Avrupa'daki ihracat başarısına dikkat çeken Kızıltan, ''Bizim balıklarımızda tehlikeli oranda kanserojen maddeye rastlansaydı ihracat yapamazdık'' dedi.  Kızıltan, Türkiye su ürünleri sektörünün son yıllarda ihracatın yıldız sektörü haline geldiğini, 2012 yılı rakamlarına göre sektörün 500 milyon dolara yaklaşan ihracatıyla kültür balıkçılığında Avrupa'da Norveç'in ardından ikinci sıraya yükseldiklerini söyledi.  Gıda sektöründe halkın yoğun tüketimi bulunan ürünlere yönelik zaman zaman analiz haberlerinin yayınlandığını, bu haberlerde bilimsellikten uzak verilerle sansasyonel bilgilerin verildiğini belirten Kızıltan, Marmara Denizi'nde avlanan bazı balık türlerinde kanserojen kalıntıların bulunduğu yönündeki haberde de yanlış bilgilendirmeler yapıldığını savundu.  Gıda, Tarım ve Hayvancılık Bakanlığı'nın düzenli olarak analizler yaptığını, bu sonuçların baz alınması gerektiğini ifade eden Kızıltan, şöyle konuştu: ''Ege Üniversitesi ve TÜBİTAK'ta da yapılan analizler var, onlarda da böyle bir sonuç çıkmıyor. Marmara'da bazı dip balıklarında bu sözü edilen maddelerden olduğu söyleniyor. Soluduğumuz havada, yediğimiz gıdalarda dahi bu tür maddeler mevcut. Bunların kanserojen etki yarattığı iddiası abartılıdır. Burada Gıda, Tarım ve Hayvancılık Bakanlığı'nın düzenli olarak yaptığı analizlerin baz alınması gerekir. Bazı özel laboratuarlar iş hacmini arttırmak için dönem dönem bu tür açıklamalar yapıyor.''  Sektörün kişi başına balık tüketimini artırmaya çalıştığını, bunun için kampanyalar düzenlediğini ifade eden Kızıltan, bu tip iddiaların bilimsel ve ticari ilişkiler açısından önemli sonuçlar doğurabileceğini, resmi makamlar dışındaki bilgilere itibar edilmemesi gerektiğine dikkati çekti.  Kızıltan, ''Avrupa Birliğine ihraç ettiğimiz tek et balık etidir. AB, bu konuda ayrıntılı analizler yapmaktadır. Bizim balıklarımızda tehlikeli oranda kanserojen maddeye rastlansa ihracat yapamazdık. Avrupa'da Türk balıkları en sağlıklı, en temiz balıklar olarak kabul ediliyor'' dedi.  Güzelbahçe Su Ürünleri Kooperatifi Başkanı Ünal Görgün de, iddiaların kanıtlanması gerektiğini ve sadece bir laboratuarın sonucuna göre değil çeşitli laboratuarların analiz sonuçlarını görmek gerektiğini söyledi.  Deniz suyunu kirleten fabrika atıklarının önlenmesi gerektiğini belirten Görgün, ''Belirli oranlarda cıva her balıkta var ama 'kanserojen madde var' demek abestir. Bu iddiayı kanıtlamak gerekir ve sadece bir tane laboratuarın sonucuna göre değil çeşitli laboratuarlara analiz yaptırmak gerekir'' dedi.  Ege denizi sularında ağır metal oranının yüksek olmadığını belirten Görgün, sözlerini şöyle tamamladı: ''Ege Denizi sularında insan sağlığına zararlı madde oranı yüksek değil. Ama Marmara'da var demek de doğru değil. Biz de oradan gelen lüferleri tüketiyoruz. Sağlık bizim için çok önemli. Eğer bu balıklar tehlikeli ise biz bu balığı avlamayız. Gıda, Tarım ve Hayvancılık Bakanlığı bu konuda zaten çok titiz davranıyor. Dip balıklarının önemli bir kısmında insan sağlığına zarar vermeyecek derecede cıva vardır. Bu bilinen bir şey. Ama bunu balık kanser yapar diye lanse etmek doğru değil.''
Hizbullah tarafından yapılan açıklamada, Hasan el-Lakkis'in başkent Lübnan'ın Hadath semtinde evinin yakınında suikaste uğradığı belirtildi.  Olayla ilgili fazla ayrıntı vermeyen Hizbullah, suikastten İsrail'i sorumlu tuttu.  Hasan el-Lakkis'i "İslam direnişinin liderlerinden biri" olarak tanımlayan Hizbullah, Lakkis'in daha önce defalarca öldürlmeye çalışıldığını belirtti.  Hizbullah'ın açıklamasında, "Düşman, bu çirkin suçun sonuçlarını ve tüm sorumluluğunu üstlenmeli" ifadelerine de yer verildi. Uluslararası gözlemcilere göre İran’ın donattığı binlerce Hizbullah milisi Suriye'de Esad rejimine destek veriyor. Şimdiye kadar isyancıların kontrolünde bulunan Şam ve Halep gibi büyük kentlerin varoşlarına Suriye hükümetine bağlı askerî kuvvetler ile Hizbullah milislerinin girdiğine dikkat çekiliyor. Hizbullah, Hasan el-Lakkis'in ölümünden sorumlu tuttuğu İsrail ile 2006'da Lübnan topraklarında savaşmış, çoğu sivil bin 200 Lübnanlı ve 150'den fazla İsraillinin ölümüyle sonuçlanan 34 günlük silahlı çatışmanın ardından her iki taraf da zafer ilan etmişti.
Muş Valisi Vedat Büyükersoy, Bulanık ilçesine bağlı Çataklı köyünde 7 Eylül günü terör örgütü üyeleri tarafından kaçırıldığı iddia edilen 10 çocuktan 5'inin evlerine döndüğünü söyledi.  Çocuklarına kavuşan ailelerin, sabah saatlerinde konuyu güvenlik güçlerine haber verdiğini vurgulayan Büyükersoy, olayla ilgili soruşturmanın çok yönlü devam ettiğini bildirdi.  Bulanık ilçesi Çataklı köyünde yaşları 11 ile 20 arasında değişen biri kız 10 çocuğun, 7 Eylül günü terör örgütü üyeleri tarafından kaçırıldığı iddia edilmişti.
Çanakkale'de, yakıtı biten araçlarına benzin almak için yolun karşısına geçmek isteyen baba ve 4 yaşındaki kızı, TIR'ın çarpması sonucu hayatını kaybetti. Alınan bilgiye göre, merkeze bağlı Gökçalı köyündeki yakınlarını ziyarete giden Arif Bülbül (34) ve kızı Miray Bülbül (4), daha sonra dönüşe geçti. Çanakkale-İzmir kara yoluna çıktıkları sırada aracının yakıtı biten Arif Bülbül, kızını da yanına alarak 150 metre ilerideki akaryakıt istasyonuna doğru yürümeye başladı.  Yolun karşı şeridine geçmek isteyen baba ve çocuğuna, sürücüsünün ismi öğrenilemeyen saman yüklü TIR çarptı. Çarpmanın etkisiyle yola savrulan Arif ve Miray Bülbül, olay yerinde yaşamını yitirdi. Cesetler, cumhuriyet savcısının incelemesinin ardından Çanakkale Belediyesine ait cenaze nakil aracı ile Mehmet Akif Ersoy Çanakkale Devlet Hastanesi morguna götürüldü. TIR sürücüsü ise gözaltına alındı.
Ekranların sevilen dizisi 'İçerde'de Alyanak karakteriyle yıldızı parlayan Yıldıray Şahinler, sosyal medya aracılığıyla pek çok okulun ve öğrencinin eğitim ihtiyaçlarını karşılayan ‘Geleceğe Işık Tut’ kampanyasına dahil olarak Bitlis’in Ahlat ilçesindeki on öğrenci için bot ve mont yardımında bulundu. Bu anlamlı yardım sonrası minik öğrencilerin teşekkür için çektirdiği fotoğrafı paylaşan Şahinler, "Bunlar benim Bitlis-Ahlat'taki çocuklarım. Geleceğe Işık Tut projesi sayesinde sıcacık bot ve mont ulaştırabildiğim 10 evladım var. Siz de yurdun bir yerinde üşüyen küçük öğrencilere elinizi uzatmak isterseniz 'Geleceğe Işık Tut' hesabından listeleri inceleyin" ifadelerine yer verdi. İki üniversite öğrencisinin başlattığı ve giderek çığ gibi büyüyen ‘Geleceğe Işık Tut’ projesi tamamen gönüllülük esasıyla talep gelen okullara yardımda bulunacak hayırseverlere aracılık ediyor.
Adapazarı'nda, baba dayağından kaçmak isteyen 14 yaşındaki B.G. adlı kız, 4'üncü katın penceresinden sarkıp 3'üncü katın pencere pervazında bir saat boyunca saklandı.  Komşuları tarafından polise haber verilmesi üzerine B.G. itfaiye tarafından indirildi.  Polis merkezine götürülen küçük kız, üvey babasının dayağından korkup kaçtığını söyledi.  Babasının madde bağımlısı olduğunu, kendisini sürekli dövdüğünü söyleyen B.G., olay günü de babasının kendisini dövmek istediğini, kapıyı kilitleyip pencereden sarkarak ondan kurtulmak istediğini söyledi.    Şikayet üzerine üvey baba gözaltına alındı. Sakarya Emniyet Müdürlüğü yetkilileri olayla ilgili olarak bir açıklama yapmadı.
Selçuk Üniversitesi (SÜ) Mühendislik Fakültesi Elektrik-Elektronik Mühendisliği Bölümü Araştırma Görevlisi Mehmet Korkmaz, halı saha maçında bileği kırıldıktan sonra tedavi sürecinde yaşadıklarından esinlenerek, fizik tedavide kullanılabilecek "bilek egzersiz" cihazı tasarladı. Korkmaz, halı sahadaki futbol maçında bileğinin kırılmasının ardından cihazı üretmeye karar verdiğini söyledi. Alçıya alınan kolunda hareket kaybı olduğunu ve fizik tedavi gördüğünü dile getiren Korkmaz, aleti daha kolay ve ağrısız egzersiz için tasarladığını vurguladı. Korkmaz, Bilim, Sanayi ve Teknoloji Bakanlığının desteğinin çalışmasında kendisine büyük olanak sağladığını ifade ederek, şunları dile getirdi: ''Bu çalışma ile egzersiz yapacak hastaların hayatını kolaylaştıracağımı düşündüm. Fizik tedavi kliniğinde bir saatlik seansın 45 dakikası bileği ısıtmakla geçiyor ve fizik tedavi uzmanı bilek egzersiz hareketlerini eliyle yaptırıyor. Yani ısıtmaya verilen süre fizik tedaviye ayrılan süreden çok fazla. Tasarladığımız bileklikteki elektrotlar sayesinde bilek daha çabuk ısınıyor ve egzersizleri yapmak daha kolay oluyor." Bilekliğe yerleştirilen motor ve ana kart ile bileğin istenilen süreyle ve açıyla döndürüldüğünü anlatan Korkmaz, ''Cihaz, ithal edilen emsallerine göre bileği ısıtabildiği gibi hafıza özelliğine de sahip. Hastaların bileğini kaç derece ve ne kadar süreyle döndüreceğini kaydediyor. Bu bilgiler ön yüzünde bulunan ekrandan görülebiliyor'' diye konuştu. Korkmaz, her egzersizde hastaya hissettirmeyecek şekilde otomatik olarak dönüş derecesinin artırıldığını belirterek, ''Buna 'aktif mod' diyoruz. Bu mod bilekteki kabiliyetin hastaya ağrı vermeden gelişmesini sağlıyor. Bu da benzer cihazlarda bulunmayan bir özellik. İthal edilen benzer ürünler çok pahalı. Biz çok daha ucuz ve tamamen yerli bir ürün ortaya çıkarmış olduk. Bu cihazı geliştirerek ihraç edebiliriz" ifadelerini kullandı. Cihazın fizik tedavi merkezleri ve hastanelerde kullanılabileceğine işaret eden Korkmaz, şunları kaydetti: ''Hastalar evlerinde egzersiz hareketlerini daha kolay şekilde yapabilir. İlerleyen dönemlerde farklı modlar eklemeyi düşünüyoruz. Örneğin ağırlık moduyla hastanın bir ağırlığı kaldırıyormuş gibi hissetmesini sağlayacağız. Patenti için başvuru yaptık, inşallah birkaç ay içinde alacağız. Ülkemizde böyle teknolojik ürünlerin artmasını istiyoruz. Gençlerimize sesleniyorum, bir şey üretmek için dahi olmak gerekmiyor. Ben sadece gözlemlerim sonucunda 'Böyle bir şey yapılırsa nasıl olur?' dedim ve bu cihazı ürettim.''
SGK rapor parası hesaplama işlemi hastalık, gebelik veya iş kazası nedeniyle çalışamayan ve raporlu olan işçiler tarafından araştırılıyor. SGK çalışanların raporlu oldukları sürenin işveren tarafından maaştan kesilmesi nedeniyle oluşan mağduriyetleri azaltmak için iş göremezlik ödeneği ödemektedir. SGK burada çalışanın 1 yıl önceki tarih içinde en az 90 gün prim yatırıp yatırmadığına bakar. Çalışan bu şarta uygunsa ve raporu da onaylanırsa SGK ödemeyi PTT üzerinden yapar. Sigortalı çalışanların belirli bir hastalıktan dolayı çalışmayacak durumda olması, gebelik durumu ve iş kazası geçirmesi durumunda uzman doktor onaylı rapor alması neticesinde çalışan kişi raporlu olduğu gün sayısı boyunca maaşını işyeri yerine SGK'dan alır. SGK tarafından yapılan bu ödemeye iş görememezlik ödemesi denir. Ancak unutulmamalıdır ki 2 günlük raporlarda iş yeri maaşta herhangi bir kesinti yapmaz. SGK'da iş göremezlik ödeneği ödemez. İş göremezlik ödeneği raporun 3. gününden itibaren ödenir. - Raporunuzu işverene hızlı bir şekilde teslim etmelisiniz. Böylece e rapor sistemi için tanınan 5 günlük süreyi aşmamış olursunuz. - Rapor aldıktan sonra bağlı olduğunuz SGK'ya bildirimde bulunmanız sizin faydanıza olacaktır. Hastaneler yakındaki herhangi bir SGK şubesine bildirim yapılabilir. - SGK raporunuzu inceledikten sonra onay vermelidir. Onay gelir gelmez PTT'ye ödemenizi yapar. Size de SMS ile bilgilendirme yapılır. 5510 sayılı Sosyal Sigortalar ve Genel Sağlık Sigortası Kanununda şartlar açıkca şu şekilde anlatılmıştır; " a) İş kazası, meslek hastalığı, hastalık veya analık hallerinden biri nedeniyle geçici iş göremezliğe uğranılması gereklidir. b) Sosyal Güvenlik Kurumu tarafından yetki verilmiş hekim ve sağlık kurullarından sağlık raporu alınması gerekmektedir. c) Köy veya mahalle muhtarları ile hizmet akdine bağlı olmaksızın kendi adına ve hesabına bağımsız çalışanlara geçici iş göremezlik ödeneği ödenebilmesi için prim borçlarının olmaması ve yatarak tedavi görmeleri nedeniyle geçici iş göremezliğe uğramaları gerekmektedir. Ancak bu kişilere doğum öncesi ve sonrası süreler için yapılacak ödemeler sırasında yatarak tedavi görme şartı aranmamaktadır. d) Hizmet akdiyle çalıştırılan sigortalılar yani 5510 sayılı Kanun’un 4. maddesi birinci fıkrasının (a) bendi kapsamında sigortalı bulunanlar ile 5510 sayılı Kanunun 5 inci maddesine göre haklarında bazı sigorta kolları uygulanabilen sigortalıların hastalık nedeniyle geçici iş göremezlik ödeneği alabilmeleri için iş göremezliğin başladığı tarihten önceki bir yıl içinde en az doksan gün kısa vadeli sigorta primi bildirilmiş olması gerekmektedir. e) 5510 sayılı Kanunun 4 üncü maddesinin birinci fıkrasının (a) bendi kapsamında sigortalı bulunanlar ile Kanunun 4. maddesinin birinci fıkrasının (b) bendinde belirtilen muhtarlar ve aynı bentte yer alan ticarî kazanç veya serbest meslek kazancı nedeniyle gerçek veya basit usulde gelir vergisi mükellefi olanlar, gelir vergisinden muaf olup, esnaf ve sanatkâr siciline kayıtlı olanlar ve tarımsal faaliyette bulunanların analık nedeniyle geçici iş göremezlik ödeneğinden yararlanabilmeleri için doğumdan önceki bir yıl içinde en az doksan gün kısa vadeli sigorta primi bildirilmiş olması gerekmektedir." 3 aylık brüt geliriniz ve son 3 aylık prim gününüz ayrı ayrı toplanır. Daha sonra 3 aylık brüt gelir, son 3 aylık prim gününe bölünür. Çıkan sonuçla raporlu olunan gün sayısı çarpılır. Burada raporun ilk 2 günün çıkarıldığını unutmayın. 2 gün nedeniyle iş veren zaten kesinti yapmayacaktır. Geçici İş Göremezlik Ödeneğinin istisnası ise iş kazası olması durumudur. İş kazası raporlarında geriye doğru 90 günün olup olmadığına da bakılmaz. Sosyal Güvenlik Kurumu rapor alınan her günü öder. Ayrıca iş kazası geçirmiş bir kişinin sağlık aktivasyonunun yapılması için 30 gün prim yatırma şartı aranmaz. Sosyal Güvenlik Kurumu işbirliği ile E Devlet Kapısı üzerinden de alacağınız rapor parası ile ilgili güncel bilgileri görüntüleyebilirsiniz. E Devlet'e giriş yaptıktan sonra "4A/4B İşgöremezlik Ödemesi Görme" sekmesine tıklayarak sisteme kayıtlı işgöremezlik ödeme bilginizi görüntüleyebilirsiniz.
14 gün önce yaşanan Haiti depremi sonrasında, arama-kurtarma çalışmaları depremin 10’uncu gününde sona erdirildi. Çalışmalar sona erdirilmiş olsa da umutlar solmuş değil.  Depremin 14’üncü gününde bir dükkanın enkazından çıkarılan Rico Dibrivell mucizelerin her şeye rağmen yaşanabileceğinin kanıtı. Tıpkı son 10 yıla damgasını vuran, Marmara, Siçuan ve Haiti depremlerinde yaşanan diğer mucize kurtuluşlarda olduğu gibi.  17 Ağustos 1999’da yaşanan Marmara depremi sonrasında yaşanan büyük acılar kadar, mucizler de akıllarda kaldı.  Veli Göçer, deprem sonrasında yıkımı akıllara getiriyorsa, onun yaptığı yaptığı Çamlık Sitesi’ndeki evinin göçüğünden 151 saat sonra kurtarılan 5 yaşındaki İsmail Çimen de yaşanan mucizelerin simgesi olmuştu. Basında "Mucize İsmail" olarak anılan küçük çocuğun annesi de depremin ikinci gününde kurtarılmıştı. Ancak ismail’in babası ve üç kardeşi göçük altında can verdi.  17 Ağustos’un en akılda kalan bir diğer mucize öyküsünde de bir baba-oğul baş rol oynadı. Yalova Malazgirt Caddesi'nde bulunan Gök Apartmanı yerle bir olunca apartman sakinleriyle birlikte Yüksel Er, oğlu Eser, kızı Ecem enkaz altında kaldı. Eser Er, 13 saat enkaz altında kaldıktan sonra kurtarıldı. Aradan dört gün geçmesine rağmen, babasının ve kızkardeşinin yaşadığına inanan Eser enkazın başından ayrılmadı.  Gece yarısı enkazdan gelen bir ses ise umutları yeşertti. Yapılan arama-kurtarma çalışması sonunda baba Yüksel Er, 97 saat sonra enkazdan sağ olarak çıkartıldı. İdrarını içerek hayatta kaldığını belirten Yüksel Er kurtarııldıktan sonra, "Ne yaptıysam sesimi duyuramadım. Tüm hayatım gözlerimin önünden geçti. Soluk alırken sürekli olarak yüzüme tozlar dökülüyordu" dedi.  Depremin beşinci gününde, Çınarcık’taki arama çalışmaları devam ederken, yıkıntıların içinden sağ kalmayı başarmış bir muhabet kuşu, birden bulduğu boşluktan uçarak kendisini enkazdan kurtardı. Kuşun uçtuğunu gören çevredekiler, yakınlarda çalışmalarına devam eden İsrailli kurtarma ekiplerine haber verdi. Ekibin enkaz altında yaptığı 12 saatlik çalışma sonucunda, 14 yaşındaki Elif Gündüz kurtarıldı.  İsrailli kurtarma ekibi, bir başka mucizeye de kendi vatandaşlarını kurtararak imza attı. Depreme Veli küçük’ün yaptığı sitedeki yazlığında yakalanan İsrail vatandaşı 12 yaşındaki Şiran Franco, İsrailli ekiplerin çalışmalarıyla 98 saat kaldığı enkazdan sağ olarak kurtarıldı.  Gölcük’teki arama-kurtarma çalışmalarına katılan Rus ekipteki uzman köpek huysuzlanınca başlatılan çalışmalar sonucunda Ayper Şirin adlı genç kız 81 saat sonra kurtarıldı.  Marmara Depremi’ndekilere benzer bir mucize de Şubat 2004’te Konya yaşandı. Çöken apratmanın enkazından 131 saat kurtarılan 16 yaşındaki Muhammet Kelam, enkazdan çıkarıldıktan sonra hayatta nasıl kaldığını şöyle anlattı: "Sarsıntının başlamasıyla merdivenlerden aşağı koşmaya başladım. Bina çöktükten sonra umutsuzluğa kapılmamaya çalıştım. Zaman zaman uyudum. Yukarıda çalışanlar olduğunu duyuyordum. 'Nasıl olsa beni kurtarırlar' diye düşünerek kendimi rahatlatmaya çalıştım. Cep telefonu aradım, ama bulamadım. Annemin ve kardeşlerimin durumunu düşündüm."  Türkiye'de enkaz altında en uzun süre kalıp, sağ çıkmayı başarma rekoru ise Marmara depreminden önce, 1992 Erzincan Depremi'nde yaşandı. SSK Hastanesi'nin üçüncü katında bulunan lojmandan kaçmak isterken merdivenlerin çökmesi sonucu birinci kata düşerek aç ve susuz şekilde beton bloklar arasında hayatta kalmayı başaran Nurcan Hemşire, 9 gün sonunda kurtarıldı. Enkaz altındayken kangren olan sol ayağı kesilen Nurcan Hemşire deprem sonrasında mucize ile eş anlamlı hale geldi.  12 Mayıs 2008’de Çin’in Siçuan eyaletinde yaşanan 7.9 büyüklüğündeki deprem de diğer büyük depremler gibi büyük acılar kadar mucizelere de neden oldu.  Mucize kurtuluşlardan üçü Beiçuan kentinde yaşandı. İlk olarak yıkılan okul binasının enkazından 68 saat sonra bir kız çocuğu kurtarıldı. Bir öğrenci de depremden 80 saat sonra enkazdan sağ çıkarıldı. Son olarak da çalıştığı kliniğin enkazında 96 saat geçiren bir hemşire yaşama tutunmayı başadı.  Beichuan’da yaşanan bir başka mucize ise bu üçünü gölgede bıraktı. Xie Shou Ju adındaki bir kadın, enkaz altında 72 saat kaldıktan sonra ufak sıyrıklarla kurtarıldı. Ancak kocasının kurtarılması biraz daha zaman aldı. Eşi Doktor Tang Xiong, depremden 139 saat sonra enkazdan canlı çıkarıldı.  Mianzhu kentinde 80 yaşındaki kısmi felçli Xiao Zhihu adlı bir adan ise tam 266 saat sonra enkaz altından canlı kurtarıldı. Evinin sütunları altında kalan Zhihu’yu, 11 gün boyunca hayatta tutansa eşi tarafından beslenmesi oldu.  Dujiangyan kentinde de mucize bir kurtuluş yaşandı. Arama kurtarma ekipleri, 50 saat enkaz altında yaşam mücadelesi veren 34 yaşındaki 8 aylık hamile bir kadını kurtardı. Kurtarılan kadın bebeğini zamanında, sağlıklı bir biçimde dünyaya getirdi.  Diğer büyük depremlerde olduğu gibi Haiti depreminde pek çok mucize kurtuluş yaşandı. Bu mucizelerin en küçük kahramanı 3 haftalık Elisabeth oldu. Minik kız bir hafta enkaz altında kaldı ama ölmedi.  Depremin 10’uncu gününde Başkent Port-au-Prince'te önce 84 yaşındaki bir kadın, kısa bir süre sonra da 21 yaşındaki bir genç enkadan sağ olarak çıkarıldı. Kurtulan genç, susadığında idrarını içmek zorunda kaldığını da anlattı.  Bu çifte mucizeden birgün sonra ise 23 yaşındaki Wismond Exantus, Amerikalı ve Yunan kurtarma ekiplerinin çabalarıyla kurtarıldı.  Depremden 10 gün sonra, arama-kurtarma çalışmalarına son verildiği açıklansa da mucize gaberlri sona ermedi. Son olarak bir dükkanın enkazından kalan Rico Dibrivell, depremin 14’üncü günü kurtarıldı.  Bundan bir gün sonraysa genç bir kız, Fransız yardım ekiplerinin çalışmaları ile enkazdan çıkarıldı. Aaşırı derecede susuz kaldığı ve bir bacağında yara olduğu belirtilen kızın hayatitehlikesi bulunmuyor.
Balyoz davasının muvazzaf ve emekli sanıkları Anayasa Mahkemesi kararı doğrultusunda serbet bırakılmalarının ardından soluğu Anıtkabir’de aldı. Özgürlüklerinin ilk gününde aileleri ile birlikte Anıtkabir’e gelen Balyoz davası sanıkları, daha sonra ise Karşıyaka’ya geçerek burada sırasıyla Deniz Albay Murat Özenalp ile Yarbay Ali Tatar’ınmezarlarını ziyaret ettiler. Hava Kuvvetleri Komutanı Orgeneral Akın Öztürk’ün cezaevinden çıkan personelini arayarak “geçmiş olsun” dileğinde bulunduğu öğrenildi. Aileleri ve avukatları ile birlikte Aslanlı Yol girişinde toplanan askerler, ellerinde Türk bayrakları ile birlikte yürüyüşe geçti. Yurttaşlar, korteje alkışlarla destek verdi. Atatürk’ün mozolesi önünde saygı duruşunda bulunan grup ardından İstiklal Marşı okudu. Komutanlar ardından cezaevinde geçirdiği beyin kanaması sonucu hayatını kaybeden Özenalp ve Yarbay Tatar’ın Karşıyaka’daki mezarı başında dua okuyup, karanfil bıraktılar. Albay Özenalp’in eşi Semra Özenalp ile annesi Samiye Özenalp de bu sırada mezar başındaydı. Anne Özenalp, “Annen seni çok seviyor” diyerek oğlunun mezarı başında bir süre gözyaşı döktü. Bu sırada hüzünlü dakikalar yaşandı. Balyoz davası nedeniyle TSK’deki görevinden istifa eden emekli Koramiral Atilla Kezek, gazetecilere yaptığı açıklamada, şunları söyledi: Genelkurmay Başkanlığı’ndan, Balyoz Davası’ndan serbest bırakılan olan emekli ve muvazzaf general ve amirallere “Geçmiş olsun” telefonu geldi. Edinilen bilgiye göre Genelkurmay Başkanı Orgeneral Necdet Özel, emekli Oramiral Özden Örnek, emekli Orgeneral İbrahim Fırtına başta olmak üzere emekli üst düzey rütbeliler ve aileleriyle görüşerek kendisi ve TSK adına geçmiş olsun dileklerini iletti. Özel’in aradığı isimler arasında MHP Milletvekili Engin Alan’ın da olduğu belirtildi. Genelkurmay Personel Başkanı Korgeneral Metin İyidil de diğer tahliye olanları arayarak geçmiş olsun dileklerini iletti. “Kayıplarımız var, arkadaşlarımız çıktı. Tuhaf duygular içerisindeyiz. Hâlâ bazı davalardan mağdur arkadaşlarımız var. Gerçekten olmamış şeylerle birçok insan mağdur edildi bu süreçte. ‘Balyoz’ diye bir şey hiç olmadı. Balyoz eğer yapılmışsa bir darbe planıdır, ancak onu bizim arkadaşlarımız yapmadı. Onu bir çete yaptı. Sonunda adalet yerini buldu. Bugün sevinç ile üzüntüyü bir arada yaşıyoruz. Çok yakın zaman önce Murat Özenalp’i kaybettik.” Serbest bırakılan Korgeneral Turgut Atman da çok büyük ıstıraplar yaşadıklarını belirterek, “Gözümüzün önünde arkadaşımızı kaybettik. Maalesef adına da ‘hukuk süreci’ denilen bir süreçte kaybettik. Hem ailesini ziyaret hem de mezarını ziyaret etmek için buradayız” dedi.
Şile’de iki grup arasında gerçekleşen Airsoft oyunu sırasında Airsoft oyuncusu Kerem Yağız(41),20 metrelik kuyuya düştü. Hafif yaralanan Yağız, itfaiye erleri tarafından yaklaşık 2 saatte kurtarıldı... Airsoft oyunu oynayan iki grubun içerisinde sanatçı Gökhan ve Hakan Özoğuz kardeşlerin de olduğu belirtildi. Olay, Şile Avcıkoru Tabiat Parkı’nda saat 13.00 sıralarında meydana geldi. Çek Cumhuriyeti’nde yapılacak olan Airsoft doğa sporu oyunlarına hazırlanan Deliçeri ve Predators takımları arasında Airsoft oyunu oynanıyordu. İzin alınarak gerçekleştirilen oyun sırasında, 41 yaşındaki sporcu Kerem Yağız, üstü tahtalarla kapalı olan bir kuyuya düştü. Yağız’ın düştüğünü gören arkadaşları yardım istedi. Bunun üzerine olay yerine itfaiye ve sağlık ekipleri geldi. Airsoft oyunu oynayan iki grubun içerisinde sanatçı Gökhan ve Hakan Özoğuz kardeşlerin de olduğu belirtildi. Tedavi altında olan yaralı Yağız’ın durumunun iyi olduğu öğrenildi.
Kremlin Sözcüsü Dmitriy Peskov, The New York Times gazetesinin ABD’nin Rus elektrik şebekelerine siber saldırı amaçlı yazılım yüklediğini iddia ettiği haberini gazetecilere değerlendirdi. Rusya’daki ilgili kurumların siber saldırılarla mücadele ettiğini belirten Peskov, “Rus ekonomisindeki stratejik noktalar, yurt dışı kaynaklı siber saldırılara maruz kalıyor” diye konuştu. ABD Başkanı Donald Trump’ın söz konusu iddiaları yalanladığına işaret eden Peskov, “Eğer ABD, Rusya’ya yönelik siber saldırılar düzenleyip devlet başkanlarına bildirmiyorsa, bunun Rusya’ya karşı bir siber savaşa işaret ettiğini söyleyebiliriz” ifadelerini kullandı. ABD merkezli The New York Times gazetesinin haberinde, Moskova’nın ABD seçimlerine yönelik müdahalelerine karşılık ABD Siber Güvenlik Komutanlığının (CYBERCOM) Rusya’nın elektrik santrallerine ve ülkedeki diğer hedeflere gizli Amerikan bilgisayar kodlarının gönderildiği iddia edilmişti. Haberde, Rus elektrik şebekelerine yönelik söz konusu hazırlığın Trump’ın onayına sunulmadan gerçekleştirildiği iddiasına da yer verilmişti.  Trump ise söz konusu haberden dolayı The New York Times'a tepki göstererek, gazeteyi “sanal ihanetle” suçlamıştı.
İstanbul Boğazı'na yapılacak üçüncü köprünün yeri belli oldu, pek çok tartışmayı da beraberinde getirdi.  Köprü ile ilgili bağlantı yolları kesinleştikten sonra, özellikle arsa fiyatlarında artış yaşanacağı öngörülen bölgede arsa ve emlak fiyatları nasıl seyrediyor?  Garipçe-Poyrazköy arasına konumlandırılacak olan 3. köprü projesi ile yeşil alanların tahrip edilerek, söz konusu bölgelerin doğal görünümünü bozacağı konuşuluyor.  Ulaştırma Bakanı Binali Yıldırım, güzergah seçiminin orman değeri düşük alanları göz önünde bulundurularak yapıldığını açıklamıştı.  Yeşil alanların olumsuz etkilenmemesine dikkat edildiğini, orman arazisinin bir çok kısmının artık orman vasfını yitirmiş araziler olduğunu söyleyen Yıldırım, ağaçlar boş olan kömür ocaklarına nakledileceğini belirtti.  Kuzey Marmara Otoyolu, İstanbul'un batı sınırında, Kınalı mevkisinde TEM Otoyolu Kavşağı'ndan başlıyor, kömür ocakları mevkisini kat ediyor, İstanbul Boğazı'nı ise 1275 metre ana açıklığı olan bir asma köprü ile geçiyor.  Garipçe-Poyrazköy hattında özel arazi oranı yüzde 16, orman arazisi yüzde 48, 2B'li alan yüzde 11, Hazine arazisi yüzde 16, askeri bölge yüzde 11 düzeyinde bulunuyor.  Güzergahının yüzde 70'i kamu arazileri içinden geçecek. Bu bölgede kamulaştırılacak bina sayısı ise 222.  6 milyar dolara mal olacak, yapımı bittiğinde dünyanın en büyük 11. asma köprüsü olacak 3. köprü için uzmanlar ne diyor? Bölgenin şu anki emlak fiyatları nasıl? Proje ile nasıl bir artış bekleniyor...  RE/MAX Gayrimenkul Danışmanı Tülin Özüçler, bölgenin emlak fiyatları hakkında bilgi verdi.   ara kat, bahçe ve çatı dubleks dairelerin satış fiyatı 250 bin - 500 bin TL. Kiralar, bin ile 2 bin TL arasında değişiyor.  arsaların metrekare fiyatları ise - imarlı ve imarsız oluşu göz önünde bulundurularak - 100 TL'den başlıyor, 250 TL'ye kadar artış gösteriyor.  3. köprü ile ilgili bağlantı yolları kesinleştikten sonra, özellikle arsa fiyatlarında bir artış bekleniyor. Ancak bu artış, sanıldığı gibi çok üst seviyelerde olmayacak. Çünkü bölge zaten özellikleri nedeniyle belli bir rayicin üzerinde seyrediyor.  Bölge, gelişmeye oldukça müsait. Köprü kararı açıklanmadan önce de Zekeriyaköy ve Rumeli Fener yolu üzerinde bir çok yeni proje başlamıştı. Örnek vermek gerekirse; Eczacıbaşı'nın büyük projesi uzun süredir beklemede...  Çayırbaşı Tüneli'nin yapılması da bölgenin daha da değerlenmesi açısından oldukça önemli.  Öte yandan, söz konusu köprünün, buradaki süregelen yaşam şeklini nasıl etkileyeceği ise soru işareti... Çünkü bölgenin tercih edilmesinin en önemli sebebi, sakin, sessiz ve doğayla içiçe bir yaşam olanağı sunması, ayrıca yapılaşmadaki düzen...  Yeni köprünün bölgeye neler getireceği, nasıl bir değişime gidileceği ise merak konusu...  İkisi de küçük bir balıkçı köyü... İkisi de birer doğa harikası...  Sessiz, sakin, şehrin gürültüsünden uzaklaşıp, kafa dinlemek isteyenler için ideal. Mavi - yeşil bir cennet sunan bu iki köy, hafta sonu kaçamaklarının ve balıkçıların adresi...  Garipçe; İstanbul Boğazı'nın Karadeniz girişinde yer alan, Rumeli Kavağı ile Rumeli Feneri arasında yer alan; Sarıyer ilçesinin ise 9 köyünden biri... İlçeye 10 kilometre uzaklıkta bulunuyor.  Beykoz ilçesinde bulunan Poyrazköy ise Karadeniz'e en yakın yerleşim yerlerinden biri.  Mimar ve Mühendisler Grubu (MMG) Akademik Kurulu Başkanı Yard. Doç. Dr. Ömer Faruk Kültür de, 3. köprünün yapılıp yapılmaması sorusundan önce bölge ve ülke planında, devlet politikası nedir, ne olmalıdır, onun araştırılması gerektiğini söyledi.  "İstanbul'un ve diğer illerin nüfusu ne olmalıdır? Bu konular açıklığa kavuşturulmalı." diyen Kültür, şehrin nüfusunun 2 katına çıkarılma isteğinin olduğunu ve bunun da son derece olası sonuçlar düşünüldüğünde, son derece yanlış olacağını belirtti.  Kültür, konuya ilişkin şöyle bir değerlendirmede bulundu: "Son zamanlarda bazı devlet ve yerel yönetim kurumlarının yaptığı gibi İstanbul'a yeni nüfus çekecek işlemler yapılarak 15 milyon olan nüfus 30 milyona çıkarılmak istendiği anlaşılıyor. Bu durumda değil 3. köprünün, 6. köprünün yerini şimdiden araştırıp bulmak gerekiyor.  
 
 Şehirlerde nüfus arttıkça hayat pahalılaşıyor ve nüfus artıyor. Aynı malı, daha avantajlı şehirde daha az maliyetle üretmek mümkün olabilir. Bu durumda firmaların rekabet şansı kalmıyor. İnsanlar mutsuz oluyor, iş sahaları giderek kapanıyor. Su getirme, trafik sorunlarını çözme maliyetleri artırıyor. Bugün Anadolu'daki bir çok şehir, nüfus azlığından ötürü iflas etmiş durumda. Devletin yaptığı yatırımların çok çok altında vergi geliri toplanıyor. Bu da o şehirdeki, hem yoksulu hem de zengini etkiliyor. Yoksul iş bulabilmek için; zengin de daha çok kazanmak için göç etmek zorunda kalıyor.  Doğal alanlar yok oluyor ve temiz hava kalitesi giderek bozuluyor. Yeni yollar yapmak için yeşil alanlar, asfalt ve betona dönüştürülüyor. Şehre su getirmek için uzun mesafelerden kanallar açıp, barajlar terfi istasyonları inşa etmek gerekiyor. Eksoz ve toz, insan sağlığını tehdit ediyor.  İstanbul'un topografik yapısı çok engebeli olduğu için kış şartları ağır geçiyor. Düz ve iklimin sert olmadığı yerlere göre dezavantajlı... Yerleşim yerlerinin yoğun olması, problemleri çözmüyor. İnsanlar işlerine gidemiyor, bu nedenle bir çok şey aksıyor.  Ülke nüfusunun dörtte birinin bir tek şehirde barınması bütün yumurtaların tek kefeye konmasıyla eşdeğer. Herhangi bir doğal afette veya savaşta ülkenin onarılamaz yaralar almasına sebep olur."
AUZEF yani İstanbul Üniversitesi Açık ve Uzaktan Eğitim Fakültesi telafi sınavı sonuçları öğrencilerin erişimine açıldı. İşte, AUZEF sınav sonuçları sorgulama sayfası haberimizde... İstanbul Üniversitesi Açık ve Uzaktan Eğitim Fakültesi (AUZEF) sınav sonuçları, otomasyon sistemi üzerinden açıklandı.   Sınav sonuçlarına itiraz, sınavın bitiş tarihinden itibaren üç gün içinde yapılır. Bu süre Fakülte Yönetim Kurulu kararı ile yeniden belirlenebilir. İtirazlar, kimlik bilgileri açık olmak koşulu ile yazılı dilekçe veya dijital ortamda yapılır. Belirlenen süre dışında yapılan itirazlar dikkate alınmaz. İtirazlar, Dekanlıkça incelenip sonuçlandırılır ve sonuçlar ilgili öğrenciye yazı ile veya elektronik ortamda bildirilir. Sınav sonuçlarına itiraz maddi hata yönünden incelenir. Cevap kâğıdı öğrenciye verilmez.
Beşiktaş, UEFA Avrupa Ligi play-off turu ikinci maçında Helsinki ile karşı karşıya geldi. İlk maçı 2-0 kazanmanın rahatlığıyla sahaya çıkan siyah-beyazlılar, yıldızları Ricardo Quaresma, Guti, Necip ve Holosko'nun attığı gollerle maçtan 4-0 galip ayrıldı ve adını gruplara yazdırmayı başardı. Quaresma'nın attığı mükemmel gol ve Guti'nin golünde Bobo'nun yaptığı asist görülmeye değerdi.  Beşiktaş maça ofsayt tatkiğiyle başladı. Defans oyuncularının uyumsuzluğu nedeniyle defans arkasına atılan toplarda kalesinde tehlike gören siyah-beyazlılarda, Cenk bu pozisyonlarda başarılıydı. 15. dakikada sahneye Ricardo Quaresma çıktı. Portekizli yıldız, Yaklaşık 25 metre mesafeden topu tam 90'na gönderdi ve Beşiktaş taraftarına turun müjdesini veren isim oldu.  Golün ardından oyunun hakimiyetini tamamen ele geçiren siyah-beyazlılar, oyunu rakip alana yıkarak ikinci golü aradı. Bobo ve Quaresma ile kaleyi sürekli yoklayan Beşiktaş, aradığı golü bulamayınca devre 1-0 sona erdi.  İkinci yarıya Helsinki daha atak başladı. Finlandiya ekibi 54. dakikada gole çok yaklaştı. Ceza sahası içinde topla buluşan Rafinha çok sert vursa da kale direğini geçemedi. Bu dakikadan sonra oyuna tekrar ortak olan siyah-beyazlılar, Quaresma önderliğinde tehlikeli ataklar geliştirmeye başladı. Dakikalar 67'yi gösterdiğinde Guti, siyah-beyazlı forma altındaki ilk golüyle tanışıyordu. Bobo ile girdiği nefis duvar pasında kaleci ile karşı karşıya kalan İspanyol yıldız, topu filelere göndermekte zorlanmadı.  2-0'lık skorun yeterli olmadığını düşünen Necip, 77. dakikada Necip ile 3. golü buldu. Sağdan Nihat'ın güzel pasına güzel yükselen genç Necip, kafayla topu ağlara yolladı. Maçın son dakikalarında sahneye çıkan Holosko takımının 4. golüne imza attı.  Siyah-beyazlılar, alışkın olmadıkları bir zeminde oynadıkları rövanş maçını da farklı kazanarak adlarını UEFA Avrupa Ligi'ne yazdırmasını başardılar. Guti ve Quaresma, kendilerinden bekleneni yaparak gol attılar ve galibiyetin baş mimarı oldular.  Beşiktaş'ın UEFA Avrupa Ligi'ndeki rakipleri yarın çekilecek kuralarla belli olacak.  Sonera  Peter Rasmussen, Niels Hoeg, Lars Rix  Wallen, Sumusalo, Magnusson, Fowler, Scapini (Dk. 77 Parikka), Westo, Pelvas (Dk. 46 Sorsa), Bah, Ojala, Mattia (Dk. 71 Ring ), Makela  Cenk, Ekrem, Zapotocny, Ferrari, İsmail, Hilbert, Necip, Ernst, Guti (Dk. 74 Nihat x), Quaresma (Dk. 67 Holosko), Bobo (Dk. 81 Nobre)  Dk. 15 Quaresma, Dk. 67 Guti, Dk. 77 Necip, Dk.90 artı 1 Holosko  Dk. 38 Fowler
Türkiye Kupa 5.Tur heyecanı devam ediyor. 1461 Trabzonspor, 18 Aralık 2018 Salı günü Ümraniye takımını ağırlıyor. Mücadelenin başlama saati 13:00. 1461 Trabzonspor son 2 maçında 1 galibiyet, 0 beraberlik ve 1 yenilgi ile oynadı. Ümraniye, geride kalan 2 maçta 1 galibiyet, 1 mağlubiyetle sahadan ayrıldı.  Maçın iddaa kodu 401. İddaa'da 1461 Trabzonspor kazanır 4.15, berabere biter 3.40, Ümraniye kazanır 1.50 oranıyla bahisçilere sunuldu.  1461 Trabzonspor önceki hafta Ümraniye mücadelesinde 1-0 yenildi.  Ümraniye ise 1461 Trabzonspor maçında 1-0 kazandı.  1461 Trabzonspor, bu sezon sahasında oynadığı maçlarda aldı. 1461 Trabzonspor, kendi sahasında 0 gol attı, 0 gol yedi.  Ümraniye, dış sahada 0 mağlubiyete sahip. Bu maçlarda Ümraniye 0 kez gol sevinci yaşadı, 0 kez topu ağlarında gördü.
Rap dünyasında ayrılık. Yaklaşık 20 yıldır birlikte olan   ve   ayrıldı. Ayrılık açıklamasını Sagopa Kajmer (Yunus Özyavuz) Instagram hesabından yaptı.  İşte Sagopa Kajmer'in açıklaması: 20 yıllık arkadaşım, en kıymetli dostum ve 11 senelik eşim Esen (Kolera) ile yollarımızı, aldığımız ortak karar doğrultusunda ayırdık, evliliğimizi sonlandırdık. Sevgili Esen’e bana kattıkları ve benim için yaptıkları için minnettarım. Bundan sonrasında her ikimiz için de bambaşka hayatlar var. O nedenle şu andan itibaren lütfen paylaşımlarınızda bizi birbirimize etiketlemeyin. Yorumlarınızda kırıcı olmayın. Bugüne dek bize değer veren, her ikimizin de müziğine kulak veren, konserlerimizde bizleri yalnız bırakmayan tüm melankolia ailesine teşekkürler. Melankolia bugünden itibaren sadece Sagopa Kajmer ile devam edecek olsa da logodaki el ele tutuşan iki sevgili hep orda kalacak. Asıl adı Yunus Özyavuz olan Sagopa Kajmer 1978 Samsun doğumludur. Müziğe olan ilgisi annesi ve babasının çeşitli kültürlerden müzikler dinlemesiyle başlamıştır. Babası kendisine İtalyan müzikleri dinletmiştir. Müzik kariyerine memleketi Samsun'da yerel bir radyoda Dj'lik yaparak başlamıştır. 1997 yılında üniversiteye başlamış ve İstanbul Üniversitesi Fars Dili ve Edebiyatı bölümünü bitirmiştir. 1999 yılında çeşitli sanatçıların yeraldığı ilk türk rap albümü "Yeraltı Operasyonu" albümünde ilk projesi olan "Silahsız Kuvvet" ismiyle yer aldı ve en fazla dikkati çeken kişi oldu. 2001 yılında ilk albümü 'Sözlerim Silahım'ı çıkardı. 2002 yılında ikinci albüm "İhtiyar Heyeti" çıktı. 2002 "Sagopa Kajmer"i yarattı. İsmiyle aynı adı taşıyan bir albüm çıkardı. 2002 yılında Ceza "Med Cezir" albümünün produktorlüğünü yaptı. Albümün tüm müziklerini de kendisi yaptı. 2010 yılında Kolera ile "Bendeki Sen" albümünü yayınlamıştır. 2010 yılında ilk kez düzenlenen TRT müzik ödüllerinde; halkın oylarıyla belirlenen Yılın Albümü dalında bu albümle ilk beşe girmiştir. Ayrıca yine 2010 yılında yayınlanan Yeraltı Kafilesi (Kafile 2) nin yapımcılığını yapmıştır. 2011 yılı içerisinde Saydam Odalar albümü piyasaya sürülmüştür. 2012 yılında ise Istakoz ve 40 adlı şarkılarını internet üzerinden yayınlamıştır. Sagopa Kajmer, kendi orkestrası olan Pesimist Orkestra ile birlikte 2013 yılının Mart, Nisan ve Mayıs aylarında bir turne düzenlemiş ve turne kapsamında 15 tane şehirde konser vermiştir. 7 Mayıs 2014'te Birol Giray (BeeGee) ile birlikte Abrakadabra adlı parçayı ücretsiz olarak dinleyicileriyle paylaşmıştır. Daha sonra ise Cem Adrian'ın Artık bitti şarkısının Scratch kompozisyonlarını yazıp şarkıya back vokalde bulunmuştur. 2015 yılının başlarında ise önceden çıkardığı bazı albümlerin beatlerini sosyal medyadan yayınlamıştır. Youtube üzerinde birçok şarkısını hayranlarıyla paylaşmaya devam etmektedir.
ODTÜ Öğretim Üyesi Prof. Oğuz Işık, “iki partili sistem” tartışmalarıyla ilgili olarak Akşam gazetesine değerlendirmelerde bulundu.  1990'lı yıllardan günümüze Türkiye'nin siyaset haritasını çıkaran Işık, haziran seçimlerinin olası sonuçlarını değerlendirdi. 12 Eylül referandum sonuçlarının, 'Üç farklı Türkiye' fotoğrafı verdiğine dikkat çeken Işık, 2007 seçimlerinde derinlik kazanan ayrışmanın bugünden yarına değişmesinin mümkün olmadığını bilimsel verilerle savundu. Prof. Işık'ın tespitleri şöyle:  'ÜÇ TÜRKİYE' DERİNLEŞTİ - 12 Eylül referandumu sonrasında sıkça dile getirilen 'Üç farklı Türkiye' meselesi, aslında yeni değil. 1960 sonrası ve 1990'lı yıllarda yapılan seçimlerde benzer sonuçların izleri yakalanabiliyor. Siyasi haritada, 2007 genel seçimleriyle keskinleşen, referandumla birlikte derinleşen 'Üç farklı Türkiye' kavramına, partilerin hangi kesimlerden ve hangi coğrafi bölgelerden oy aldığı düzleminde bakabiliriz. AKP'ye oy veren siyasi görüşü, İslamcı sağ ve milliyetçi tabandan gelen bir grup seçmen oluşturuyor. İkinci grupta, merkez sol ve milliyetçi sağ seçmen profili öne çıkıyor. Bu grubu temsil eden partiler CHP ve MHP'den oluşuyor. 'Üç farklı Türkiye'nin son ayağını ise 'bölgesel sol' olarak da adlandırılan Kürt partilerine (HADEP, DEHAP, DTP, BDP) oy veren seçmen tamamlıyor.  'TARTIŞMASIZ ÜSTÜNLÜK' - AKP öncesi süreçte, batıdan doğuya merkez sol, merkez sağ, milliyetçi sağ, İslamcı sağ ve bölgesel sol olarak adlandırabileceğimiz siyasi harita var.  - AKP'nin iktidar olduğu 2002 ve 2007 seçim sonuçlarına bakıldığında, Batı Karadeniz'de Sakarya, Düzce ve Bolu'dan başlayıp, İç Anadolu'nun kuzeyi olarak tanımlanabilecek bir bölgeden Samsun'a, oradan da kuzeyde Rize'ye uzanan ve güneyde de Erzurum'a inen geniş alanda, AKP'nin tartışmasız üstünlüğü göze çarpıyor. Bunun yanı sıra daha küçük üç bölgede de AKP'nin yüksek oy aldığı yerleşimlerin çevre ilçelerle küme oluşturduğu görülmekte.  EĞİTİMLİ KESİMİN OYLARI - Metropollerde eğitim düzeyi düştükçe, AKP'nin aldığı oy oranı artıyor. Kentli yoksul kesim AKP'nin tabanını oluşturan belki de en büyük kesim. Buna karşılık AKP'nin, daha önce merkez solun, merkez sağın ve bölgesel solun baskın olduğu yerleşimlere ise  sızmayı başaramadığı görülüyor.  - AKP, metropollerde değil de Anadolu'da, özellikle de 'Anadolu Kaplanları' denilen yörelerdeki eğitimli kesimin oylarını alıyor... AKP'nin başarısı da büyük ölçüde burada yatıyor. Bir yandan kentli yoksulların, diğer yandan da Anadolu'nun zenginleşen muhafazakar kesimlerinin oyunu alabilmesi her anlamda bir başarı olarak değerlendirilmeli.  'İdeolojik çekirdek'in sınırları - AKP'nin seçim başarısının ardında ilk olarak, önceki seçimlerde hiçbir siyasi görüşe meyletmemiş yerleşimleri, ikinci olarak da İslamcı ve milliyetçi sağa eğilimli yerleşimleri kendine çekebilmiş olmasının yattığı söylenebilir. AKP, İç Anadolu'nun kuzeyi ve doğu Karadeniz'i kapsayan bir bölgeyle Konya-Kayseri bölgesinin bir partisidir. Bunu söylerken elbette ki AKP'nin, örneğin büyük kentlerde oldukça yüksek oy almış olmasını göz ardı etmiyorum. Bu yöreler, AKP'nin, hatta biraz daha ileri gidersek AKP ideolojisinin çekirdeğini temsil etmektedir. Eğer AKP için bir coğrafi köken aranacaksa, o köken, İç Anadolu'nun kuzeyi ve Doğu Karadeniz'i kapsayan bir bölge ile Konya-Kayseri bölgesidir.  CHP, başka bir dil arayışına girmeli - 1960'larda doğuda güçlü bir parti olan CHP, bugün kıyı partisi haline gelmiştir. CHP, Türkiye'nin görece daha gelişmiş yörelerinden yüksek oy almayı başaran bir profile sahiptir. Kadının iş ve toplumsal hayatta, aktif yer aldığı bölgelerde CHP hakimiyeti hissedilmektedir. CHP'nin farklı kesimlere ulaşabilmesi ve bu kesimleri bir araya getirebilmesi için başka bir dil arayışına girmesi gerekmektedir.  HAZİRAN SEÇİMLERİNDE NE OLUR? - AKP öncesi kendisini hissettiren parçalı, birbirine dokunmayan, adacıklardan oluşan ayrışmış siyasi harita, AKP sürecinde daha da belirginleşmiştir. Türkiye'de hem bölgesel, hem de kent içi siyasi haritada görünen bu ayrımlar, bugünden yarına değişmesi mümkün olmayan noktaya gelmiştir. AKP'nin başarısı toplumun farklı kesimlerini muhafazakarlık ekseninde bir araya getirebilmiş olmasında yatmaktadır. AKP, bir yandan Anadolu'nun zenginleşen kesimleriyle kent yoksulları aynı yerde buluşturabilmeyi başarmıştır. CHP, yaklaşan genel seçimde yine Türkiye'nin görece daha gelişmiş yörelerinden yüksek oy alır.  MHP, İç Anadolu'dan sahillere yaklaştı - Ege Bölgesi'nden içerilere doğru girdikçe milliyetçi sağ profilde kıpırdanma hissedilmektedir. Bir zamanlar İç Anadolu'da gücünü hissettiren MHP, 2007 seçimlerinde İç Anadolu'yu bir anlamda AKP'ye terk ederek, sosyal demokrat partilerin baskın olduğu kıyı kesimlere yaklaşmıştır.  Türkiye geneliyle İstanbul özeli benzer - 2007 seçimlerinde, Türkiye genelinde olduğu gibi İstanbul'da da AKP'nin kıyılara erişemediğini , büyük ölçüde kent yoksullarının partisi olduğunu görürüyoruz. CHP'de Türkiye genelinde olduğu gibi İstanbul'da göreceli olarak zengin ve eğitimli kesimlerin yaşadığı kıyı bölgelerinden oy almayı başarmıştır.
Dünyanın, Güneş çevresindeki dönüş süresini yansıtan saatler 30 Temmuz'da 1 saniye bekleyecek.Bu şekilde hayatta fazladan 1 saniye kazanacağız. Bilim adamları dünyanın güneş çevresinde 365 günden biraz fazla döndüğünü ve bu fazla sürenin her dört yılda bir, 29 Şubat'a eklendiğini hatırlatıyorlar. Akıllı telefonlar, bilgisayarlar, hava ulaşım sistemleri ve astronomik cihazların ise saniyesine dek eşitlenmesi, birkaç yılda bir yapılıyor. İşte bu sırada insanlık, 1 saniye kazanıyor. 1972'den beri tam 26 kez bu saniyelik ayarlamalar yapılmış. Bu durumda son 43 yılda insanlık fazladan 26 saniye kazanmış. Bu yıl da 30 Haziran'daki ayarlamayla hayatlarımıza bir saniye eklenecek.
Taksilere 5 yaş sınırı geliyor. İstanbul'da eski taksiler 1 Ocak'tan itibaren trafiğe çıkamayacak. Karar, İstanbul Büyükşehir Belediyesi Ulaşım Koodinasyon Merkezi’nden çıktı. Araçlarını değiştirmeyenleri ağır cezalar bekliyor. Taksilerin değiştirilmek istenmesinin en önemli sebebi, can güvenliğinin sağlanması. İstanbul'daki 17 bin 395 taksiden, yaklaşık 3 bini, 5 yaşın üzerinde. Bu durumdaki taksici esnafının 1 Ocak itibarıyla trafiğe yeni araçlarla çıkması gerekiyor.
İnternet sevdası yüzünden sevgilileri tarafından terk edilen I Tech (33) çareyi kendi sevgilisini oluşturmakta buldu. Akıl almaz olay İstanbul’da gerçekleşti. Bir türlü aşkta aradığını bulamayan genç adam bu kötü gidişe bir son vermek amacıyla kendi sevgilisini oluşturmak için kolları sıvadı. Kendini TTNET laboratuvarına kapatan I TECH, burada internetin tüm gücünü kullanarak istediği özelliklerde bir kız arkadaş icat etti. NETTA adını verdiği yeni kız arkadaşının tıpkı I TECH gibi her işini internetten hallediyor oluşu gözlerden kaçmadı.  I TECH yaptığı basın açıklamasında “yıllardır hayallerimde olan kadına kavuştum. Artık gönül rahatlığıyla her işimi internetten halledebilir, bu tutkumu sevdiğim kadınla paylaşabilirim. Hayatımda hiç bu kadar mutlu olmamıştım.” dedi.    Facebook:    Twitter:
AKP Genel Başkan Yardımcısı Beşir Atalay’ın “partide çözüm süreciyle ilgili tereddüt yaşandığı” açıklaması, AKP içinde başta bölge milletvekilleri olmak üzere çözüm süreci konusunda rahatsızlıklar ve görüş ayrılıkları olduğunu gözler önüne serdi. Atalay, çözüm sürecinin başarısız olmasını isteyen faktörlerin kendi partisinin içine kadar etkili olduğunu da kaydetti. İki yıldan bu yana HDP ile yaşanan krizlere karşın sürekli “çözüm sürecinin kararlılıkla yürütüleceği” mesajı verilirken, AKP’de gün yüzüne çıkan bu durum ilk kez bu kadar yoğun rahatsızlık yaşandığını gösterdi. AKP’nin geçen hafta sonu Afyonkarahisar’da yapılan kampında “çözüm süreci”yle ilgili toplantı yapıldı. Atalay, İçişleri Bakanı Efkan Ala ve Başbakan Yardımcısı Yalçın Akdoğan başta bölge milletvekilleri olmak üzere AKP’li vekillerin görüş ve eleştirilerini dinlediler. Toplantıda söz alan milletvekillerinin birçoğu çözüm süreciyle ilgili eleştiriler yöneltirken, bu durum AKP içinde ciddi bir görüş ayrılığı olduğunu da gösterdi. Söz konusu toplantıda bölge milletvekilleri çözüm sürecinin yönetilemediğini, PKK’nin bölgedeki etkinliğinin arttığına dikkat çekerek sürecin bu haliyle devam etmesinin partiye zarar verdiği görüşünü dile getirdi. Atalay da katıldığı bir televizyon programında AKP içinde yaşanan çözüm rahatsızlığını doğruladı. Çözüm sürecinin askıda olup olmadığı sorusu üzerine Atalay, hükümetin bu konuyu ciddi biçimde yürüttüğünü belirtti. Kobani eylemlerinde HDP’nin çağrısı ve meydana gelen olayların kamuoyunu etkilediğini söyleyen Atalay, bölgede güvenlik elemanı sayısının artırıldığını kaydetti. Atalay, AKP’li milletvekillerinin de partililerin de en önemli beklentisinin “Çözüm süreci yürürken hukuk dışılıklara zamanında müdahale edilmemesi” olduğunu ifade etti. Atalay, HDP’nin İmralı ile görüşmemesi durumunda sürecin nasıl devam edeceği konusunda da “Başbakan’ın o açıklamaları açıktır, kararlılığı ifade ediyor. Kendi mecrasında yürüyor diye değerlendirdiğim çerçeve içinde algılanmalıdır” diye konuştu. Çözüm sürecinin uzun nefesli yürütülmesi gerektiğini kaydeden Atalay, “Çözüm sürecini yönetenler provokasyonlara hazırlıklı olacak. İçeride ve dışarıda çözüm sürecinin başarısız olmasını isteyen faktörler var. Dışarıda daha fazla. Öyle sistematik yürütülüyor ki kendi partimizin içine kadar bu duyguların etkili olduğunu görüyorsunuz” diye konuştu.
HT Magazin'de yer alan habere göre, önce mağazaları dolaşıp alışveriş yapan ünlü şarkıcı, ardından yakın bir dostuyla buluşup kahve içti.
Arda Turan, Barcelona'daki performansından memnun değil. Son olarak Real Madrid ile oynanan El Clasico'da, Ivan Rakitic'in yerine oyuna 74. dakikada dahil olan Arda, beklentileri karşılayamadı. İspanyol Sport" Gazetesi; "Arda'nın aklında çözülmeyi bekleyen bir yap-boz var" yorumunu bulunurken, milli futbolcu da performansı hakkında özeleştiri yaptı. "Şu andaki öncelik kupa kazanmak, gelecek yıl benim için daha iyi olacak" diyen Arda, uyum sorunun üstesinden gelmeye çalıştığını ifade etti. Arda; "Yeni bir sisteme alışmaya çalışıyorum. Atletico Madrid'de daha çok bire birde adam geçerek oynuyordum. Ama Barcelona'da bunu yapan başka oyuncular var o yüzden oyun tarzımı değiştirmeye çalışıyorum. Bu durum beni rahatsız etmiyor. Messi, Neymar, Busquets, Alves gibi oyuncularla çok iyi anlaşıyorum. Gün geçtikçe kendimi daha çok geliştiriyorum" diye konuştu. Barcelona'ya sezon başında katılan; ancak Katalan kulübünün cezası nedeniyle ancak 6 ay sonra forma giyebilen Arda Turan, La Liga'da 13, Kral Kupası'nda 4, Şampiyonlar Ligi'nde ise bir kez görev almış, toplamda ise 2 kez fileleri havalandırmıştı. (ntvspor)
'de Lüleburgaz ilçesi Ahmetbey beldesinde düğünde yedikleri yemek sonrası bulantı ve kusma şikayeti ile birçok kişi Lüleburgaz Devlet Hastanesine başvurdu.  Tedaviye alınan 70 kişinin sağlık durumlarının iyi olduğu öğrenildi. Lüleburgaz Kaymakamı Mustafa Kaya, hastanedeki vatandaşları ziyaret ettikten sonra gazetecilere yaptığı açıklamada, "Çok şükür bir problem görünmüyor ama toplu bir sıkıntı yaşanmış. Yemek numuneleri Tarım ve Orman Müdürlüğüne teslim edildi." diye konuştu. Lüleburgaz Cumhuriyet Başsavcısı Muhammet Sami Saçkan ile Tarım ve Orman Müdürü Abuzer Sağdıç da hastaneye giderek yetkililerden bilgi aldı.
Türkiye Bankalar Birliği (TBB) Yönetim Kurulu Başkanı Hüseyin Aydın, Moody's'in "Türkiye'de Bankacılık Sektörü Raporu"na ilişkin yaptığı yazılı açıklamada, Moody's raporunda, küresel piyasalarda ve Türkiye'de yaşanan gelişmelerin bankaların faaliyet ortamı üzerine etkilerinin değerlendirildiğini anımsattı. Raporda, uluslararası para ve sermaye piyasalarında kaynak maliyetinin yükseldiği, Türkiye'de enflasyonun yüksek olduğu, milli gelir büyüme hızının ve kredi büyümesinin yavaşladığı hususlarına yer verildiğini hatırlatan Aydın, şunları ifade etti: "Bu gelişmelerin bankaların kredi risklerini artırdığı, karlılığını ise azalttığı belirtilmiştir. Öte yandan, sektörün güçlü özkaynakları sayesinde artan riskleri rahat bir şekilde yönetebileceği de vurgulanmıştır. Raporda, sorunlu kredi oranlarında bir miktar yükseliş görülebileceği vurgulanmış olmasına karşın, bankacılık sektörünün risk yönetim anlayışı ve sermaye yapısı çerçevesinde olası kredi kayıplarını absorbe edebilecek tamponları bulunduğu açıkça belirtilmiştir. Buna ek olarak söz konusu kuruluş tarafından yapılan stres testleri de benzer şekilde sektörün risklere karşı güçlü olduğunu göstermektedir." Aydın, öte yandan, reel sektörün kredi ihtiyacının karşılanması, ekonomik büyümenin finansmanının sürdürülmesi ve sağlıklı yapısının korunması amacıyla düzenlemelerde uluslararası kuralların imkan verdiği esnekliklerin sağlanması ve aracılık maliyetlerini yükselten kamusal yüklerin azaltılması gerektiğini düşündüklerini kaydetti.
1987 doğumlu genç şarkıcı Züleyha'nın '10 Etnik Dilde Livaneli Şarkıları' adlı ilk albümü geçtiğimiz aylarda çıktı ve genellikle olumlu eleştiriler aldı. Livaneli şarkılarını 10 farklı dilde söylemek kolay iş değildi ama bu projeyi başarıyla hayata geçirdi.  Züleyha albümün üzerinden biraz geçtikten sonra daha dingin bir kafayla sorularımızı cevapladı: Neden Livaneli şarkıları? 10 dilde söylemek zor olmadı mı? Herkes neden ondan bir Ahmet Kaya albümü bekliyor? ''Hayatıma giren sanatçılar sayesinde şarkı söylemeye başladım. Ahmet Kaya, Ferhat Tunç, Selda Bağcan, Zülfü Livaneli... Özgün müzik dinlerken bir yandan Kürtçeye de ilgim vardı. Ama aynı zamanda yorumlamaya da çalışıyordum. Daha sonra konservatuara gittim, 3 dönem sürdü. Ardından zaten iş hayatım başladı ve konservatuarı bırakmak zorunda kaldım.  Albüm çıkaracağım, sanatçı olacağım gibi hayalim hiç olmadı. Ta ki, 2009 yılında Zülfü Livaneli’nin Harbiye’de Kürtçe ‘Yiğidim Aslanım’ şarkısını okuyana kadar. Zülfü Ağabeyle çalışırken onun bir şarkısını Kürtçeye çevirtmiştik Zengin Elçi ile birlikte, ‘Ey Özgürlük’ü. 6 ay sonra ‘’sizin bir şarkınızı biz Kürtçeye çevirdik ama tepkiniz ne olacak merak ediyoruz’’ dedik. O da benden dinlemişti. ‘’Hep arzumdu şarkılarımın Kürtçe olarak söylenmesi, bu toprağın dillerinden birinde söylenmesi ama hiçbir zaman yerine getirilemedi. Bunu yapar mısın?’’ dedi.  İlk olarak Harbiye Açık Hava’da söyledim. Çok güzel tepkiler aldık. Zülfü Ağabey konserden hemen sonra bir albüm yapalım dedi. Kürtçe Livaneli şarkıları albümü böyle çıktı. Ama sonra Zülfü Ağabey’e Lazca da, Ermenice de okumak istediğimi söyledim. O da nasıl istiyorsan öyle oku dedi. İki parçalık bir single yaptık Seyhan’ın yolunu tuttuk.  Her dilde olması benim fikrimdi. Bu bir ‘Livaneli projesi’ gibi görünüyor ama aslında Zülfü ağabeyin öncülüğünde veya teklifinde gerçekleşmedi bu albüm. Burada benim - belki açgözlülüğümden - farklı dillerde okumak istememden dolayı proje çıkmış oldu.  Herkes aynı şeyi merak ediyor; bir Kürt kızı neden tamamıyla Kürtçe bir albüm yapmadı? Evet yapabilirdim ama aslında çok önemli bir nokta var; birçok Ermeni komşumuz, ahbabımız vardı Bitlis’te. Onlarla hep iç içe büyüdük. Ermeni müziği de dinliyordum. Çok da seviyordum söylemeyi. Ve dedik ki Ermenice de okuyabilirim. Temel olarak Ermeniler olsun, Lazlar olsun aynı şey geçerli; aramızda fark yok. Bu bir arada yaşayabildiğimizin, bir arada olduğumuzun kanıtı aslında. 10 dilde söyleme fikri böyle gelişti.  Olumsuz anlamda hiç eleştiri almadık, gelen bütün eleştiriler yapıcı. Keşke Çerkezce de okusaydın diyorlar. Tabii, Çerkezce okumayı da çok istedim ama yetiştiremedik. Hakkını veremeyeceğim bir parçayı da okumanın anlamı yoktu. Arapçayı, Farsçayı, Ermeniceyi tekrar tekrar okudum, o dili bilen insanlara. Herkesin okeyini aldıktan sonra zaten bu proje ilerlemiş oldu. Yoksa herkesin ağzına bir parmak bal çalmak gibi bir niyetim yoktu.  Dil konusunda çok hassas davrandık. Hocalarla, uzman isimlerle çalıştım. Ben Zazaca konuşuyorum ama Kürtçe de öğrendim. Benim amacım bu ülkede konuşulan yok olmaya yüz tutmuş dilleri ortaya çıkarmak. Yoksa Zülfü Livaneli’nin şarkıları dünyada söylenmiş, birçok dilde söylenmiş.  Zülfü Livaneli’yi sevmeyenler var. Ama bunu bir Livaneli projesi olarak algılanmamalı. Onu seven de var sevmeyen de var. İsterim ki, bu albüm herkese ulaşsın, herkes dinlesin, olumlu ya da olumsuz bir şekilde geri dönsünler.  Bu projeye girerken korkmadın mı? diye sorarsanız, tabii ki korktum. Livaneli’yi sevmeyenlere bu albümün ulaşması açısından korktum. Diğer yandan Livaneli hayranları onun şarkılarını başkasından dinlemeyi sevmez. Ama öyle bir şey yaptık ki albümü dinleyen herkes benimsedi.  Herkes soruyor Ahmet Kaya ile büyümüşsün neden Ahmet Kaya şarkıları söylemedin? Dediğim gibi aklımda albüm yapmak yoktu. Bir anda oluşan bir proje bu. Ama hayalim Ahmet Kaya şarkılarını da okumak, 10 dilde okumak. Ama sırf söylemek için değil. Hatta sadece Kürtçe bir albüm bir yapılabilir, neden olmasın? Çok daha zaman alacak bir proje. Böyle bir şey tabii ki istiyoruz. Böyle bir albüm ortaya çıkarmak isterim.  10 dilde şarkı söyleyen biri olarak ana dilde eğitimi savunuyorum. Bu süreçten de çok mutluyum. Kürtçe yayın yapan bir kanal var. Ama istiyorum ki bunu özel kanallar da yapsın. Bu ülkede yaşayan halkları yok sayamazsınız. Onlarca dil konuşuluyor. İnsanların ana dilini değiştiremezsiniz. Ama ben umutluyum gelecekten. Benim ailem Kürtçe konuşmamı istemezken şimdi televizyonlarda konuşuyorum. Bütün diller yaşamalı...''
Yıldız Holding Yatırımlar ve İş Geliştirme Başkanı Zeki Ziya Sözen'in katılımıyla gerçekleştirilen değerlendirme toplantısında verilen bilgiye göre, 1,4 milyar liralık kısmı yurt dışı satışlardan olmak üzere geçtiğimiz yıl gıda faaliyetlerinden elde ettiği konsolide brüt cirosu 8,8 milyar lira seviyesinde gerçekleşen Holding, 2009 yılında gıdadan 428 milyon lira faaliyet karı elde etti.  2009 yılında 2 bin 500 kişiye yeni istihdam sağlayan Holding, 2010 yılında bin 400 kişiye yeni iş imkanı yaratmayı hedefliyor.  Geçtiğimiz yılı 274 milyon liralık yatırımla kapatan Yıldız Holding, 2010'da yeni global ortaklıklar ve kişisel bakım alanında yeni kategorilerde olmayı planlıyor.  Danimarkalı Gumlink ile toplamda 200 milyon lirayı bulacak yatırımla Çorlu'da kurulan fabrikayı faaliyete geçiren Holding, çay alanında ortaklık yapılan Alman Laurens Spethmann Holding ile de yeni bir üretim tesisi kuracak.  2009 yılında Alman çay şirketiyle başlanan görüşmelerin tamamlandığı, yapılan anlaşmanın ardından siyah çay ve bitçi çayı alanında faaliyet gösterecek olan Milford Yıldız şirketinin kurulduğu belirtildi.  Milford Yıldız'ın yeni bir üretim tesisi kuracağı, Trabzon Arsin'de bir çay alım ünitesi açacağı kaydedildi.  Yıldız Holding, 2010'da gıda operasyonları konsolide cirosundaki büyümeyi yüzde 12 olarak bütçelerken, 2010'da yeni bir global ortaklığın daha gerçekleşmesi konusunda çalışmaların sürdüğü bildirildi.  2010'daki iç yatırımını kişisel bakım alanında yapacak olan Yıldız Holding, kişisel bakım kategorisinde 100 milyon liralık yatırımla tuvalet kağıdı, havlu, peçete ve kağıt mendil üretimine dönük yatırımları başlatacakları kaydedildi.
Erdemli ilçesinde seçim çalışması yapan Devlet Bakanı Zafer Çağlayan, partisinin ilçe binasına giriş yaparken çevrede bulunan Şuayip G. isimli bir kişinin yumruklu saldırısına uğradı.  Bakan Çağlayan, saldırıyı fark ederek geri çekilince yumruk isabet etmedi.  Korumaların hemen müdahale edip etkisiz hale getirdiği Şuayip G. olay yerinden uzaklaştırdı.  Partililerin de saldırmak istediği Şuayip G.'nin akli dengesinin bozuk olduğu ileri sürüldü.  Bakan Zafer Çağlayan’ın isteği üzerine Şuayip G. ilçe binasına getirildi. Çağlayan, kendine yumruk atmak isteyen Şuayip G. ile yüz yüze görüştü.
Rusya Başbakanı Vladimir Putin, CNN'den Larry King'e verdiği ve bu akşam yayınlanacak röportajında  Wikileaks belgelerine göre ABD Savunma Bakanı Robert Gates'in Fransız karşıtı Herve Morin ile görüşmesinde Rusya'da demokrasinin ortadan kalktığı ve Rus hükümetinin de istihbarat servisleri tarafından yönetilen bir oligarşi olduğu yönündeki sözlerine tepki gösterdi.  Gates'in yanıldığını ve ABD'deki seçim sistemiyle ilgili demokratik olmayan sorunları muhataplarına hatırlatmalarına, karşıtlarının bunun kendi içişleri olduğu yanıtı verdiğini belirten Putin, "Biz onlara bu konularda sistematik sorunlar olduğunu söylediğimizde bize bunun içişleri olduğunu ve karışmamazı söylüyorlar. Bizim geleneğimiz böyle ve bundan sonra da böyle devam edeceğiz diyorlar. Biz müdahalede bulunmuyoruz. Ancak meslektaşlarım, size de bizim içişlerimize karışmamanız, Rus halkının özgür tercihine müdahale etmemeniz tavsiyesinde bulunmak isterim" diye konuştu.  Putin, Rusya'da 2012 yılında yapılacak devlet başkanlığı seçiminde aday olup olmayacağı yolundaki bir soru üzerine, bu konuya Devlet Başkanı Dimitriy Medvedev ile ortak karar vereceklerini belirterek "Göreceğiz. Seçimlere hala çok uzun zaman var" dedi.  New York Times'ın gazetesinin Wikileaks belgelerinden elde ettiği Amerikalı diplomatların kendisi ve Medvedev için yaptığı "Batman ve Robin" benzetmesi bölümünü yayımlayarak ikisinden birine "iftira atmaya" çalıştığını belirten Putin, "Burada gerçek olan bu ülkenin iç politikası açısından son derece önemli konularda ikimizin iletişim içinde olması. Ancak sizinle dürüştçe konuşmak gerekirse bu iletişimin böylesine küstahça, böylesine bir zorlamayla ve böylesine ahlaksızca yorumlanacağını tahmin edemedik" dedi.    Vladimir Putin, ABD'nin, Stratejik Silahların Indirimi Anlaşması'nın (START2) yeni halini onaylamaması halinde nükleer kuvvetlerini daha da güçlendireceklerini söyledi.  Putin, ABD ile üzerinde uzlaşmaya vardıkları START2'nin Washington tarafından onaylanma sürecine atıfta bulunarak, "Bu (Rusya'nın nükleer kuvvetlerini güçlendirmek), bizim tercihimiz değil. Bunun olmasını istemiyoruz. Ancak bu bizim tarafımızdan yapılan bir tehdit de değil. Bizim söylediğimiz burada ortak bir çaba üzerinde anlaşamamamız halinde bizleri nelerin beklediğidir" dedi.  ABD'lilerin START2 anlaşmazını onaylamaması halinde "son derece aptalca" davranmış olacaklarını söyleyen Putin, "Ama eğer böyle davranırlarsa bizim de bir şekilde tepki göstermemiz gerekiyor. Bunun (tepkinin) içinde yeni nükleer füze teknolojisinin inşası da bulunuyor" ifadesini kullandı.  Putin, START2'nin onaylanmaması halinde Rusya'nın ABD'nin Avrupa merkezli füze kalkanı planları yüzünden ortaya çıkan yeni tehdide karşı silahlanması gerektiğini belirterek, "Bize, bunu sizi mesela İran'a karşı korumak için için yapıyoruz diyorlar. Ancak böylesine bir tehdit en azından şimdilik yok" dedi.
‘“Mustang” (2015) mi, “Sivas” (2014) mı?’ sorusuyla anılacak bir Oscar sürecine girdik… Aslında her ülke kendi filmini bireysel şartlarına göre belirlemeli. Geçen sene “Uzun Yol” (2014) ve “Kış Uykusu”nun (2014) ardından 2016 Oscar’larında da 81 başvurunun arasına iki filmle giriyoruz. Bunların şansı var mı?  ‘  “Sivas”, yabancılar ve Akademi üyeleri için tam bir kapalı kutu. ABD’de dağıtımcısı yok, son dakika kampanyalarıyla bir şeyler yapmaya çalışacak. “Mustang” ise geçen yıl “The Liberator”ı (“Libertador”, 2013) ilk dokuza, “Timbuktu”yu (2014) ilk beşe sokan Cohen Media Group’un katkısıyla bir yerlere gelme çabasında. Açıkçası oryantalist damarıyla, çok sevilen bir ideolojik yaklaşıma kayması mest etti. Karadeniz’deki baskıcı aileye, erkek egemenliğine karşı çıkış arayan asi kızların direnci iz bıraktı. Ambalajın entelektüel olması da… Film, Avrupalı ve Amerikalı sinema yazarlarının bu daldaki en iyiler listelerinde üst sıralarda yer alıyor. Fısıltı gazetesi çok iyi gidiyor. Gelen ödüller de ortada.  Bu sene Oscar kurulunun yanlış yaptığını rahatlıkla söyleyebiliriz. “Sivas” gibi Venedik ana yarışmasından Türk sinemasına ilk kez majör ödül getiren bir eserin gönderilmesi doğal. “Abluka”, “Misafir”, “Saklı”, “Mucize”, “Yitik Kuşlar” gibileri arasında öne çıkıyor. Film köpek dövüşünü taşranın acımasız yüzü olarak yansıtmasının ötesinde ‘çocuk hikayesi’yle de izletir. Çocuk-köpek dostluğu ağlatabilir. Beğenen çıkacaktır. Ama İran sineması gerçekçi damarından giden eser çok etkili olmaz.    2015 filmleri için ’30 Eylül’den önce vizyona girmesi gerekiyor’ kuralını ‘limitli vizyon ile çözeriz’ diyen filmler ‘haksız rekabet’ yaratıyor olabilir. Ama bu da mantıklı bir gerekçe değil. Zira geçen sene “Kış Uykusu” doğrudan yollanınca “Sivas”ın böyle bir şansı dahi olmamıştı. Fransa’nın benzer gerekçeyle “Mavi En Sıcak Renktir” (“La vie d'Adèle”, 2013) yerine “Renoir”ı seçmesiyle yaşadığı hayal kırıklığını biliyoruz.  “Mustang”in Türkiye’yi kötü gösteriyor diye yollanmamasıyla aslında kendi ayağımıza kurşun sıktık. Oscar kurulundakiler Deniz Gamze Ergüven’in filmi aday olursa umarız vicdan azabı çekmezler. Ortak yapım olan filme verilecek 500.000 TL için ne düşünülmüştür bilemeyiz. Ama duyduğumuza göre ‘Oscar’a iyi film gönderilir’ derdine düşülmüş.  O zaman Moritanya’nın gönderdiği “Timbuktu”, geçen sene yabancı film dalına nasıl aday olmuştu? Örnekler çoğaltılabilir. Oscar kurulu süreci bilen, her şeyi takip eden, Montreal’de alınan ödülü müthiş bir güç olarak görmeyen üyelerden oluşturulmalı. Yoksa bu cahillik ve bilinçsizlik başımıza daha çok dert açar.    “Mustang”in yanında “Dheepan” de aslında Akademi’nin seveceği bir bakışı yansıtıyordu. Tamamına yakını Tamilce çekilmiş film, Fransa’da yaşamaya çalışan bir Tamil savaşçısının acıklı dünyasını karşımıza çıkarıyor. Ülkenin onu seçmemesi ‘Altın Palmiye Oscar getirmiyor’ istatistiği sebebiyle idi, yani mantıklı bir uluslararası gerekçe vardı.  Damardan gidersek ‘Yabancı Dilde En İyi Film’ için genel izleyici kitlesine yatkın bir anlatı, üzerinde konuşulacak bir sosyal/sosyopolitik mesele, dokunaklı bir gerçek hikaye, egzotik ülke manzaraları ve bağ kurulacak/ağlatacak bir ana karakter gibi kriterler devreye sokulursa ‘vuruculuk’ artar. Oryantalizm de önemli olabiliyor.     Bu sene böylesi şaşkınlıklar Oscar sürecinde söz sahibi oldu. Avrupa Film Ödülleri gibi yarışın galibini Aralık başında tayin eden bir ödül için "Aferim!", “Babam” (“Babai”),“Goodnight Mommy” (“Ich Seh, Ich Seh”),"Güneş Tepedeyken" ("Zvizdan"),"İnatçılar", “İnsanları Seyreden Güvercin” (“En Duva Satt På En Gren Och Funderade På Tillvaron”),"Keçi" ("Koza") "Mustang", "The Summer of Sangaile",“Yalan Labirenti” (“Im Labyrinth des Schweigens”) ile "Yeni Ahit" arasından bir seçim yapılacak olması, “Saul’un Oğlu”nun aday adayı olarak bile yarışmaması ilginç bir tercih... Bu durum ‘zafer başka kıtadan çıkar’ cümlesini akla getiriyor.  Açıkçası festival beğenisinde “Saul’un Oğlu”, “The Assassin”, “İnsanları Seyreden Güvercin”, “Mustang”, “Aferim!”, “Annemle Geçen Yaz” (“Que Horas Ela Volta?”) gibileri öne çıkıyor. Bunlardan birincisini kapatan Sony Pictures Classics’in Nazi döneminden duyulmamış bir hikaye anlatan “Yalan Labirenti”yle ne yapacağı da merak konusu… Bu kategorinin iddialı şirketi, iki senelik mağlubiyetin ardından 2016 ödülleri için Music Box Films, Cohen Media Group, Magnolia Pictures, Film Movement, Oscilloscope, Kino Lorber gibileriyle bir yarışa girecek.  Özellikle bunlardan ilki “Ida”nın (2013) zaferinin ardından “The Club” (“El Club”) ve “Loreak” ile ne yapacak merak konusu… Oscilloscope ise Kolombiya, Brezilya ve Kanada adaylarıyla hayal kırıklığı geleneğini sürdürür gibi. Cohen Media Group “Mustang” ve “İnatçılar” ile bir hayli iddialı... 20th Century Fox, esas yarışa konsantre olacağından “The Clan” (“El Clan”) ile fazla ilgilenmez gibi…      (“    (“    (“      “İnsanları Seyreden Güvercin”, “Goodnight Mommy”, “The Assassin”, “The Club”, “Aferim!”, “Yeni Ahit”, “Saul’un Oğlu” seçkinin en iyileri… Ama bunların öne çıkarılması çok kolay değil. Oscar kurulunu seçtiği üç film arasına zor seyir süreçleri sunan “İnsanları Seyreden Güvercin”, “The Assassin” ve “Aferim!”i ekleme ihtimali var. Bu kontenjandan pek bilinmeyen “Sivas”ın veya vizyona giren “Court”un şansı da olabilir.  Bu durumda “Saul’un Oğlu”, “Mustang”, “Ixcanul”, “Theeb”, “Mustang”, “Yalan Labirenti”, “İnatçılar”, “Sunstroke”, “The Wave” öne çıkarılabilir. Bunlara sürpriz desteği de gelebilir. EFA’nın her sene soktuğu bir-iki film arasında “inatçılar” olursa şaşırmamak lazım.
İsveç basını, milli takımlarının 24 Mart Perşembe günü Antalya'da Türkiye A Milli Futbol Takımı ile yapacağı hazırlık maçı öncesi, Galatasaray-Fenerbahçe derbisinin güvenlik nedeniyle ertelendiğini duyururken, Türkiye ile İsveç arasında oynanacak milli maçın da iptal edilebileceğini iddia etti. Türkiye- İsveç maçının ertelenme durumu hakkında İsveç gazetelerinden Expressen'e bir açıklama yapan İsveç Milli Takımı Güvenlik Şefi Anders Sigurdson, "Türkiye ile yapacağımız hazırlık karşılaşmasının iptal durumu yok, maçı oynayacağız. Şu an için plan gitmek, ama bu durumlar anlık değişir. Türkiye Futbol Federasyonu ile konuştuk, bize her türlü güvenceyi verdiler. Çok yüksek derecede güvenlik önlemleri aldıklarını bize ilettiler" şeklinde konuştu. İsveç'in önemli gazetelerinden Aftonbladet ise, Galatasaray-Fenerbahçe derbisinin ertelenmesi ile ilgili, "İstanbul derbisi terör tehditlerinden dolayı ertelendi" manşetini attı.
İçişleri Bakanlığı, Demir'in Suriye'de, YPG içinde terör eğitimi aldığı da açıklandı. Ayrıca soruşturmada, gözaltına alınan kişi sayısı 12'ye yükseldi. Ankara'da Kızılay'daki terör saldırısının faili belirlendi. 1992 Kars Kağızman doğumlu, Seher Çağla Demir. İçişleri Bakanlığı'ndan yapılan açıklamaya göre, terörist, 2013 yılından itibaren PKK için yer almaya başladı. Seher Çağla Demir daha sonra Suriye'ye geçti ve YPG terör örgütü içinde eğitim aldı.  Saldırıyı 2 teröristin gerçekleştirdiği üzerinde duruluyor. İkinci şüphelinin kimliğinin tespit edilmesi için çalışmalar sürüyor. Ancak İçişleri Bakanlığı'nın açıklamasında, ikinci teröriste dair bir bilgiye yer verilmedi.  Ankara Cumhuriyet Başsavcılığı tarafından yürütülen soruşturmada, gözaltına alınan kişi sayısı 12'ye yükseldi. Ankara'da 3, Şanlıurfa'da 4, Tekirdağ'da 3, Gaziantep ve Diyarbakır'da ise 1'er kişi gözaltına alındı.
haberi!  İçişleri Bakanlığı'ndan yapılan açıklamaya göre, geçen ay 130'u ölümlü olmak üzere 10 bin 800 ölümlü-yaralanmalı trafik kazası meydana geldi. Kazalarda 160 kişi hayatını kaybederken 17 bin 520 kişi yaralandı. Geçen yıl ocak ayında 183'ü ölümlü olmak üzere 12 bin 426 ölümlü-yaralanmalı trafik kazası meydana geldi. Bu kazalarda 252 kişinin hayatını kaybettiği, 20 bin 420 kişinin yaralandığı kayıtlara geçti.  İki yılın aynı dönemleri karşılaştırıldığında bu yıl ölümlü-yaralanmalı kaza sayısında yüzde 13,1, ölümlü kaza sayısında yüzde 29, yaralanmalı kaza sayısında 12,8, ölü sayısında 36,5, yaralı sayısında ise 14,2 oranında azalma meydana geldi.
Çağlan Tekil tarafından hazırlanıp sunulan Laneth, 10 yıldır her Pazartesi Radyo Eksen 96.2’de yayınlanıyor.  İlk yılında 1 saat süren program, 2001 senesinden itibaren 2,5 saat süren formata dönüştü.  Laneth, 2003-2004 yılları arasında pazartesinin yanı sıra perşembe akşamları da yayındaydı. Pazartesi akşamları güncel olana, Perşembe akşamlarıysa rock klasiklerine yer veriyordu.  10 yıldır içerik olarak klasik rock’tan heavy metalin her türüne uzanan geniş bir yelpazede yayın yapan Laneth, Nisan ayında 10. yılı sebebiyle 4 özel program hzaırladı:  Laneth Özel (10. yıl özel programı): 10 yıl boyunca programda çalınan şarkıların yer alıyor. Laneth Özel (Konser Kayıtları): Sadece konser kayıtlarından oluşacak.  Laneth Özel (Metal Dünyasındaki Cover’lar): Tamamı cover şarkılardan oluşuyor. Laneth Özel (Tribute): Hayatını kaybetmiş rock ve metal müzisyenlerinin şarkıları yer alacak.
Fildişi Sahili'nde teknik direktör Halilhodziç'in görevine son verildi  Güney Afrika Cumhuriyeti'nde yapılacak 2010 Dünya Kupası'na hazırlanan Fildişi Sahili Milli Takımı'nda, teknik direktör Vahid Halilhodziç'in görevine son verildi.  Fildişi Sahili Futbol Federasyonu Başkanı Jacques Anouma, televizyondan yayımlanan açıklamasında, ''Halilhodziç'in görevine Afrika Uluslar Kupası'nı kazanamadıkları için son verdiklerini'' söyledi.  Fildişi Sahili'nin Afrika Uluslar Kupası'nda çeyrek finalde Cezayir'e elenmesinin ardından eleştiri okları Halilhodziç'e yönelmişti.  Anouma, Halilhodziç'in yerine geçecek teknik direktörün 10 gün içinde açıklanacağını söyledi.  Fildişi basınında, Halilhodziç'in yerine geçebilecek isimler arasında A Milli Takım Sorumlusu Guus Hiddink ilk sırada gösteriliyor. Milli takımdaki görevine Ağustos'ta başlayacak Hiddink ile Fildişi Sahili'nin kısa süreli bir sözleşme imzalayabileceği belirtiliyor.
Rusya Doğrudan Yatırım Fonu (RDIF) Üst Yöneticisi Kirill Dmitriev, geçen yıl kurulan Türkiye-Rusya Yatırım Fonu'nun amacının ikili ekonomik ilişkileri güçlendirmek ve yatırım akışını artırmak olduğunu belirterek, "Bu ortak fona RDIF ve Türkiye Varlık Fonu tarafından söz konusu amaca hizmet edecek projelere yatırım yapılabilmesi için 500'er milyon dolar yatırılacak. Özellikle altyapı, sağlık ve bilgi teknolojileri sektörlerine ağırlık verilecek." dedi. Dmitriev, varlık fonları ve RDIF faaliyetlerine ilişkin değerlendirmelerde bulundu.Varlık fonlarının kuruldukları ülkenin ekonomik büyümesine katkı sağlayacak olan gerekli sermayenin sağlanmasında ciddi rol oynadığını vurgulayan Dmitriev, "Varlık fonları, gelecek vadeden şirketlere, başlıca altyapı projelerine ve sosyal girişimlere yatırım yaparak ekonomiler üzerindeki pozitif etkisini hem yerel hem de küresel çapta sürdürebilir. Ayrıca ekonomik bağlar devletler arasında politik ilişkiler kurmaya ya da mevcut ilişkileri daha ileri seviyeye taşımaya yardımcı olurken varlık fonları bir çeşit finansal diplomat gibi hareket ederek karşılıklı iş birliğini yoğunlaştırıyor." diye konuştu. Dmitriev, Rusya'ya doğrudan yatırımları çekmek için katalizör görevi görmek ve önde gelen küresel yatırımcılarla ortak yatırım yapmak için 2011'de kurulan RDIF'in bugüne kadar 50'den fazla projeyi sonuçlandırdığını ifade ederek, "Fonumuz bu projeler için bugüne kadar 1,2 trilyon rubleyi (yaklaşık 20 milyar dolar) yönetmiş ve ayrıca Rusya ekonomisine uzun vadeli stratejik ortaklıklar yoluyla 30 milyar dolarlık yabancı sermayeyi çekmeyi başarmıştır." diye konuştu. Japonya, Çin, Ortadoğu ve diğer ülkelerle kurulan müşterek yatırım fonlarının, Rusya ve küresel ortakları arasında karşılıklı ticareti ve ekonomik bağları güçlendirmeye devam ettiğini bildiren Dmitriev, "Dünya çapında yeni ortaklıklar kurmaya devam ediyoruz. Geçen yıl bunlara ek olarak İsrail, Hindistan, Çin, Vietnam ve Suudi Arabistan'dan ortaklarla bir dizi yeni ortak fon ve platform oluşturduk. Şu anda bizim ve ortaklarımız için önemli bir alan haline gelen teknoloji de dahil olmak üzere Rusya ekonomisinin en umut verici sektörlerine yatırım yapmaya devam ediyoruz." ifadelerini kullandı. Dmitriev, geçen yıl kurulan Türkiye-Rusya Yatırım Fonu'nun amacının ikili ekonomik bağları güçlendirmek ve iki ülke arasındaki yatırım akışını artırmak olduğunu belirterek, "Bu ortak fona RDIF ve Türkiye Varlık Fonu tarafından söz konusu amaca hizmet edecek projelere yatırım yapılabilmesi için 500'er milyon dolar yatırılacak. Özellikle altyapı, sağlık ve bilgi teknolojileri sektörlerine ağırlık verilecek." şeklinde konuştu. Türk şirketleriyle de müşterek projeler geliştirdiklerini ve birlikte çalışmaktan memnuniyet duyduklarını dile getiren Dmitriev, şunları kaydetti: "Muazzam bir tecrübeye, uzmanlığa ve mühendislik bilgisine sahip olan Rönesans Holding ile Rusya'da yapılacak sağlık, inşaat, gayrimenkul ve altyapı projelerini kapsayan 400 milyon dolarlık ortak yatırım anlaşmasını imzalayalı yaklaşık dört yıl oldu. Rusya Devlet Başkanı Vladimir Putin'in ay başında Türkiye'ye yaptığı ziyaret sırasında iş birliği fırsatlarını değerlendirmeye devam ettik. Örneğin RDIF ile önde gelen bir başka Türk inşaat şirketi MAKYOL söz konusu ziyaret sırasında yol yapımını da kapsayan altyapı projelerine birlikte yatırım yapacakları bir ortaklık kurmak için anlaştı."
Geçen yıla yüzde 0,85 aylık faiz oranıyla başlayan konut kredileri, yıl içerisinde yurt içinde ve yurt dışındaki belirsizlikler ve olumsuz gelişmeler yüzünden son bir yılda yüzde 1,10 bandına yükseldi.  Faiz artışı en çok orta ve alt gelir grubundaki tüketiciyi vurdu, ev almak isteyen vatandaşların maliyeti yüzde 14 arttı. Tüketiciler konut alımında ortalama 100 bin lira kredi kullanıyor. Buna göre, alacağı ev için konut kredisi çeken vatandaşın sadece bu konudaki maliyeti 22 bin lira arttı.  Ocak 2015'te 100 bin liralık 10 yıl vadeli konut kredisi çeken bir vatandaş toplamda 159 bin lira öderken, bu rakam Ocak 2016'da 181 bin liraya çıktı.  Artan faiz yükü, konut kredisi için ödenen aylık taksit tutarlarını da yukarı çekti. Yine 100 bin liralık kredi çeken tüketici için 2015 Ocak'ta hesaplanan taksit tutarı bin 333 lira iken, 2016 ocak'ta bin 505 liraya yükseldi.
ABD Başkanı Barack Obama’nın Çarşamba günü başlayacak İsrail ziyareti öncesinde alınan olağanüstü önlemler İsrail basının gündemine geldi.  Ynetnews’te yer alan haberde, Obama’nın Kudüs’e gideceği ‘canavar’ lakaplı zırhlı araca dikkat çekildi. ‘Yürüyen kale’ olarak nitelendirilen aracın Obama’yı olası herhangi bir saldırıya karşı koruma kapasitesine sahip olduğu belirtildi. Öyle ki ‘canavar’, kimyasal veya biyolojik saldırıya karşı korunaklı, kurşun ve hatta roket atışına karşı bile dayanıklı. Tekerlekleri patlasa da yoluna devam edebilen araçta, oksijen tüplerinin yanı sıra acil durumlar için kan üniteleri de hazır bulunuyor. General Motors tarafından özel olarak üretilen aracın değeri ise 300 bin dolar. Başkan Obama’yı koruma önlemleri ‘canavar’la da sınırlı değil. Amerikan Başkanı, İsrail ziyareti süresince kendisini adım adım takip edecek 5 bin polis tarafından korunacak. Polis korumasına Amerikan Gizli Servisi de eşlik edecek. Çarşamba günü başlayacak ziyaretin, 3 gün sürmesi bekleniyor.
ABD'nin Arkansas eyaletinde ilginç bir olay meydana geldi. Texarkana şehrinde yaşayan 29 yaşındaki Kayla Jones, kocası Cody ile evlendikten sonra bebek sahibi olmaya karar verdi. Ancak  17 yaşında yapılan kısmi histerektomi (rahmin bir kısmının alınması),bu durumu zorlaştırıyordu. Kayınvalide Patty Resecker, genç çiftin bu hayalini gerçekleştirmek için yardımcı olmak istediğini söyledi. Ancak çift, bu çağrıyı ciddiye almadan taşıyıcı anne araştırmaya başladı. Birkaç görüşmenin ardından kayınvalide Resecker'in ciddi olduğunu anlayan çift, bu fikre sıcak bakmaya başladı. Yapılan testlerin ardından büyükannenin torununu taşıyabileceği açıklandı. Kayla Jones, "İlk önce doktorların deli olduğumuzu düşündüğünü düşündüm, ama araştırdığımda başka büyükanneler bulduk" dedi. İlk deneme 2016 yılının kasım ayında yapıldı ancak başarısızlıkla sonuçlandıysa da 2017'nin mart ayında yapılan ikinci denemede büyükanne, torununa hamile kalabilmeyi başardı. Hamilelikten 7 ay sonra bebek sezaryenle dünyaya geldi. Bebeğe Allen Jones adı verildi.
Lavrov, Hindistan ve Pakistan arasındaki Keşmir krizi ile ilgili başkent Moskova’da gazetecilere değerlendirmelerde bulundu. Rusya’nın, talep olması halinde Hindistan ve Pakistan arasındaki krizin sonlandırılmasına destek olabileceğini belirten Lavrov, "Eğer talep ederlerse iki ülke arasında ara buluculuk etmeye hazırız." dedi.   Hindistan ile Pakistan arasındaki son gerilim, Keşmir'in Hindistan idaresindeki kısmında 14 Şubat'ta polis teşkilatına bağlı milis gücüne yapılan ve 44 kişinin öldüğü bombalı saldırıyla başlamıştı. Yeni Delhi yönetimi, saldırıyla ilgili Pakistan'ı suçlamıştı. Saldırıyı kınayan Pakistan ise suçlamayı reddetmişti. Hindistan, 26 Şubat'ta Keşmir Kontrol Hattı'nın Pakistan tarafında bulunan terör örgütü hedeflerine hava saldırısı düzenlediğini duyurmuştu. Pakistan da dün sabah, hava sahasını ihlal ettiği gerekçesiyle Hindistan'a ait iki savaş uçağını düşürdüğünü bildirmişti. Hindistan, Pakistan'a ait bir savaş uçağını düşürdüğünü açıklarken, İslamabad yönetimi bunu doğrulamamıştı. Pakistan hükümeti ve ordusunun gerilimin tırmanmasını istemedikleri yönündeki açıklamasının ardından gerilim yerini temkinli bekleyişe bırakmıştı. Türkiye, Avrupa Birliği, Almanya, İngiltere, Çin ve Rusya da taraflara itidal telkin etmişti.
Ablyazov’un sahibi olduğu Bank Turan Alem (BTA) Bankası’ndan zimmetine yaklaşık 6 milyar dolar para geçirmek, kara para aklamak ve organize suç örgütüne üyelik suçlamasından yargılanması için Rusya’ya iadesine karar verildi. Ablyazov’un Rusya’ya iade edilmesi ile ilgili genelgeyi Fransa Başbakanı Manuel Valls’ın imzaladığı bildirildi. Fransız mahkemesi Ablyazov’un iadesi konusunda geçen sene olumlu karar almış; son kararı Fransız hükümetine bırakmıştı. Kazakistan’da hakkında arama kararı olan muhalif işadamı, Temmuz 2013'te Fransa’nın güneyinde yakalanmıştı.  Fransa bölge emniyet güçleri tarafından yakalanan Muhtar Ablyazov’un Fransa’da adli makamlara teslim edildiği ve Paris’te mahkemeye çıkacağı belirtilmişti. 2011 yılında İngiltere'ye iltica eden Ablyazov, 2012 yılında izini kaybettirmişti.  Muhtar Ablyazov'un ailesi, karara itiraz edeceklerini açıkladı. Fransa ile Kazakistan arasında sanıkların iadesiyle ilgili bir anlaşma bulunmuyor ama Rusya ile bulunuyor. Ablyazov'un ailesi, Rusya'ya iade edilmesi durumunda, işadamının oradan Kazakistan'a teslim edileceğini öne sürüyor. Öte yandan Mayıs 2013’te Muhtar Ablyazov’un eşi Alma Şalabayeva ve 6 yaşındaki kızı sahte pasaport bulundurduğu gerekçesiyle, İtalya’nın başkenti Roma’da yakalanarak İtalyan makamlarınca sınır dışı edilmesi bu ülkede krize sebep olmuştu. Daha sonra Alma Şalabayeva, pasaportunun yasal ve geçerli olduğunun anlaşılması üzerine serbest bırakılarak kriz aşılmıştı.
Fransa Cumhurbaşkanlığı Sarayı Elysee'den yapılan yazılı açıklamada, Macron ve Merkel'in, Rus lider Putin'e hitaben, Suriye'deki gelişmeler ve Doğu Guta'daki insani durumun ele alındığı ortak mektup yazdığı belirtildi. Açıklamada, iki liderin Putin'e, BMGK'de görüşüleceği üzere Doğu Guta'ya insani yardımların ulaştırılması, yaralıların sevk edilmesi için ateşkes ilan edilmesi ve saldırıların acilen durdurulması çağrısı yaptığı kaydedildi.  BMGK'de oylanacak karar tasarısına Rusya'nın desteğini talep eden iki liderin, Fransa ve Almanya'nın Suriye'de uluslararası insan hakları hukukuna aykırı şekilde sivillere, çocuklara ve hastanelere düzenlenen saldırıları en ağır biçimde kınadığı bildirildi. Açıklamada ayrıca Doğu Guta'daki sivillerin durumuna dikkat çekilerek, iki ülkenin Rusya'yı sorumluluklarını yerine getirmeye çağırdığı ifade edildi.
Merinos Atatürk Kongre ve Kültür Merkezi'nde gerçekleşen Güher ve Süher Pekinel'in konserine müzikseverler yoğun ilgi gösterdi. Pekinel kardeşler, kendi eserlerinden oluşturdukları özel repertuvarla sanatseverlerin beğenisini kazandı. Gecede Maurice Ravel, Claude Debussy ve Manuel Infabte gibi dünyaca ünlü bestecilerin eserleri de dinleyicilerle buluştu. Geceden elde edilecek gelirle "Barış İçin Müzik Nilüfer Çocuk Orkestrası" için enstrüman alınacağı belirtildi.
Fenerbahçe Başkanı Aziz Yıldırım, 2-2 biten Gaziantepspor maçı sonrası gazetecilere açıklamalarda bulundu. Aziz Yıldırım'ın hedefinde, başta maçın hakemi Serkan Tokat olmak üzere, Süper Lig hakemleri vardı. Hasan Ali'nin, 30. dakikada gördüğü kırmızı kartla oyun dışı kalmasını eleştiren Yıldırım, şunları kaydetti: "Saha da kötü, hakem de kötü. Sezon başından beri hakemler kötü. Bütün takımlar şikayetçi. Bugün Hasan Ali'nin atıldığı pozisyon kırmızı kart değil. Orada tehlikeli bir hareket varsa ki dokunmuyor. Bu bana göre kırmızı kart değil, hakem hatalı.  Bayburt'la yaptığımız kupa maçında da oyuncularımızı çok tekmelediler, bu hakem hiçbir şey yapmadı. Bugün de aynı şeyler oldu. 50 numara Nani'yi yıldırmak için devamlı tekmeledi. Türkiye'de standartlar aynı uygulanmıyor. Bu devre puanlar yakın gidiyor ama ikinci devre burası yangın yerine döner. Hiçbir takımın hakkı yenmez, yalnız bizim değil. Adaletli yönetim istiyoruz. Federasyon bize ceza vermeye kalkmasın. Cezalarla bir yere varılamaz.  Bunları iyi eğitsinler, iyi olanları seçsinler. Burası para alıp yatma yeri değil. Hepsini profesyonel yapacağız diye bazıları kafalarına göre maçları yönetmesinler. Bunların Türk sporuna katkısı yok. Bunlar hepimizi üzüyor. Üzüntülerin sonunda hepimiz daha değişik konuşmalar yapmaya başlarız ki bu işin tadı da kaçar." Yıldırım'ın gündeminde Kadınlar Basketbol Ligi'nde Galatasaray'ın hükmen mağlubiyetiyle sonuçlanan "Kizer" olayı da vardı. Kizer'in Basne Hersek vatandaşlığına geçtiğini ama Bosna Hersek Milli Takımı'nda oynamadığını belirten Yıldırım, "Gitmişler federasyona, alt taraftaki insanlardan rica etmişler, onlar da lisansı vermişler. FIBA da Kizer'in Avrupa lisansıyla oynayamayacağını söylemiş. Harun Erdenay çok efendi davranıyor. Söyleyemiyor, ben söyleyeyim. Aşağıdaki insanları ayarlamışlar, ne karşılığında nasıl ayarlamışlar bilemem. Siz araştırın bulun. O insan tutmuş, ikinci bir lisans vermiş, ABD lisansı vermiş oynaması için. O zaman burada kim sorumlu? Kulüp sorumlu. Ve kim sorumlu? Fedrerasyon'daki o lisansı veren kişi sorumlu" dedi. Türkiye Basketbol Federasyonu'nun söz konusu çalışanı işten çıkardığını ama asıl yapması gerekenin dava açmak olduğunu da savunan Fenerbahçe Başkanı, "İşten atmayacak, mahkemeye verecek. Gelecek mahkemede neden lisans verdiğini anlatacak. Ne karşığında veya neden verdi? Federasyonda 17 sene çalıştığını söylüyorlar. 17 sene çalışan biri o lisansın verilmeyeceğini bilmez mi?" diye konuştu. Fenerbahçe Basın Sözcüsü Mahmut Uslu'nun "Özhan (Canaydın) Bey, Duygun (Yarsuvat) Bey orada olsaydı bunlar olmazdı" sözlerini anımsatan Yıldırım, "O lafa iyi bakmak lazım, ne demek istedi?" dedi. Galatasaray'ı sahtekarlık yapmakla suçlayan Fenerbahçe Başkanı, "Siz gidip zorla sahtekarlık yapıyorsunuz. Bunu da Federasyon'a yüklüyorsunuz. Ondan sonra diyorsunuz ki 'Ben spor yapıyorum'. Olmaz, yanlış!" ifadelerini kullandı.
Adana'da kız isteme meselesi yüzünden aralarında husumet bulunan iki grup arasında çıkan kavgada, başka bir suçtan ev hapsinde olan ve üzerinde elektronik kelepçe bulunan Mustafa A.'nın av tüfeğiyle açtığı ateş sonucu 29 yaşındaki Eyüpcan Kayadan göğsünden vurularak yaralandı.  Olay, gece yarısı merkez Seyhan İlçesi Şehit Duran Mahallesi 19040 Sokak'ta meydana geldi.  İddiaya göre, kız alıp-verme meselesi yüzünden daha önce aralarında husumet bulanan iki grup arasında gece saatlerinde tartışma çıktı.  Tartışmanın kavgaya dönüşmesi üzerine başka bir suçtan ev hapsinde olan ve üzerinde elektronik kelepçe bulunan Mustafa A., kalabalığa 5 el av tüfeğiyle ateş açtı.  Tüfekten çıkan saçmalarla yaralanan Eyüpcan Kayadan, çevredekiler tarafından özel bir hastaneye kaldırıldı. Buradaki ilk müdahalenin ardından Adana Numune Eğitim ve Araştırma Hastanesi'ne kaldırılan Kayadan'ın durumunun iyi olduğu belirtildi.  Mustafa A.'yı evinde gözaltında alan polis, olayla ilgili soruşturmayı sürdürüyor.
Tarihçi Prof. Dr. İlber Ortayl, Kütahya Valiliği tarafından 30 Ağustos Zafer Bayramı etkinlikleri kapsamında Hezar Dinari Kültür Merkezinde düzenlenen "Büyük Taarruz ve Dumlupınar" konferansında yaptığı konuşmada, "ağustosun Türkler için bir bayram ayı" olduğunu söyledi. 30 Ağustos Zaferi ile birinci dünya savaşının fiilen bittiğini, Lozan Anlaşması ile de savaşın hukuken sona erdiğini anlatan Ortaylı, şöyle devam etti: "26 Ağustos günü için size yazılı olmayan bir belge vereyim. Türk büyükelçisi Müfit Özdeş, 26 Ağustos tarihinin Mustafa Kemal Paşa tarafından kasten seçildiğini söylemiştir. Çünkü 26 Ağustos 1071’in (Malazgirt Zaferi) ve Ağustos 1526’nın (Mohaç Zaferi) tekrarlanmasını istiyor. Birisinde Sultan Alparslan Anadolu kapılarını açtı, ikincisinde Kanuni Süleyman Hazretleri Mohaç Ovası’nda, çok iyi savaşçıları ve kudretli Macar ordularını yeksan etti. İşte bu, şimdi de vatanın son parçasına saldıran düşmanını durduruyor ve atıyor. Bu çok önemli bir olay. Onun için bu tarihte böyle tespit edilmiştir. Ağustos ayı Türkler için kesinlikle bayramdır. Bunu size ifade ediyorum. Çünkü bu tarih bir tesadüf değildir. Türkler belirli mevsimlerde, klasik dönemlerde savaşa hazırlanırlar. Avrupa seferlerine nisanda çıkarlar, genellikle sefer ağustos ve eylülde sona erer. 16 ve 17’inci asırda böyleydi. 20’inci asırda da aşağı yukarı bunun tekrarı oluyor. Ama zaman ve zemin de ona doğru gidiyor. Ağustos bizim için önemli bir aydır." Kurtuluş için yaşanan savaşta Ege Bölgesi'nin büyük zorluklar çektiğini aktaran Ortaylı, şunları kaydetti: "Memleketin bir kısmı Sarıkamış’tan sonra Rus işgaline düşmüştür. Orada asker toplanamadı. Bütün yükü, Kastamonu vilayetinden başlayarak, Orta Anadolu, Çukurova ve bilhassa Ege Bölgesi ve Trakya’ya kadar olan kesim çekti. Ondan sonra da mütarekede çok büyük sıkıntılar çekildi. Yunan işgali hakikaten hoş değildi. Belki İngiltere kendi ordusuyla savaşa girseydi bu kadar tepki çekmezdi. Bunlar ananesi olmayan, disiplinsiz balkan milliyetçileriydi. Onun için Ege Bölgesi'nde çok çok büyük zorluklar yaşandı. Bu savaşın bittiği son ana kadar çok açıktır. Onun için bu bayram burada özel bir öneme sahiptir." Kütahya Valisi Ömer Toraman, Ortaylı’ya konuşmasının ardından Şehit Sancaktar Mehmetcik Anıtı plaketini takdim etti.
Galatasaray Teknik Direktörü Igor Tudor, Spor Toto Süper Lig'de Beşiktaş ile yapacakları derbi maçın heyecanını yaşadığını söyledi. Tudor, GS TV'ye yaptığı açıklamada, büyük bir maça çıkacaklarını belirterek, "Derbi için tabii ki çok heyecanlıyım. Eminim ki sahaya çıktığımda çok özel hissedeceğim. Benim için büyük bir an. Fakat ben takım kadar önemli değilim." dedi. Beşiktaş karşısında takımının nasıl kazanacağına odaklandığını kaydeden Tudor, "Derbi atmosferleri hakkında güzel hikayeler dinlendim. Oynadığım dönemde ben de bunları tatmıştım. Bunun bir parçası olmaktan çok mutluyum." ifadelerini kullandı. Futbolculuğu döneminde Juventus formasıyla Galatasaray'a karşı Ali Sami Yen Stadı'nda maça çıkan Hırvat teknik adam, şunları söyledi: "Çok iyi bir hafızaya sahip değilim fakat Ali Sami Yen'deki atmosferi iyi hatırlıyorum. Çünkü maçtan sonra takımda bunun hakkında konuşmuştuk. Neredeyse 20 yıl geçti fakat saha içinde birbirimizle iletişim kuramadığımızı hatırlıyorum. Maçtan önce tribünleri görmek için sahaya çıktığımızda ıslıklar inanılmazdı. Şimdi bu atmosferin benim tarafımda olmasından dolayı çok mutluyum." Çalıştırdığı takımların sahada her şeyini verdiğini vurgulayan Tudor, "Bundan eminim. Futbolu bilen ve sevenler için bu ne kadar önemli olduğunu biliyorum. Bu şekilde elinizden geleni yaparken kaliteyle, takımımızda buna çokça sahibiz, iyi sonuçlar almak kolaylaşıyor. Takım olarak oynadığımızı, birlikte savunacağımızı, savaşacağımızı ve koşacağımızı herkesin görmesini istiyorum. Buna kaliteyi de ekleyince Galatasaray'ın kazanmasını sağlayacağız." değerlendirmesinde bulundu. Çaykur Rizespor maçındaki koşu mesafelerinin zihinsel savaşın sonucu olduğunu anlatan Igor Tudor, "Oyunculara her şeyin kafada başladığını anlattım. Kafalarında bunu arttırabileceklerini ifade ettim. Bittiğinizi düşündüğünüzde bile yüzde 15-20'lik bir ekstra gücünüz olur. Benim oyun felsefem; antrenmanda neyi yapabiliyorsanız bunu sahada da göstermek. Bu nedenle antrenmanlarda sıkı çalışmalıyız. Sezon ortasında gelip farklı kurallar, metotlar koymak kolay değil fakat yapılması gerekiyor. Her geçen gün oyuncuların hazır olduğunu görüyorum. Bu sistemi kabul ettiler. Bu nedenle mutluyum. Daha çok çalışmamız gereken alanlar var fakat ben buna hazırım. Antrenmanlarda gördüğüm kadarıyla oyuncularım da hazır." diye konuştu. İnsanların işini yapmamasını kabul etmeyeceğine dikkati çeken Tudor, "Eğer bazı şeylerin olması gerektiği gibi olmadığını fark edersem değiştirmek isterim. Kulüp işini yapmalı, teknik direktör olarak ben işimi yapmalıyım, oyuncular da kendi işini yapmalı. Normal olarak herkesin kendi görevlerini yerine getirmesini bekliyorsunuz. Başarıya giden tek yol bu." değerlendirmesinde bulundu. Galatasaray'ın başına yeni geçen Tudor, takımda iyi bir atmosfer gördüğünü anlatarak şunları kaydetti: "Şimdi bunu yarın sahada görmeliyiz. Tabii ki yeterli zamanımız yoktu. Teknik direktör olarak hiçbir zaman tatmin olmam. 3-4 ay geçse bile sürekli olarak yapılacak yeni bir şeyler ortaya çıkar. Sürekli olarak daha iyiye gitmeniz gerekiyor. Eğer tatmin olursanız gelişemezsiniz. Mükemmel bir makinede bile yapacak bir şeyler bulunur. İyi bir hafta geçirdik diyebiliriz. Yarın göreceğiz. Gün be gün, hafta üstüne hafta çalışmaya devam edeceğiz." Kardemir Karaküspor'u çalıştırdığı sırada Beşiktaş karşısında galibiyet sevinci yaşayan Igor Tudor, "Beşiktaş'ı Karabük ile yenmiştim. Her maç birbirinden farklıdır. Aynı karşılaşmayı tekrarlayamazsınız. Karabükspor ve Galatasaray'a karşı rakiplerin motivasyonları farklı. Bu nedenle karşılaştıramazsınız. Aynı taktik ve fikirlerle sahaya çıkamazsınız. Fakat futbola bakışımı çalıştığım tüm takımlara aktarmaya çalıştım. Bunun gerçekleşmesi için zamana ihtiyacımız var. Eminim ki bazı şeylerin değiştiğini göreceğiz. Bütün hafta çok çalıştık." ifadelerini kullandı. Derbi öncesi taraftarlara da çağrıda bulunan Tudor, "Taraftara mesajım bizimle beraber olmaları. Oyuncularım her şeylerini sahaya yansıtacaklar. Bu kısa dönemde bunu gördüm. Yapmak istiyorlar. Yarın hep birlikte olalım." diyerek sözlerini tamamladı.
Dünyayı olağanüstü bir uçuş perspektifinden gösterebilmek için en son teknolojiyi sofistike tekniklerle buluşturan çarpıcı bir serüven.  Kuşların kanatlarında altı kıtada nefes kesen bir uçuşa katılın ve eşsiz doğa manzaralarına yukarıdan tanık olmaya hazır olun.  BBC yapımı belgeselin her bölümü kuşlarla farklı bir kıtayı keşfe çıkıyor ve onların yolculuklarına dair dramatik bir anlatı sunuyor.  Kuzey Amerika’da, kar kazları ve kel kartallar, Meksika Körfezi’nden Kanada’ya kadar mücadele veriyor.  Avrupa’da, gri turnalar Camargue’da dört nala koşan atlardan kaçışırken yaban kazları Londra üstünde yollarını kaybediyor. Güney Amerika’da, akbaba ve parlak renkli Amerika papağanları dağlar ve yağmur ormanları boyunca yolculuk ediyor.  Diğer bölümlerse Afrika, Asya ve Avustralya’dan benzersiz manzaralar sunuyor.  Dizi, çeşitli cihazlar ve yöntemler -yerleşik kameralar, pilotsuz hava araçları, hafif hava araçlarıyla yan yana uçmak için eğitilmiş kuşlar- sayesinde bizi gezegenin en inanılmaz manzaralarının üzerine çıkarıyor ve bir kuş gibi uçmanın neye benzediğini gözler önüne seriyor.  Son olarak, altıncı bölüm bu nefes kesen dizinin nasıl yapıldığını ve kuşlarla yapım ekibi arasındaki yakın ilişkiyi gösteriyor.    Belgeselin iki kıtayı konu alan bu bölümünde telli turnalar Hindistan yolunda tehlikeli bir Himalaya geçidini aşarken Hint kazları beş mil yukarıda hızlı yoldan gidiyor.  Racasthan’da akbabalar yiyecek bulmak umuduyla, avlanan kaplanları izliyor. Güvercinlerse kutsal kabul edilen, farelere ayrılmış bir tapınağı ziyaret ediyor.  Dünyanın en büyük deve sürülerini görebilmemiz için bize rehberlik de eden güvercinler, Jodhpur Kalesi’nin mazgallı siperlerinde şahinleri atlatmayı öğreniyor.  9 bin turna, kışı en olmadık yerde; bir çöl şehrinin ortasında dikenli tellerle çevrili bir kampta geçiriyor.  Avusturalya’da, gökkuşağı loriler Sidney’e uğrayıp Gold Coast’da devriyeye çıkıyor. Orta Avustralya’daysa binlerce tepeli papağan bir girdap gibi dönüp dururken muhabbet kuşları Uluru’yu (Ayers Kayası) geçip bir araya gelerek şimdiye dek görülmüş en büyük sürüyü oluşturuyor.  Çin’de, kırlangıçlar ve karasağanlar Çin Seddi’ni ve Pekin’in Yasak Kent’ini ziyaret ediyor. Japonya’da ülkenin en çok saygı gören kuşları, Japon turnaları, kadirşinas ahali sayesinde bir balık ziyafeti çekiyor ve aç kızıl tilkilerle, beyaz kuyruklu kartallarla ve Steller kartallarıyla ilginç bir ahenk oluşturuyor. Ve akşam olup sessizlik çökerken Japon turnaları karda büyüleyici bir dansa başlıyor.
Arjantin Donanmasının resmi Twitter hesabından yapılan açıklamada, "Cumartesi saat 10.42 ile 10.52 arasında, farklı üslerde 4 ila 36 saniyelik kısa uydu aramaları tespit edilmiştir. Bunların kayıp denizaltı mürettebatının yeniden karayla bağlantı kurma çabası olabileceği değerlendirildiğinden sinyallerin kaynağı araştırılmaktadır." ifadeleri yer aldı. Yetkililer, uydu sinyallerinin denizaltıdan geldiğinin henüz doğrulanamadığını ve bunun şimdilik yalnızca bir ihtimal olarak değerlendirildiğini vurguladı. Öte yandan kayıp denizaltıyı arama çalışmaları da devam ediyor.  ABD Donanmasından yapılan açıklamada, California eyaletinde konuşlu Sualtı Kurtarma Komutanlığına arama çalışmalarına destek vermesi için talimat verildiği bildirildi. Birliğin elinde uzaktan kumandalı su altı arama araçları ve batık denizaltılardaki personeli kurtarmak için gerekli donanım bulunuyor.  Denizaltının bağlı olduğu Mar del Plata Donanma Üssü Komutanı Gabriel Gonzalez, "Birleşik Devletler ve Birleşik Krallık'tan birimlerle eşgüdüm halinde" olduklarını kaydetti. Bu arada Mar del Plata Üssü'nde toplanan denizaltı mürettebatının aileleri de yakınlarından gelecek haberleri bekliyor.  ASA San Juan denizaltısıyla telsiz bağlantısı, başkent Buenos Aires'in 250 kilometre güneyindeki üssüne geri dönerken, kıyıdan 430 kilometre açıkta kesilmişti.  Denizaltıdan çarşamba gününden bu yana haber alınamıyor. Alman yapımı dizel elektrikli denizaltı, 1983 yılında Arjantin donanmasına katılmıştı.
Portekiz'den 21 Ağustosta yola çıkan Laura Dekker, internet sitesindeki günlüğünde, Kanarya Adaları'ndan Lanzarote'ye vardığını belirterek, "Mağaralar, volkanlar, dağların zirvesinde harika manzaralar keşfettim" diye yazdı.  Fırtına sezonu olduğu için Atlas Okyanusu'na açılamadığını belirten genç kız, iki hafta daha Pasito Blanco Limanı'nda demirleyeceğini, ondan sonra nereye gideceğine karar vereceğini anlattı.  Laura Dekker, eğitiminden geri kalmamak için her sabah düzenli ders çalıştığını da yazdı.  Her şey yolunda giderse 17 veya 20 Eylül 2012'de turu tamamlaması beklenen Dekker, Kanarya Adaları'ndan sonra Panama, Galapagos Adaları, Avustralya, Tayland ve Avrupa güzergahını izleyecek.  Yelkeniyle tek başına dünya turuna çıkmak istediğini geçen yıl eylül ayında açıklayan ve ailesinin de desteğini alan Laura Dekker, gençlik ve çocuk koruma kurumları tarafından engellenmişti.  Genç kızın tek başına dünya turuna çıkmasının sakıncalı olacağını ileri süren her iki kurum, velayetinin ailesinden alınması isteğiyle mahkemeye başvurmuşlardı. Bir süre, iki kurumun sıkı gözetiminde yaşayan Dekker, geçen aralık ayında kaçarak tek başına Karayip Adaları'na gitmişti.  Bu tur sırasında yakalanarak Hollanda'ya getirilen Dekker, hayalinden vazgeçmeyip hukuki yolları sonuna kadar zorladı. Son olarak Middelburg mahkemesi, temmuz ayında aldığı kararla genç kızın tek başına tura çıkmasına izin verdi.  Hollanda vatandaşlığının yanı sıra Yeni Zelanda ve Alman pasaportlarına da sahip olan Dekker, önüne engeller konulduğu zaman, "hayalini gerçekleştirmek için gerekirse Hollanda vatandaşlığından çıkarak, buradaki ikamet kaydını silmeyi düşündüğünü" söylemişti.
CHP Genel Başkanı Kemal Kılıçdaroğlu, partisinin TBMM Grup Toplantısı’nda konuşma yaptı. Kemal Kılıçdaroğlu’nun konuşmasından öne çıkanlar şöyle; O bizim gurumuz, onurumuz. Seni çok seviyoruz Aziz Sancar. Bir kez daha Mustafa Kemal’i haklı çıkardılar. Hayatta en hakiki mürşid ilimdir. Basının özgür olmadığı bir ülkede toplum da özgür değildir. Bir ülkede demokrasi diyorsak bunun mihenk taşı medyadır. Bu işin sağı, solu yok. Medya her koşulda özgür olmalı. Türkiye, basın özgürlüğü konusunda Lübnan, Kosta Rika ve İran’a geçildi. Türkiye’yi bu hale kim getirdi? Bunun üzerinde oturup düşünmemiz lazım. Bir diktatör bozuntusu, bunun hesabını sen vereceksin. 32 gazetecimiz hapiste. Yazık, günah değil mi? Başbakan’a yurtışındaki en zor soru ‘Sizin ülkenizde gazeteciler niye hapiste?’ Yargılanmasınlar demiyoruz, yargılansınlar. Birileri yargıç cüppesi giyip, birilerinin talimatını yerine getiriyorsa sorun vardır. Gazeteciler, gazetecilerin tutukluğunu sormuyor. Korkuyorsanız o uçağa niye biniyorsunuz? Dünyaların sorduğu soruyu sormaktan korkuyorlar. O uçakta ne işiniz var? Irak’a askeri gönderdik, tankları da gönderik. Arkadan kahramanlık edebiyatı yapıyorlar. Kimse geri gönderemez, onlardan mı izin alacağız... Efelendiler, kahramanlık edebiyatı yaptılar. Şimdi geri çekiliyorlar. Sana bu yetkiyi kim verdi? Bunun hesabı verilmeyecek mi? Havuz medyasında tık yok. Açıkça Türk halkına yalan söylediler. Davet üzerine gittik dediler. Irak, davet etmedik diyor. Diyecekler ki bizi kandırdılar. Sen çocuk musun? Rus uçağını düşürüyorsun. Sen onların toprağını işgal ediyorsun, izin almıyorsun. Bu çifte standardı dünya görmez mi? Türkiye'nin onuruyla oynamaya bu hakkı, bu yetkiyi sana kim verdi? Türkiye’yi küçük düşüren sizsiniz. Hiçbir komşumuz kalmadı. Türkiye Cumhuriyeti tarihinde bir ilktir bu. Sanki Trabzon'a, Rize'ye, Diyarbakır'a asker gönderiyor. Neden geri çekildin? Mutabakat sağlandıysa niye geri çekildin? Bunlar birike birike Türkiye'nin itibar kaybına rol açıyor.  Doğu, Güneydoğu’ya bakın. Kentler, Beyrut, Lübnan gibi. Belli bölgelere girilmiyor, hendekler kazılmış. Hendek kazanlar unutmasın, bu ülkeye en büyük kötülüğü siz yapıyorsunuz. O hendekleri zorla kazdırdılar. Suriyeli mülteciler gibi göç etmeye başladılar. İki arada bir derede kaldılar. 78 milyon vatandaşıma soruyorum; Türkiye’yi bu hale kim getirdi? 2002’de hükümet oldular, terör yoktu. Nasıl oldu, bu hale geldi? Bu sorun ancak Parlamentoda çözülür dedik. Bildiklerini yapıp Türkiye’yi bu hale getirdiler. Çözüm Süreci’nde terör örgütünün kentlerde silah depolanması kimin zamanında oldu? Kendisi sorumlu olan bir iktidar, sorunu çözemez. Türkiye’nin bir numaralı sorunu yönetim sorunudur. Yazık, günah. Bu insanlar göç etmeye başladılar. Siyasi iktidar bunun sorumluluğunu üsteleniyor mu? PKK bizi kandırdı, Esad bizi kandırdı, Irak bizi kandırdı diyorlar. Sizi kim kandırmadı, onu söyleyin de öğrenelim. Sivas’ta eylem yapan demir-çelik işçilerine kimse sahip çıkmazken CHP sahip çıktı. Her sorunun çözüm adresi CHP’dir. Fabrikayı devlete alabilir, borçları güvene alabilirsiniz. Yolsuzlukları unutmayız. Koşullar ne olursa olsun, yolsuzluk yapanlar hangi makamda olursa olsunun bunu hesabını sormak her vatandaşın boynunun borcudur."
Başbakan Recep Tayyip Erdoğan, İstanbul'da düzenlenen ve iki gündür devam eden küresel ekonomik sempozyumu gala yemeğine Belçikalı mevkidaşı Yves Leterme'yle birlikte geldi.  Başbakan Erdoğan, yarısından çoğu yabancı olan kalabalığa yönelik yaptığı konuşmada Türkiye'nin Avrupa Birliği sürecine değindi.  Erdoğan, “İki hafta önce yapılan Anayasa değişikliği vatandaşların AB sürecinde ne kadar kararlı olduğunu orta koydu” dedi.  Türkiye dışında Avrupa Birliği kapısında 50 yıl bekletilen başka ülke olmadığını söyleyen Erdoğan, müzakere sürecinin ağır yürütülmesini eleştirdi.  Erdoğan, şöyle konuştu: “15 fasılla açılan bir süreç vardı. Sonra baktılar bunlar çabuk aşılır diye bunların sayısı 35'e kadar çıktı. Güney Kıbrıs'ı AB üyesi yapanlar kendilerini inkar ettiler. Yeşil Hattın olduğu bir Kıbrıs'ı AB’ye alamazsınız.”  Başbakan Erdoğan, Türkiye'nin terörle mücadelede uzun süre yalnız bırakıldığını da ifade etti.  Erdoğan, “Ülke dışından bize yönelen terör saldırılarıyla ağır bedeller ödedik. Terörü destekleyenler oldu. Terörün neden olduğu acı gerçek görürünce Türkiye'yle empati kuruldu” dedi.
Bucaspor maçı hazırlıklarını, sağanak altında kulüp tesislerinde yaptığı antrenmanla sürdüren Sivasspor'da, teknik direktör Mesut Bakkal, idman sonrası basın mensuplarının sorularını yanıtladı.  Kavga ettikleri gerekçesiyle süresiz kadro dışı bırakılan Mehmet Yıldız ve Souleymane Keita'nun durumunun sorulması üzerine Bakkal, ''Şu anda maçımıza kilitlendik, o soruları kabul etmiyorum'' dedi. Bucaspor maçının önemine değinen Bakkal, ''Önemli bir maç, almamız gereken bir maç. Hem oyuncularım hem ben, herkes bu maçın bilincinde. Olmazsa olmaz, kazanmamız gereken bir maç'' dedi. Her iki takımın da 6 puanda olduğunu, bu maçı kazandıkları takdirde biraz rahatlayacaklarını ifade eden Bakkal, bulundukları noktayı hak etmediklerini belirterek, ''Bu nokta, bizim noktamız değil. Ne emeğimize, ne çalışmamıza, ne de içerideki futbolcunun kalitesine, kulübün duruşuna yakışıyor. Biz de bunun bilincindeyiz, hiç kimse duyarsız değil. Benim oyuncularım da çok duyarlı, çok kişilikli, çok karakterli oyuncular. Zannederim Cuma günü Bucaspor maçında gerekli cevabı sahada vereceklerdir'' ifadelerini kullandı. Galibiyet serisine başlamaları, beraberlik ve mağlubiyet serisine 'dur' demeleri gerektiğini kaydeden Bakkal, ''Hiç kimse tabi iyi oynadığımızı veya hakem hatalarından ortaya çıkan mağlubiyetleri konuşmuyor. Çünkü biz genel olarak, ben de en başta olmak üzere, tabelacıyız. Tabeladaki skora göre hareket eden bir yönümüz var. Onun için de bizim bu tabelaya galibiyeti yazdırmamız gerekiyor ki biraz daha moralimiz düzelsin, biraz daha camiaya neşe gelsin, biraz daha şevkimiz artsın. Bunun günündeyiz'' diye konuştu. Taraftarı takıma destek vermeye çağıran Bakkal, ''Son 7-8 maçı, 10 maçı beklemeyelim, Sivasspor bir tane, Sivasspor takımı tek, herkes buradan gelip geçici, onun için gelin bu ilk 7-8 haftada bu takıma sarılalım'' dedi. Bakkal, Sedat Bayrak'ın cezasının bittiğini, kaleci Sead Ramoviç'in sakatlığının ise sürdüğünü sözlerine ekledi. ESNAF ODALARINDAN BAKLAVA VE ÇİÇEK Sivasspor, Bucaspor maçı hazırlıklarını sakatlıkları nedeniyle tedavi gören Hayrettin Yerlikaya ve Murat Sözgelmez ile süresiz kadro dışı bırakılan Mehmet Yıldız ve Keita'dan yoksun bir kadroyla sürdürdü. Keita'nın A2 takımıyla, Mehmet Yıldız'ın ise U-18 takımıyla idmanlara çıktığı belirtildi. Diz çapraz bağlarında esneme olan Hayrettin'in 3 hafta sahalardan uzak kalacağı, tedavisi süren Murat'ın ise yakında takımla çalışmalara başlayacağı kaydedildi. Sivasspor'un Bucaspor karşısına, sakatlıkları süren Hayrettin ve Murat ile hak mahrumiyeti cezası bulunan Kamanan'dan yoksun bir kadroyla çıkacağı ifade edildi. Kamanan'ın cezasının Kasım ayının başında biteceği belirtildi. İdmanı, yöneticiler Faruk Taşseten ve Harun Türkoğlu ile Esnaf ve Sanatkarlar Odaları Birliği'nin yönetim kurulu üyeleri Hakan Demirgil, Harun Koç, Yasin Yaman ve Raif Aydın da izledi. Hakan Demirgil, birlik adına teknik direktör Mesut Bakkal'a çiçek takdim ederken, futbolculara da baklava ikram etti.
İş yaşamına atılmış ya da lisansüstü eğitim yapmakta olan yüzbinlerce gencin beklediği bedelli askerliğin çıkartılması yolunda hükümet içinde güçlü bir irade bulunuyor. Taraf gazetesinin haberine göre, AKP'den adının açıklanmasını istemeyen bir milletvekili, gerek mecburi askerliğin süresi, gerekse bedelli askerlik imkanının yaratılması konusunda Başbakan Tayyip Erdoğan ile Genelkurmay Başkanı Orgeneral Işık Koşaner arasında görüşmelerin yapıldığını hatırlatarak, "Başbakan bedelli askerliği istiyor. Hüakümet bedelli askerliğin uygulamaya konması konusunda kararlı" dedi. Planlanan düzenlemede bedelli askerlikten yararlanacak olanlardan daha az miktarda para tahsil edilecek ve ödeme kolaylıkları getirilecek. Erdoğan, referandum öncesinde bedelliyle ilgili bir soruyu yanıtlarken, önlerine geldiğinde değerlendirecekleri yolunda bir açıklamayla bu uygulamaya yeşil ışık yakmıştı. Başbakan Yardımcısı Bülent Arınç ise tek tip askerlik modeliyle ilgili bir soru üzerine TSK'nın bu konuda yaptığı çalışmayı hükümete göndermediğini hatırlatarak "Prensip olarak askerlik süresinin bu kadar uzun olmasına karşıyım, kısada eşitliği konuşabiliriz" demişti. Yeni Genelkurmay Başkanı Orgeneral Işık Koşaner, göreve gelir gelmez yaptığı açıklamada eğitim seviyeleri ne olursa olsun 9 ya da 12 ay olarak kamuoyunda spekülasyonu yapılan tek tip askerlik modelinin uygulanacağını duyurmuştu. Ancak hükümet, bu konuda nihai kararı verecek olanın siyasi otorite olduğunu AKP Genel Başkan Yardımcısı Hüseyin Çelik'in ağzından yaptığı açıklamayla netleştirmişti. Bedelli konusunda Genelkurmay Başkanlığı ile görüşmeleri sürdüren hükümet, uygulamayı hayata geçirmekte kararlı. Ankara'daki görüşme trafinin ardından nasıl bir karar çıkacağı merakla bekleniyor.
Projenin Yap-İşlet-Devret (YİD) modeliyle ihale edildiğini, Nurol-Özaltın-Astaldi-Yüksel-Göçay Grubu'nun 22 yıl 4 ay yapım ve işletme süresi teklifinin uygun bulunduğunu hatırlatan Öztürk, projenin Türkiye'nin en büyük YİD projesi olduğunu ifade etti.  Öztürk, sözleşme imzalanmamasına rağmen müteahhit firmanın altyapı çalışmalarına başladığını, bölgede sondajlar yapıp, harita çalışmaları yürüttüğünü kaydetti.    ''Arazi yapısı detaylı şekilde inceleniyor, sondajlar, arazi etütleri, sismik çalışmalar yürütülüyor. Bu da düşünülen koridorda bazı ötelemelere, sanat yapılarında değişiklik yapılmasına neden olabiliyor. Bu çalışmaları belli bir noktaya getirdik, köprünün Gebze tarafında sondaj çalışmaları, denizde sismik çalışmalar devam ediyor. Sözleşme imzalandıktan sonra çalışmalar hızlı şekilde sürdürülecek. 2. boğaz köprüsünü 3 yılda yaptığımızı düşünürsek, idari ve yasal sıkıntı çıkmazsa dünyanın en büyük 2. asma köprüsü ihaleyi alan firmalarla sözleşmenin imzalanmasının ardından 3,5-4 yılda bitirilecek.''   İzmit Körfez Geçişi ve Bursa-Balıkesir-İzmir Otoyolu, Gebze'den başlayacak ve İzmit Körfezi'ni köprüyle geçerek Orhangazi'ye bağlanacak. Bursa üzerinden devam edecek otoyol, Balıkesir'den geçerek İzmir'e uzanacak. Otoyolun uzunluğu 421 kilometre olarak hesaplanıyor. Proje kapsamında, 30 viyadük, 4 tünel, 209 köprü, 18 gişe alanı, 5 otoyol bakım işletme merkezi, 7 servis ve park alanı yer alıyor.  Proje, mevcut devlet otoyolunu yaklaşık 140 kilometre kısaltarak, 8-10 saatlik mevcut ulaşım süresini 3,5-4 saate indirecek. Böylece yılda 870 milyon TL tasarruf sağlanacak. Proje tamamlandığında, İzmit körfezine yapılacak 3 kilometre uzunluğundaki asma köprü, dünyanın en uzun açıklıklı ikinci asma köprüsü olacak.  Edirne-İzmir arasında kesintisiz otoyol ulaşımını sağlayacak projenin, güzergahta bulunan Yalova, Bursa, Balıkesir, Manisa ve çevre illerin ekonomisi için de büyük önem taşıdığı belirtiliyor.
Fenerbahçe'de Aykut Kocaman'ın ani ayrılışının yankıları sürerken yönetim kurulu hızla teknik direktör arayışına başladı.  Sarı-lacivertlilerde 3 sezon teknik direktörlük ve 1 sezon sportif direktörlük görevini sürdüren Kocaman'ın istifası büyük süprizle karşılandı. Ancak kulüp bir an önce yeni bir teknik adamı takımın başına getirmenin hesaplarını yapıyor.  Şu ana kadar yeni teknik adamın yerli ya da yabancı olması konusunda net bir karar alınmadı. Ancak yönetim kurulu, yerli teknik adam seçenekleri arasından iki ismi ön plana çıkartmış durumda...  2000-2001 sezonunda Fenerbahçe'yi şampiyonluğa taşıyan ilk yerli teknik adam olan ve bu sezon Çaykur Rizespor'u Spor Toto Süper Lig'e çıkartan Mustafa Denizli ile Eskişehirspor Teknik Direktörü Ersun Yanal, Aykut Kocaman'dan boşalan koltuk için en güçlü adaylar...  Fenerbahçe Yönetim Kurulu'nun, başkan Aziz Yıldırım önderliğinde teknik direktör konusunda zaman kaybetmeden karara varması bekleniyor.
Hava sıcaklıklarının dalgalı seyir izlemesi ve yağışlardaki dengesizlikler nedeniyle verimde görülen düşüş patates ve soğan arzında daralmaya yol açmış, bu duruma hasat dönemindeki yağışların etkisiyle ürünün marketlere geç gelişi de eklenince fiyatlarda artış görülmüştü. Piyasada kilogramı bir ara 6 lirayı geçen patatesteki fiyat yükselişini önlemek amacıyla Tarım Kredi Kooperatifleri Merkez Birliğince sözleşmeli üretim modeliyle Afrin bölgesinde üretilen ürünler ilk olarak 23 Haziran'da Ankara'da bulunan iki market zincirine ulaştırıldı. Bu ürünler 1,95 liradan tüketiciye satılmaya başlandı. Bu adımın ardından stoklardaki ürünlerin daha uygun fiyatla satışa sunulması ve bu sezonun ilk ürünlerinin hasat edilerek piyasaya sürülmesi, fiyatlarda hızlı bir düşüşü beraberinde getirdi. Ankara, İstanbul, Antalya, İzmir ve Gaziantep toptancı hallerinden alınan fiyatların ortalamasına göre, 25 Haziran-2 Temmuz dönemini kapsayan son bir haftada patatesin ortalama kilogram fiyatı 3,14 liradan 2,46 liraya geriledi. Patatesin aynı tarihlerde Ankara ve İstanbul'da faaliyet gösteren 5 büyük marketteki ortalama kilogram fiyatı da 4,54 liradan 3,69 liraya düştü. Üretim sezonunun yağışlı geçmesi kuru soğanda da verim düşüşüne yol açtı. Yapılan araştırmalar, verimde yüzde 5-10'luk bir kayıp olduğunu gösteriyor. Hasat dönemi öncesi yükselen soğan fiyatları da son bir haftada hem toptancı hallerinde hem de marketlerde gerilemeye başladı. Ankara, İstanbul, Antalya, İzmir ve Gaziantep toptancı hallerinden alınan fiyatların ortalamasına göre, 25 Haziran-2 Temmuz döneminde kuru soğanın ortalama kilogram fiyatı 4,35 liradan 3,50 liraya indi. Soğanın Ankara ve İstanbul'da faaliyet gösteren 5 büyük marketteki ortalama kilogram fiyatı ise 4,71 lira seviyesinde bulunuyor. Bazı üretim bölgelerinde başlayan hasatla birlikte yağmurların etkisinin azalmasının söz konusu iki üründe fiyatları daha da aşağı çekmesi bekleniyor. Hem erkenci hem de ana üretim bölgelerindeki hasat çalışmalarıyla piyasaya yeterli miktarda ürün girişinin gerçekleşmesinin patates ve soğan fiyatlarındaki gerilemeyi hızlandıracağı öngörülüyor.
Azerbaycan Dışişleri Bakanlığı Daire Başkanı Hikmet Hacıyev basın mensuplarına yaptığı açıklamada, Sudan Cumhuriyet Parlamentosu Dış İlişkiler Komitesi'nde, 1992 yılında Karabağ'ın Hocalı kentinde yaşanan olaylarla ilgili kararın kabul edildiği belirtildi.  Hacıyev, komitenin kabul ettiği kararda, Hocalı'da yaşananların "insanlık suçu" şeklinde nitelendirildiğini ve "soykırım" olarak tanındığını söyledi.  25 Şubat 1992'den itibaren Hocalı'ya saldırın Ermeniler, bölgedeki Sovyet ordusuna bağlı 366. Zırhlı Alayı'nın bütün araçlarını kullanarak şehri iki saat boyunca top ve tank ateşine tuttu.  Yoğun ateşe maruz kalan kasaba halkı, canını kurtarmak amacıyla dağlık ve ormanlık alanlara kaçmak zorunda kaldı.  Kasabanın dışında da silahsız, sivil halkı takip eden Ermeni güçleri, sivillere acımadı. Saldırıdan bir gün sonra ise hafızalardan yıllarca silinmeyecek "Hocalı katliamı" ortaya çıktı.  Resmi verilere göre, Hocalı katliamında savunmasız durumdaki 106'sı kadın, 83'ü çocuk olmak üzere toplam 613 Azerbaycan vatandaşı hayatını kaybetti.
Merkez Karar ve Yönetim Kurulu (MKYK) toplantısı sona erdi. Genel Başkan ve Başbakan   başkanlığında, parti genel merkezinde gerçekleştirilen toplantı, 1,5 saat sürdü. Habertürk TV'den Aysun Torun'un aktardığına göre; MKYK'da, oy birliği ile 21 Mayıs için olağanüstü kongre kararı alındı. MKYK'da Cumhurbaşkanı Erdoğan'ın parti üyeliği kararı da oy birliğiyle alındı. MKYK toplantısı öncesinde, AK Parti Merkez Yürütme Kurulu (MYK) Genel Başkan ve Başbakan Binali Yıldırım başkanlığında toplandı. Genel Başkan ve Başbakan Binali Yıldırım başkanlığında, parti genel merkezinde gerçekleştirilen toplantı, 3 saat sürdü. AK Parti Genel Başkan Yardımcısı Hayati Yazıcı, AK Parti MYK ve MKYK toplantılarına ilişkin, "İki önemli gündem maddesi var. Yarın Kurucu Genel Başkanımız, liderimiz, Cumhurbaşkanımızın partimize üyelik törenini gerçekleştireceğiz. 21 Mayıs'ta da AK Parti 3. Olağanüstü Büyük Kongremizi yapmak suretiyle Kurucu Genel Başkanımız, liderimiz, partimizin genel başkanlık görevine dönmüş olacak. Bu iki konuyu nasıl icra edeceğimizi tüzüğümüz ve geleneklerimizi dikkate almak suretiyle konuşup müzakere edeceğiz." demişti.  Yazıcı, Cumhurbaşkanı Erdoğan'ın üyeliğiyle ilgili olarak herhangi bir seremoninin söz konusu olmadığı söyledi.
TBMM Başkanvekili ve CHP İzmir Milletvekili Güldal Mumcu, eşi Uğur Mumcu’nun suikasta kurban gittiği dönemde İçişleri Bakanı olan Mehmet Ağar’ın, silahlı çete kurmak suçundan 5 yıl hapse mahkûm edilmesini, “Üzüldüm diyemeyeceğim. Uğur’un ölümünden sonra faili meçhul cinayetler konusunda bana ‘Bir tuğla çeksek duvar yıkılır’ demiş ancak ısrarıma rağmen o tuğlayı çekmeye yanaşmamıştı. Tuğlayı kendi çekebilmeliydi. Başkaları çekti, o da altında kaldı” diye değerlendirdi.  Mumcu, Susurluk Davası kapsamında Ağar’ın Emniyet Genel Müdürü olduğu dönemle ilgili, “cürüm işlemek için silahlı teşekkül oluşturmak” iddiasıyla yargılandığı davada 5 yıl hapis cezasına çarptırılmasını ve AKP iktidarının “çetelerle mücadele” savlarına bakışını Cumhuriyet’e şöyle değerlendirdi:  Ağar’ın cezasına üzüldüm diyemeyeceğim. Ama biraz şaşırdım doğrusu. Çünkü Uğur’un öldürülmesinden sonra, tutanaklardaki tahrifat konusundaki tepkilerimiz üzerine görüşmek için Avukat Sayın Emin Değer’in de bulunduğu bir gün bizim eve gelen Mehmet Ağar, cinayetin karmaşıklığını anlatmak için, “Öyle bir iş ki, bir duvar gibi… Bir tuğla çekersek duvar yıkılır” dedi. Ben de kendisine “Çekin o zaman” dedim. “Çekemem” dedi. “Çekin, kenara çekilin” dedim. “Yapamam” dedi. “O zaman, çekerler, altında kalırsınız” dediğimde de yüzünde “Bu imkânsız bir şey. Bunu yapmaya kimsenin gücü yetmez” der gibi bir ifade belirmişti. Bugün bu tuğla çekilmiş, altında kalmış görünüyor. Tuğlayı o günlerde kendisi çekebilmeliydi.  Ağar TBMM Genel Kurulu da dahil her zeminde, ısrarla, kendisinin MGK kararlarını yerine getirdiğini söyledi. Öyleyse, Ağar’a verilen bu ceza, uygun davrandığını söylediği MGK kararlarının da sorgulanmasını gerektiriyor. Ağar’ın cezalandırılmasının çetelerle mücadele için yeterli olacağını söyleyemem.  Ben her zaman gerçeklerin ortaya çıkmasından yana oldum. Ancak sadece Ağar’a ceza verilmesi, gerçeklerin ortaya çıkarılması anlamına gelmez. İnsanlar artık hiçbir şeyin gizlenmesini istemiyor.  WikiLeaks belgeleri, MİT-PKK görüşmelerinin açığa çıkması dahil son dönemde tanık olduğumuz bütün benzer olaylar, insanların “Neler oluyor orada” sorusunun bir sonucudur. Artık bireyler, kendilerini yönetenlerin yönetme biçimlerinin şeffaf olmasını istiyorlar ve onları sorguluyorlar. Demokrasi bir anlamda yönetilenlerin yönetenleri sorgulaması, onlardan hesap sorması demek.  O dönem Ağar’ın takındığı tavır neyse, bugün AKP iktidarının “çetelerle mücadele” politikası onun aynısı. En yakın örneği Hrant Dink davası. Bu dosyada sorumluluğu bulunan polis ve istihbarat yetkilileri için soruşturma izni verilmedi. Yeniden gündeme gelen Muhsin Yazıcıoğlu dosyasında da iktidarın, sorumlu polisler hakkında yine soruşturma izni vermediğini öğreniyoruz.  AKP’nin çetelerle mücadele ettiği söylenemez. Çünkü başkalarına değil, ama kendisine dokunan hiçbir bağlantının ortaya çıkmasını istemiyor; gerekli soruşturma izinlerini vermiyor; tersine pislikleri halının altına süpürüyor.  Yani iktidar, aslında çetelerle mücadele filan etmiyor. Dün tuğlayı çekme cesaretini gösteremeyenler nasıl o duvarın altında kaldılarsa, bugün pislikleri halının altına süpürenler de yarın o halının altında kalırlar.  İktidarı elinde bulunduranlar, çeşitli bahaneler ileri sürerek gerçeklerin açığa çıkmasını engelliyorlar. Koruyup kolladıkları birileri daima oluyor. Geçmişte Ağar ve benzerleriydi. Bugün de onların benzerleri gene işbaşında. Çünkü onlar da korunuyor.  Gerçek demokrasilerde yargı, iktidarları sorgulayabilecek bağımsızlığa sahip olmalıdır. Bugün, halıyı kaldıracak gerçekten bağımsız bir yargıya ihtiyacımız var. Eğer demokrasi varsa, hukukun tam işlemesi ve bunların hepsini açığa çıkarması gerekir.  Ağar’a verilen ceza sonrasında basında, “Ağar hapse girerse, devlet bundan böyle ihtiyacı olunca çizgi dışı işlerini yaptırmak için adam bulamama riskiyle karşı karşıya kalacak” şeklinde yorumlar çıktı. Eski Cumhurbaşkanı Süleyman Demirel’in de birkaç yıl önce “Devlet, devlet politikası gereği adam öldürür; ama bunu başkası yaparsa cinayettir” dediği yönünde basında haberler, yorumlar okuduk.  Bunlar çok vahim yaklaşımlar. Devletin yönetimine bu tür anlayış hâkim olursa, bu kan üstünde yürüyen bir devlet demektir; dünyanın hangi ülkesi olursa olsun bu, kabul edilebilecek bir yöntem değildir.
Geçtiğimiz günlerde yapılan bir dijital pazarlama konferansında açıklanan verilere göre ilk kez ABD'de yapılan   aramalarında mobil cihazlar masaüstü PC’lerin önüne geçti.  Aynı konferansta 2007’de Apple’ın ilk iPhone’u piyasaya sürmesiyle artık internet ulaşımının bu yana akıllı telefonların günlük hayatımızın ayrılmaz bir parçası olduğuna da dikkat çekildi.  Ayrıca Google’ın bilgisayar üreticisi büyük firmalar ve   gibi yazılım devlerinden çok daha çabuk mobil internet dünyasına adapte olabildiği belirtildi. Günlük yapılan aramalardan yüzde 16'sı Google'da daha önce hiç aranmamış içeriklerden oluşuyor. Google'ın yıllık reklam geliri 20 milyar dolar civarında. Bu sayı CBS, NBC, ABC ve FOX kanallarının prime time gelirlerinden fazla... İnsanoğlunun kayıtlı tarih içindeki tüm yazılı çalışmaları, 50 petabayt ediyor. Google'ın günde işlediği veri miktarı ise 20 petabayt. 2007 yılının 1 Nisan gününde Google, çalışanlarına binanın içinde yuvasından kaçmış bir Piton yılanı olduğunu söyledi ve bu bir şaka değildi... Google’ın bugün çok meşhur olan  ’ları, aslında şirketten dışarı bir mesaj olarak doğmuştu. 1998 yılında “Yanan Adam Festivali”ne giden Google kurucuları Sergey Brin ve Larry Page, ilk Doodle’ı bu şekilde yarattılar. Vermek istedikleri mesaj “Hata varsa, düzeltemeyiz. Dışardayız”dı. Google’ın halka arzı sırasında hisseleri 85 dolardan işlem görüyordu. Geçtiğimiz yıl 600 dolara kadar yükseldi. O gün Google hissesi alanlar, oldukça karlı bir iş yapmış oldular. Ayrıca Google’ın halka açıldığı sırada değeri 2,718,281,828 dolardan hesaplanmıştı. Bu rasgele görünen rakam aslında “e” sabitinin ilk 10 hanesini gösteriyordu. İlk Google sunucusu LEGO’lardan yapılmıştı. 10 adet 4 GB’lık sabit diski resimdeki şekilde saklıyorlardı. Hatta Google logosundaki renklerin de bu LEGO’dan sunucu sayesinde belirlendiği söylenir. Google’ın ilk tweeti, 2li sayı sisteminde (binary) yazılmıştı. Yazılan “I’m feeling lucky”di. Yani “Kendimi şanslı hissediyorum”. Google, bahçesindeki çimleri biçmesi için bir firmayla anlaşmak yerine tam 200 keçi kiralamıştı. Bu keçiler de bahçedeki fazla otları yiyip, temizlemişti. Çevreci yaklaşımlarıyla tanınan Google bunu “çim biçme makinelerinden çok daha şirin” olduğu için tercih etmişti. İngilizce dilinde artık sözlüklere bile girmiş bir “googlemak” fiili bulunuyor. Anlamı ise “internet üzerinde Google kullanarak bilgi edinmek”. Google işe alım kriterleri arasında okuldan mezun olma derecelerini dikkate almıyor
, çoğunlukla estetik nedeniyle yapılan  a, yanlış teknikler dolayısıyla, burun iskeletinden fazla kıkırdak alınan hastaların sonraki dönemlerde burunda çökme ya da düşme sorunlarıyla karşılaştığını belirtti. Bu kişilerin hem görüntülerinden rahatsız olduğunu hem de nefes alma problemleri yaşadığını anlatan Taştan, bu sorunu düzeltmek için de ikinci bir ameliyata ihtiyaç duyulduğunu söyledi.  Burun sağlığı ve estetiği konusunda başarısız ameliyat geçirmiş hastalar için kullanılan mevcut cerrahi tekniği yetersiz bularak, yeni arayışlar içine girdiğini ve yaptığı çalışmalar sonucunda   tekniğini bulduğunu anlatan Taştan, yöntemin burnun doğal yapısına en uygun şekilde kıkırdak hazırlamaya imkan verdiğini bildirdi. Medimagazin'de yer alan habere göre Taştan, "Hastaların burun kıkırdak iskeletini gerekirse yeniden oluşturarak sorunlarına kalıcı çözüm sağlıyoruz. Bu hastaları yeniden güzel, doğal, esnek ve daha  alabilecekleri bir buruna kavuşturuyoruz'' şeklinde konuştu. Kaburga kıkırdağının kişinin vücudundan yaklaşık 2 santim bir kesi ile alındığını ifade eden Taştan, ''Dokulara zarar verilmeden, yaklaşık 3 santimlik bir parça alıyoruz. Kaburga alınan yataktaki dokulara dikkatli davranıldığında önemli bir sorunla karşılaşılmıyor ve alınan kaburga kıkırdağı tekrar oluşuyor'' ifadelerini kullandı.  Bu tekniği 250'nin üzerinde hastaya uyguladıklarını ve bu kişilerde herhangi bir sıkıntıyla karşılaşmadıklarını anlatan Taştan,   yayımlanan tekniğin, başarısız burun ameliyatlarının düzeltilmesinde birçok ülkede uygulanmaya ve uluslararası toplantılarda anlatılmaya başlandığını kaydetti.
Güneş'in son ışıkları, Alaska, Fairbanks yakınlarındaki Goldstream Gölü'nün kıyıları boyunca uzanan karla kaplı alaçamların arasından süzülüyor. Donmuş suyun üzerinde ayakta duran Katey Walter Anthony ayaklarının altındaki koyu renk buza ve içinde hapsolmuş beyaz baloncuklara bakıyor. Büyüklü küçüklüler. Üst üste katmanlar halinde, karanlık gökyüzündeki yıldızlar gibi her yöne dağılıyorlar. Alaska Fairbanks Üniversitesi'nde ekolojist olarak görev yapan Walter Anthony ağır bir buz kazmasını kavrayıp ipini bileğine doluyor. Bir yüksek lisans öğrencisi de büyük bir baloncuğun üzerinde kibrit yakmış bekliyor. Ve Walter Anthony kazmayı baloncuğa saplıyor. Delikten fışkıran gaz hışırtıyla alev aldığında ürküyor Anthony. "Benim işim en zoru, alev almak işten bile değil," diyor gülümseyerek. Alacakaranlık inerken ekip halinde baloncukları birbiri ardına yakıyorlar. Kabarcıkların alevlenmesi, doğalgazın temel bileşeni olan metandan oluştuklarını kanıtlıyor. Walter Anthony, baloncukları sayıp ölçerek Goldstream Gölü'nden ve artık Kuzey Kutup bölgesinin yaklaşık üçte birini kaplayan milyonlarca benzer gölden ne miktarda metan yükseldiğini saptamaya çalışıyor. Kuzey Kutbu son 20-30 yılda dünyanın geri kalanına oranla çok daha hızlı ısındı. Donmuş toprağın (permafrost) erimesiyle, eski göller genişledi, yeni göller oluştu. Metan, bu göllerin çamurlu derinliklerinden ölçülmesi zor baloncuklar halinde yükseliyor. Ve sonbaharın ilk şeffaf buzunun gölün tamamındaki salımı görünür hale getirmesine kadar metan kabarcıklarını belirlemek mümkün olmuyor. Walter Anthony'nin Alaska, Grönland ve Sibirya'da bu tür bir buzun üzerinde yürüdüğü sırada bazen ayağının bir darbesi, iç çekişine benzer bir sesle gazın salımına yetiyor. "Bazı göllerde 'sıcak noktalar' var," diyor Anthony. "Buralarda metan kabarcıkları oluşumu öylesine güçlü ki asla buz oluşmuyor, uçaktan görülür büyüklükte delikler açılıyor," diye devam ediyor ve ekliyor: "Tek bir küçük delikten günde 10 ila 30 litre arasında metan yükselebiliyor. Bu, tüm yıl boyunca devam ediyor. Ve sonra buna benzer yüzlerce nokta ve milyonlarca göl olduğunu idrak ediyorsunuz." Göller atmosfere metan gazı salımı yaparak -aynı zamanda kendilerini de yaratan- iklim değişikliğini tetikliyor: Metan, güçlü bir sera gazı. Atmosferde 200 katı daha fazla bulunan karbon dioksit ise en etkili sera gazı. Ancak, eşit miktarlar söz konusu olduğunda metan en az 25 kat daha fazla ısı içeriyor. Tek istisna ise sızmasına izin vermeden yakmak. Bu şekilde atmosfere CO2 olarak giriyor. Bu Dr. Jekyll ve Mr. Hyde öyküsünün olumlu yanı mı? Şu sıralarda çok miktarda metan yakılıyor. Hidrolik çatlatma adı verilen teknik, geçtiğimiz 10 yıl içinde Amerika Birleşik Devletleri'ndeki şirketlere daha önce üretim yapamadıkları şeyllerden (yapraksı kayaç) doğalgaz çıkarma olanağı verdi. Gaz stokları arttı, fiyatlar düştü. Hidrolik çatlatma artık tüm dünyaya yayılıyor olsa da, üzerinde tartışılan bir yöntem. Bu gaz patlaması atağı coğrafyaya zarar verdi, suları kirletti. Öte yandan çevreye yararı da oldu. Doğalgaz, kömürden çok daha temiz bir enerji kaynağı. Fosil yakıtlardan ortaya çıkan CO2 salımı geçtiğimiz yıl dünyada rekor kırarken, santrallerin kömürü bırakıp daha ucuz gaza geçmesinin de etkisiyle ABD'de düştü. Devamını National Geographic Türkiye'nin Aralık 2012 sayısında veya iPad Aralık 2012 edisyonunda okuyabilirsiniz.
TBMM Genel Kurulu’nda, kamuoyunda "torba tasarı" olarak bilinen Bazı Vergi Kanunları ile Diğer Bazı Kanunlarda Değişiklik Yapılmasına Dair Kanun Tasarısı kabul edildi. Kanuna göre, Telgraf ve Telefon Kanunu'nda değişiklik yapılarak; Hazine payı, evrensel hizmet katkı payı ve Bilgi Teknolojileri ve İletişim Kurumunun masraflarına katkı payı uygulamasında tereddütlere ve ihtilaflara neden olan konuları çözüme kavuşturacak yeni bir sistem kurulacak. İmtiyaz sözleşmeleri kapsamında yetkilendirilen işletmecilerin ödemekle yükümlü olduğu kurum masraflarına katkı payının matrahı, işletmecilerin yıllık net satışları olarak belirlenecek. Buna göre kurum tarafından sayısı sınırlandırılarak ulusal çapta, kamuya açık mobil elektronik haberleşme hizmeti sunmak üzere imtiyaz sözleşmeleri veya yetkilendirilen işletmeciler aylık brüt satışlarının yüzde 15'ini Hazine payı olarak ödeyecek. Yetkilendirilen işletmecilerin şebekeleri üzerinden elektronik haberleşme hizmeti sunmak üzere yetkilendirilen diğer işletmeciler aylık brüt satışlarının yüzde 15'ini Hazine payı olarak verecek. Kurum tarafından hava taşıtlarında GSM veya IMT-2000/UMTS standartlarında mobil elektronik haberleşme hizmeti sunmak üzere yetkilendirilen işletmeciler de söz konusu hizmet kapsamındaki aylık brüt satışlarının yüzde 15'i tutarında Hazine payı olarak ödeme yapacak. Hazine payının süresinde ödenmemesi veya eksik ödenmesi halinde, payın bir katı tutarında cezai şart uygulanacak. Süresinde ödenmeyen Hazine payı, evrensel hizmet katkı payı, kurum masraflarına katkı payı tutarları ile bunlara bağlı gecikme faizi ile ilgili olarak uluslararası tahkim de dahil her türlü yargı organında açılacak davalarda husumet kuruma yöneltilecek. Belirlenen süre içerisinde köylerde binalarını yapmayan ya da taksitlerini ödemeyen hak sahipleri ile 31 Aralık 2020 tarihinden önce süreleri dolacak hak sahiplerine, binalarını yapmaları veya taksitlerini ödemeleri amacıyla 31 Aralık 2020 tarihine kadar ek süre verilecek. Ancak bu süre içerisinde de binanın yapılmaması veya taksitlerin ödenmemesi durumunda, bu taşınmazlar köy tüzel kişiliği adına, tüzel kişiliğini kaybeden köylerde ise ilgili belediye adına resen tapuda tescil edilecek. Yasayla "terk edilmiş gemiler" ya da sahibi belli olsa bile "üzerinde takyidat bulunan terk edilmiş gemiler" sorunu gideriliyor. Buna göre, liman başkanlığı; idari sorumluluk sahasında can, mal, çevresel risk taşıyan, seyir ve seferin selametine engel olabilecek vaziyette karaya oturan, yan batık, batık, terk edilmiş veya atıl halde bulunan gemileri ve eşyasını çıkaracak ya da bulunduğu yerden kaldıracak. Bu süre, 45 günden fazla olamayacak. Belirlenen müddet, gemi yabancı bayraklı ise geminin sicile kayıtlı olduğu devletin ilgili makamlarına, donatana ve kaptana bildirilecek; bu kişilerin adresleri bilinmiyorsa herhangi bir uluslararası denizcilik bülteninde ilan edilecek. Gemi Türk bayraklı ise donatan veya kaptana bildirilecek. Bu kişilerin adresleri bilinmiyorsa yurt düzeyinde dağıtımı yapılan ve tirajı 100 binin üzerinde olan gazetede ilan edilecek. Tayin edilen süre içinde, bildirimde bulunulanlara ulaşılamaması veya ulaşılsa dahi ilgililer tarafından geminin çıkarılmasından ya da bulunduğu yerden kaldırılmasından imtina edilmesi halinde liman başkanı, gemi ve eşyasını çıkarmaya, çıkarttırmaya, kaldırmaya, kaldırtmaya, imha ettirmeye, satmaya ve sattırmaya yetkili olacak. Yaz saati uygulamasında düzenleme yapılıyor. Buna göre, Günün Yirmi Dört Saate Taksimine Dair Kanunu'nda yapılan değişiklikle, Bakanlar Kurulu, 1 saati aşmamak kaydıyla ileri saat uygulaması yapmaya yetkili olacak. Böylece yaz saati uygulamasının kalıcı hale getirilmesine imkan tanınıyor. Kamu alacaklarının, yurt dışında bulunan vatandaşlar veya yabancı uyruklu kişiler tarafından yurt dışı bankaların banka kartı ve benzeri kartları ile ödenmesinde aracılık yapacak yurt içi bankalar, katlanacağı giderler için komisyon alabilecek. Konuşma, internet, yayıncılık gibi haberleşme hizmetlerinde farklı özel iletişim vergisi oranları, her bir hizmet için yüzde 7,5 olarak aynı oranda belirlenecek. Futbol ve Diğer Spor Müsabakalarında Bahis ve Şans Oyunları Düzenlenmesi Hakkında Kanun'da yapılan değişiklikle, bayilik verme işlemlerinin tamamı veya bir kısmı başbayi tarafından gerçekleştirilebilecek. Şans oyunları ile düzenlenen yarışma ve çekilişlerde kazanılan ikramiyelerden alınan yüzde 10 veraset ve intikal vergisi oranı, yüzde 20'ye çıkacak. Gayrimenkul sermaye iratlarına yönelik mükelleflerin gerçek giderlerine karşılık olmak üzere hasılatının yüzde 25'i oranında uygulanan götürü gider oranı yüzde 15'e düşürülecek. Yasayla, çalışanların ücretlerinin 2017 yılı eylül, ekim, kasım ve aralık aylarında bin 404 liranın (net asgari ücret) altına düşmesi nedeniyle ücretlerinde meydana gelen azalışı telafi etmek amacıyla Gelir Vergisi Kanunu'na geçici madde eklendi. Buna göre, gerek bekar ve çocuksuz asgari ücretliye, gerekse net ücreti bin 404 liranın altına düşecek ücretlilere, elde edecekleri net ücretleri bin 404 lirayı tamamlayacak şekilde ilave asgari geçim indirimi sağlanacak. Vergi mükellefinin ilk tebliğ adresi MERNİS'te kayıtlı yerleşim yeri olacak. Mükelleflerin ikametgah adresi değişikliklerini vergi dairelerine bildirme zorunluluğu kalkacak. Vergi muafiyeti tanınan vakıflar ile kamu yararına çalışan derneklere ait yükseköğretim yurtlarında barınan öğrenciler ve Kredi ve Yurtlar Kurumuna ait yurtlarda barınan öğrenciler ayrıştırılarak, ihtiyaç sahibi öğrencilerin eğitimlerini tamamlamaları için kuruma ait yurtlardaki öğrencilerin barınmalarının önündeki süre kısıtlaması kaldırılacak. Motorlu Taşıtlar Vergisi (MTV) Kanunu'na eklenen hükümle taşıtın teslimi, ilk iktisabı ve ithalinde, hesaplanacak özel tüketim vergisi (ÖTV) hariç, KDV matrahını oluşturan değerler "taşıt değeri" olarak tanımlanacak. Otomobil, kaptıkaçtı, arazi taşıtları ve benzerlerinin vergilendirme usulü değiştirilerek, mevcut vergilendirme ölçütlerine taşıt değeri de eklenecek. Bu araçlarda MTV için uygulanacak yeniden değerleme oranı 1300 cc altı araçlar için yüzde 15, 1300 cc üstü araçlar için ise yüzde 25 olarak uygulanacak. Buna göre, MTV 1300 cc ve aşağısı araçlar için fiyatı 40 bini aşmayanlarda (1-3 yaş arası) 743 lira, fiyatı 40-70 bin lira arası olanlarda 817 lira, fiyatı 70 bini aşanlarda 892 lira olarak uygulanacak. MTV, 1300 cc-1600 cc arası araçlar için fiyatı 40 bini aşmayanlarda (1-3 yaş arası) bin 294 lira, fiyatı 40-70 bin lira arası olanlarda bin 423 lira, fiyatı 70 bini aşanlarda bin 553 lira olacak. MTV, 1601 cc-1800 cc arası araçlar için fiyatı 100 bini aşmayanlarda (1-3 yaş arası) 2 bin 512 lira, fiyatı 100 bini aşanlarda 2 bin 741 lira; 1801 cc-2000 cc arası araçlar için fiyatı 100 bini aşmayanlarda (1-3 yaş arası) 3 bin 957 lira, fiyatı 100 bini aşanlarda 4 bin 317 lira; 2001 cc-2500 cc arası araçlar için fiyatı 125 bini aşmayanlarda (1-3 yaş arası) 5 bin 936 lira, fiyatı 125 bini aşanlarda 6 bin 476 lira olarak uygulanacak. MTV, 4001 cc ve yukarısı araçlar için, fiyatı 475 bini aşmayanlarda (1-3 yaş arası) 32 bin 431 lira, fiyatı 475 bini aşanlarda 35 bin 379 lira olacak. Otomobil, kaptıkaçtı, arazi taşıtları ve benzerlerine ait vergi tutarlarının Türkiye Sigorta, Reasürans ve Emeklilik Birliği tarafından her yılın ocak ayında ilan edilen kasko sigortası değerlerinin yüzde 10'unu aşması halinde, taşıtlara ait vergi tutarlarını, bir önceki satırdaki aynı yaş grubunda bulunan taşıtlara isabet eden vergi tutarı olarak belirlemeye, bu oranı yüzde 4'e kadar indirmeye ve kanuni oranına kadar artırmaya Bakanlar Kurulu yetkili olacak. 31 Aralık 2017 tarihinden önce kayıt ve tescil edilen araçlar için 1 Ocak 2018'den itibaren MTV, 1300 cc ve aşağısı araçlar (1-3 yaş) için 743 lira, 1301 cc-1600 cc arası araçlarda bin 294 lira, 1601 cc-1800 cc arası araçlarda 2 bin 284 lira, 1801 cc-2000 cc arası araçlarda 3 bin 598 lira, 4001 cc ve yukarısı araçlarda 29 bin 483 lira olacak. Vergi miktarlarında olduğu gibi, taşıt değerlerinin de her yıl yeniden değerleme oranında artırılmasına imkan sağlanacak. Bakanlar Kuruluna taşıt değerlerini ayrı ayrı veya birlikte yeniden belirleme yetkisi verilecek. Bu hesaplamalardaki küsuratın ne kadarının dikkate alınmayacağına ilişkin belirleme yapılacak. Otomobil, kaptıkaçtı, arazi taşıtları ve benzerlerinin vergilendirme usulünün kanunla değiştirilmesine bağlı olarak mevcut tarifenin, 31 Aralık 2017 tarihinden önce kayıt ve tescil edilmiş taşıtlar için uygulanmasını sağlamak üzere düzenleme yapılacak. Değerli Kağıtlar Kanununda değişiklik yapılmak suretiyle, değerli kağıtlar Maliye Bakanlığının muvafakati ile kamu kurumu niteliğindeki meslek kuruluşlarınca hazırlanıp basılabilecek veya elektronik belge olarak düzenlenebilecek. Gümrük Vergisinden muaf ürünler için muafiyetler kaldırılarak, bunun yerine vergi had ve nispetleri sıfır olarak belirlenecek. Ayrıca Bakanlar Kuruluna, Gümrük Giriş Tarife Cetveli'nde yer alan eşyaların gümrük vergisi had ve nispetlerini yüzde 50'ye kadar yükseltme, sıfıra kadar indirme veya cetveldeki had ve nispetleri yüzde 50'sine kadar artırma yetkisi verilecek. Kanunla, Damga Vergisi Kanunu'nda değişiklik yapılarak, maktu ile nispi damga vergilerinin artırılması ve indirilmesine ilişkin Bakanlar Kuruluna verilen yetkinin, kağıt türleri itibarıyla birlikte veya ayrı ayrı kullanılması sağlanacak. Aynı kanunda yapılan bir diğer düzenlemeyle kamu özel iş birliği projelerinin finansmanı için yurt dışında ihraç edilen menkul kıymet karşılığında fon temin etmek üzere kurulan özel amaçlı kuruluşların, bu fonları proje yüklenicisi firmalara kullandırmasına ilişkin düzenlenen kağıtlar ile bunların teminatı ve geri ödenmesine ilişkin işlemler nedeniyle düzenlenen kağıtlara damga vergisi istisnası sağlanacak. Bu kağıtlar Harçlar Kanunu'nda yapılacak düzenlemeyle yargı harcı dışındaki harçlardan da istisna olacak. Kurumlar Vergisi Kanunu uyarınca transfer fiyatlandırması ile ilgili yöntem belirleme anlaşmalarında (Peşin Fiyatlandırma Anlaşmaları) alınan 57 bin lira harç kaldırılacak. Merkez Bankası, gerçek ve tüzel kişilerin döviz pozisyonunu etkileyen işlemlerini izlemek amacıyla belirleyeceği gerçek ile tüzel kişilerden her türlü bilgi ve belgeyi isteyebilecek. Merkez Bankası, bilgi ile belgelerin kapsamı, toplanması ve izlenme yöntemi, doğruluğunun denetimi, paylaşımı, destek hizmeti temini de dahil usul ve esasları belirleyecek. İstenen bilgi ve belgelerin verilmemesi, gerçeğe ayk��rı verilmesi ya da usule uygun olmayan biçimde verilmesi, adli suç olarak düzenlenecek. Bu suçu işleyen kişiler ile tüzel kişilerin görevli ve ilgilileri hakkında bin günden iki bin güne kadar adli para cezası uygulanacak. Emlak Vergisi Kanunu'na geçici madde eklenerek, takdir komisyonlarınca 2018 yılı için takdir edilen asgari ölçüde arsa ve arazi metrekare birim değerlerinin, 2017 yılında uygulanan birim değerlerin belirli bir yüzdesini geçmemesi sağlanacak. Buna göre, takdir komisyonlarınca 2017 yılında 2018 yılı için takdir edilen asgari ölçüde, arsa ve arazi metrekare birim değerlerinin 2017 yılı için uygulanan birim değerlerinin yüzde 50'sinden fazlasını aşması durumunda, 2018 yılına ilişkin bina ve arazi vergi değerlerinin hesabında, 2017 yılı için uygulanan asgari ölçüde arsa ve arazi metrekare birim değerlerinin yüzde 50 fazlası esas alınacak. 2019, 2020, 2021 yıllarında bina ve arazi vergisi matrahları ile asgari ölçüde arsa ve arazi metrekare birim değerleri, bu şekilde belirlenen değerler üzerinden hesaplanacak. Emlak vergisi değeri veya asgari ölçüde arsa ve arazi metrekare birim değerleri esas alınarak uygulanan vergi, harç ve diğer mali yükümlülükler için de bu değerler dikkate alınacak. Mevsimlik tarım işçisi olarak sürekli ikametinin dışında bir başka ilde çalışmak amacıyla geçici yer değiştirenlerin kimlik bildirimleri, bu kişilerin yaşadıkları geçici yerleşim alanlarında doğrudan kolluk kuvvetlerince alınacak. Bilgi Teknolojileri ve İletişim Kurumu (BTK) ilgili kanunlarda sözleşmelerden kaynaklanan, ödenmediği veya eksik ödendiği tespit edilen, idari para cezaları dahil, alacaklarına veya borçlarına ilişkin, karşı tarafı uzlaşmaya davet edebilecek; uzlaşma davetlerini kabul edebilecek. Kurum, ihtilafın tamamı ya da bir kısmı üzerinde uzlaşma sağlayabilecek; buna göre maddi ve hukuki nedenlerle kamu menfaati görülmesi halinde, asıl alacak ve ferilerinden kısmen ya da tamamen vazgeçebilecek. Uzlaşma halinde üzerinde anlaşılan hususlar hakkında taraflarca dava açılamayacak ve hiçbir mercie şikayette bulunulamayacak. Vakıflar Genel Müdürlüğü, sadece mazbut vakıflar ile temsilen yönetilen mülhak vakıflara ait kültür ve tabiat varlıklarının korunması ve değerlendirilmesiyle yetkili kılınacak. Genel Müdürlüğün denetiminde bulunan mülhak vakıflara ait taşınmaz kültür ve tabiat varlıklarının korunmasını, değerlendirilmesini, Koruma Kurulu kararı alındıktan sonra yöneticileri yürütecek. Diğer kamu kurum ve kuruluşları ile gerçek ve tüzel kişilerin mülkiyetinde bulunan taşınmaz kültür ve tabiat varlıklarının korunma ile değerlendirilmesini ise Kültür ve Tabiat Varlıklarını Koruma Kanunu'na uygun olarak kendileri sağlayacak. Kanunla, Türk Sivil Havacılık Kanunu'nun "güvenlik tedbirleri" başlıklı maddesi, "Milli Sivil Havacılık Güvenlik Kurulu ve havacılık güvenliği" şeklinde içeriği de geliştirilerek yeniden düzenlenecek. Buna göre, tüm sivil havacılık faaliyetleri ile sivil havacılık tesis ve eklentilerinin yasa dışı eylemlere karşı korunması amacıyla uluslararası uygulamalara uygun olarak gereken mevzuatı hazırlamak, denetlemek, uygun eğitimlerin alınmasını sağlamak ve Türkiye'yi uluslararası kuruluşlar nezdinde temsile Ulaştırma, Denizcilik ve Haberleşme Bakanlığı yetkili olacak. Bakanlık, bu görevini öncelikle İçişleri Bakanlığı olmak üzere diğer kurum ve kuruluşlar ile koordineli yürütecek. Sivil havacılık güvenliği ile ilgili politikaların belirlenmesi ile kurumlar arasında koordinasyonun sağlanmasından sorumlu olmak üzere, İçişleri Bakanlığı müsteşarı veya güvenlikten sorumlu müsteşar yardımcısının başkanlığında, Gümrük ve Ticaret Bakanlığı ile Ulaştırma, Denizcilik ve Haberleşme Bakanlığı müsteşarları veya müsteşar yardımcıları, Emniyet Genel Müdürlüğü ve Jandarma Genel Komutanlığı temsilcileri, Gümrükler Genel Müdürü ve Gümrükler Muhafaza Genel Müdürü, Sivil Havacılık Genel Müdürü ve Devlet Hava Meydanları İşletmesi Genel Müdürünün katılımıyla Milli Sivil Havacılık Güvenlik Kurulu oluşturulacak. Türkiye tescilli sivil hava araçlarında özel eğitimli silahlı güvenlik görevlileri bulundurulabilecek. Türkiye uçuşu olan yabancı tescilli sivil hava araçlarında silahlı güvenlik görevlisi bulundurulmasına izin verilmesine, mütekabiliyet ilkesi saklı kalmak kaydıyla İçişleri Bakanlığı yetkili olacak. Silahlı güvenlik görevlisinin görev, yetki ve sorumlulukları İçişleri Bakanlığı tarafından çıkarılan yönetmelikle düzenlenecek. Havaalanlarında altı aydan fazla süreyle bekleyen ve sahipleri tarafından alınmayan hava araçlarının maliklerine veya işleticilerine, Sivil Havacılık Genel Müdürlüğünce Tebligat Kanunu hükümleri çerçevesinde veya bu şekilde tebligat yapılamaması durumunda Türkiye genelinde yayımlanan ve tirajı yüz binin üzerinde olan bir gazetede ilanen, 30 gün içinde konma-konaklama ücretleri ile vergi borçlarının ödenmesi ve hava aracının bulunduğu havaalanından kaldırılması konusu tebliğ olunacak. Aynı durumda olan yabancı bir ülkenin siciline kayıtlı hava araçlarında ise Sivil Havacılık Genel Müdürlüğü tarafından hava aracının siciline kayıtlı olduğu ülke sivil havacılık otoritesine, 90 gün içinde ilgili hava aracının sahipleri tarafından kaldırılması, kaldırılmadığı takdirde tasfiye edileceği hususu bildirilecek. Ayrıca, ulusal yayın yapan gazetede iki gün süre ile hava aracının bulunduğu havaalanından kaldırılması ilan edilecek. Türk tesciline kayıtlı hava aracı malikinin veya işleticisinin tebligat veya ilan tarihinden itibaren 30 gün içinde gerekli iş ve işlemleri yapmaması halinde kaza durumlarında Ulaştırma, Denizcilik ve Haberleşme Bakanlığı Kaza Araştırma ve İnceleme Kurulu, diğer durumlarda ise Sivil Havacılık Genel Müdürlüğü ve ihtiyaç duyulacak ilgili uzmanlardan oluşan ekip tarafından hava aracının itibari ya da fiili harabiyete uğradığına dair rapor verilmesi halinde, ilgili hava aracı üzerindeki her türlü vergi borcu ve gümrük mevzuatından doğan yükümlülükler ile diğer takyidatlara bakılmaksızın sicilden terkini yapılarak hurdaya ayrılacak. Yabancı sicile kayıtlı hava aracı yönünden ise bildirim tarihini izleyen 90 günün sonunda gerekli iş ve işlemlerin yapılmaması durumunda, sicile kayıtlı olduğu ülke sivil havacılık otoritesince sicilden terkin edilip edilmediğine ve her türlü vergi borcu ile gümrük mevzuatından doğan yükümlülükler ile diğer takyidatlara bakılmaksızın hurdaya ayrılacak. Kanunla Türkiye'de ikametgahı, iş yeri, kanuni merkezi ve iş merkezi bulunmayanlar tarafından KDV mükellefi olmayan gerçek kişilere elektronik ortamda sunulan hizmetlere ilişkin KDV'nin, Avrupa Birliği uygulamalarına benzer şekilde bu hizmeti sunanlar tarafından beyan edilip ödenmesi sağlanacak. Cep telefonu abonelerinin yurt dışında yaptıkları kullanımlara ilişkin yurt dışındaki operatör tarafından yurt içindeki operatöre verilen roaming hizmetine ilişkin bedel ile bunun yurt içindeki operatör tarafından aboneye yansıtılması KDV'den istisna edilecek. Söz konusu hizmetlere ilişkin bedeller Özel İletişim Vergisi'nden de istisna olacak. İmalat sanayi yatırımları nedeniyle 2017 yılında yapılacak inşaat harcamaları dolayısıyla yüklenilecek KDV iadesi uygulaması 2018 yılında da sürdürülecek. Kanunla, Eğitimde Fırsatları Artırma ve Teknolojiyi İyileştirme Hareketi (FATİH) Projesi kapsamında yapılan mal ve hizmet alımlarında başta KDV olmak üzere diğer vergi ve benzeri mali yükümlülüklerde istisna sağlanacak. Buna göre, projenin yürürlüğe girdiği tarihten itibaren düzenlenen sözleşmelere ilişkin olarak, Milli Eğitim Bakanlığınca FATİH Projesi kapsamında Milli Eğitim Bakanlığınca yapılan ithalatlar ile Bakanlığa yapılan mal teslimleri ve hizmet ifaları KDV'den muaf olacak. Bu kapsamda yapılan mal teslimleri ile hizmet ifaları nedeniyle yüklenilen vergiler, vergiye tabi işlemler üzerinden hesaplanan vergiden indirilecek. İndirim yoluyla telafi edilemeyen vergiler, istisna kapsamında işlem yapan mükellefin talebi üzerine iade edilecek. Proje bileşenleri için belirlenen internet kullanımlarına mahsus mobil telefon aboneliğinin ilk tesisi ile proje bileşenlerine ilişkin verilen elektronik haberleşme hizmetleri Özel İletişim Vergisi'nden müstesna olacak. Böylece özellikle proje yüklenicisinin özel iletişim vergisi mükellefi olmaması durumunda, özel iletişim vergisi mükellefi olan işletmecilerin Milli Eğitim Bakanlığına aktarılmak üzere proje yüklenicisine vereceği elektronik haberleşme hizmetleri de vergiden istisna tutulacak. Milli Eğitim Bakanlığı veya Bakanlık adına proje yüklenicileri ile alt yükleniciler tarafından serbest dolaşıma sokulacak her türlü araç, gereç, malzeme, makine, ürün ve bunların yedek parçaları, gümrük vergilerinden, fonlardan, bu ithalata ilişkin düzenlenen kağıtlar damga vergisinden, yapılacak işlemler harçlardan muaf olacak. Proje kapsamında yapılacak mal ve hizmet alımlarında, proje bileşenlerine ilişkin ihale yüklenicisinin bu proje ile ilgili faaliyette bulunmak üzere özel amaçlı şirket kurması halinde bu şirket, sadece kendi ödemesi gereken vergi ve mali sorumluluklardan sorumlu olacak, ihale yüklenicisinin ödemesi gereken Hazine payı, kurum masraflarına katkı payı, evrensel hizmet katkı payı, idari ücret, özel iletişim vergisi ve telsiz ücretlerinden sorumlu tutulamayacak. Gıda Tarım ve Hayvancılık Bakanlığına arazi toplulaştırma projelerinin uygulanması sırasında süreci hızlandırmak için yeni yetkiler verilecek ve arazi toplulaştırmasına ilişkin yapılan işlemler üzerindeki vergiler kaldırılacak. Kanun, madenciliğin gelişmesini ve maden sahalarının etkin kullanılmasını sağlamak amacıyla düzenlemeler içeriyor. Ara ve uç ürüne yönelik maden sahaları ihaleleri, ihtisaslaşmış devlet kuruluşlarına devredilen maden sahaları ile Özelleştirme İdaresi Başkanlığınca ihale edilen maden sahalarının ihale edilebilmesi ve işletmelerinin yapılabilmesinin daha cazip hale getirilebilmesi amacıyla, işletme izin tarihinden itibaren 10 yıl süreyle ağaçlandırma bedeli hariç, arazi izin bedeli alınmayacak. İşletme izin tarihinden itibaren alınan orman arazisi izin bedelinin yarısı 10 yıl süreyle alınacak. Genel arama deneme süresi sonuna kadar maden arama projesinde belirtilen maden kaynağına ilişkin bilgilerin ve bu dönemde yapılan arama faaliyetlerine ilişkin yatırım harcamalarını da gösteren genel arama faaliyet raporunun verilmesi zorunlu olacak. Genel arama dönemi sonuna kadar ön arama ve genel arama faaliyet raporları ile yatırım harcama kalemlerine ait belgeler, Genel Müdürlüğe verilmezse arama ruhsatı iptal edilecek. Genel Müdürlüğe verilen ön arama ve genel arama raporlarının veya yatırım harcama kalemlerine ait belgelerin uygun bulunmaması halinde 20 bin lira idari para cezası verilecek. Tebliğ tarihinden itibaren eksikliklerin verilen sürede tamamlanmaması veya verilen ön arama ve genel arama faaliyet raporları ile yatırım harcama kalemlerine ait belgelerin uygun bulunmaması halinde arama ruhsatı iptal edilecek. Jeolojik haritalama, jeofizik etüt, sismik ve karot, kırıntı ve numune almaya yönelik sathi hazırlık işlemleri için çevresel etki değerlendirmesi kararı aranmayacak. 5 yıllık dönemde, üretimin en az olduğu herhangi 3 yılında yaptığı toplam üretim miktarı projede beyan edilen bir yıllık üretim miktarının yüzde 30'undan az olması durumunda, ruhsat sahiplerine 50 bin lira idari para cezası verilecek. İdari para cezasının uygulanmasından başlamak üzere, geriye doğru 3 yıllık dönemlerde yaptığı toplam üretim miktarı projede beyan edilen yıllık üretim miktarının yüzde 30'undan daha az olması durumunda ruhsat sahiplerine 50 bin lira idari para cezası kesilecek. Bu kapsamda 5 yıl içerisinde iki defa idari para cezası uygulanması halinde ruhsat iptal edilecek. Yılların belirlenmesi takvim yılı hesabına göre yapılacak. Dönemlerin hesaplanmasında, işletme izninin verildiği yıl ile üretime ilişkin tespitin yapıldığı yıl dikkate alınmayacak. Ancak mücbir sebepler, beklenmeyen haller veya Genel Müdürlük tarafından kabul edilen işletme projesi ve termin planına göre madene ulaşmak amacıyla galeri, kuyu ve/veya dekapaj için geçirilen süreler, projede beyan edilen yıllık üretim miktarıyla orantılı olarak dikkate alınacak. Buradaki idari para cezası hariç diğer oranları iki katına kadar artırmaya, yarısına kadar indirmeye ve ruhsat türlerine göre farklılaştırmaya Bakanlar Kurulu yetkili olacak. Türkiye Taşkömürü Kurumunun (TTK), sınırları Bakanlar Kurulu kararıyla belirlenen Ereğli Kömür Havzası'ndaki taşkömürlerini işletmeye ve hukuku uhdesinde kalmak şartıyla işlettirmeye olan yetkisinde değişikliğe gidiliyor. TTK ile Türkiye Kömür İşletmeleri (TKİ), uhdelerinde bulunan maden ruhsatlarını işletmek, işlettirmek, bunları bölerek yeni ruhsat talep etmek ve bu ruhsatları ihale etmekle yetkili olacak. Ancak TTK'nın kendisi tarafından doğrudan işletilen işletme izin alanlarında oluşturulacak ruhsatlar bu düzenleme kapsamında ihale edilmeyecek. Kanun, Terörle Mücadele Kanunu'nda da değişiklik yapıyor. Kanun kapsamında istihdam hakkı bulunan hak sahiplerinin, yaş sınırı aranmaksızın bu haktan yararlanması sağlanıyor. Terörle mücadele sırasında yaralanan vazife malulleri ile 15 Temmuz FETÖ darbe girişiminin bastırılmasında yaralanan ancak memur kadrolarına atanamayan ilköğretim, ortaokul ve ilkokul mezunları için de düzenleme yapılıyor. Kanunla, bu kişiler, hizmetli unvanlı kadro ve pozisyonlar yerine memur unvanlı kadro ve pozisyonlara atanabilecek. Ana, baba veya kardeşlerin istihdam hakkını kullanmaması durumunda eş veya çocuklardan toplam iki kişi bundan yararlanabilecek. Tasarının yasalaşıp yayımı tarihine kadar geçen sürede, hizmetli unvanlı kadro ve pozisyonlara ataması yapılan ve halen bu unvanda görev yapan gazilerin kadro ve pozisyonları, memur unvanlı olarak değiştirilecek. Kanunla, teknoloji geliştirme bölgeleri, organize sanayi bölgeleri, serbest bölgeler ve yerleşim alanları içerisinde bulunan sanayi sitelerinin ve münferit sanayi işletmelerinin, yerleşim yeri dışına çıkarılması için kuruluş ve genişleme aşamalarında ihtiyaç duyulan mera vasıflı yerlerin tahsis amacı değişikliklerinde 20 yıllık ot bedelinden muafiyet sağlanıyor. İşsizlik ödeneği, her ayın beşinci gününde yapılacak. Çalışma ve Sosyal Güvenlik Bakanına, işsizlik ödeneği başvurularının izleyen ayın sonuna kadar sonuçlandırılması, ödeme tarihinin öne çekilmesi konularında yetki veriliyor.  Tehlikeli ve çok tehlikeli işlerde çalışanların, Mesleki Yeterlilik Kurumu Kanunu kapsamında yetkilendirilmiş kuruluşlarının gerçekleştireceği sınavlarda başarılı olmaları halinde, 31 Aralık 2017 tarihine kadar tamamı İşsizlik Sigortası Fonundan karşılanan belge masrafı ile sınav ücretleri, 31 Aralık 2019 tarihine kadar karşılanmaya devam edilecek. Organize Sanayi Bölgelerinde (OSB) yer alan sanayi parsellerindeki tesislerde bir katılımcı ya da katılımcının kiracısı üretim yapabilecek. Kanundan önce kurulan OSB, sanayi odalarının kurduğu OSB'ler ve küçük sanayi sitelerinden oluşan OSB'lerdeki 1 Temmuz 2017 tarihinden önce yapı kullanma izni alan tesisler, kiralamaya ilişkin kısıtlamalardan muaf olacak.  Savunma, güvenlik, adalet ve istihbarat hizmetlerini yürüten personel tarafından kullanılanlar hariç olmak üzere genel yönetim kapsamındaki kamu idarelerinin, döner sermayelerin, fonların, kamu kurumu niteliğindeki meslek kuruluşları hariç özel kanunla kurulmuş diğer kamu idarelerinin, KİT'lerin ve bunların bağlı ortaklıkları ile müesseselerinin ve sermayesinin yüzde 50'den fazlası kamuya ait diğer ortaklıklar ve şirketlerin mülkiyetinde veya tasarrufunda bulunan kamu konutları ekonomiye kazandırılacak. Konutlar, Devlet İhale Kanunu çerçevesinde ihaleyle satılacak. Taşınmazların satışından elde edilen gelirler, genel bütçeli idarelerde ilgili idarenin merkez muhasebe birimi hesaplarına aktarılacak ve özel gelir kaydedilecek. İdareler bu gelirleri, öncelikle personelinin konut ihtiyacını karşılamak amacıyla ilgili mevzuat hükümleri çerçevesinde ödenek eklemek suretiyle kullanacak. İhale yapıldığı tarihte görev, sıra ve hizmet tahsisli ve kat mülkiyeti kurulan kamu konutlarında oturanlar, ikamet ettikleri kamu konutunu öncelikli olarak satın alma hakkına sahip olacak. İhale bedeli öncelikli alım hakkı sahibi tarafından peşin veya 4 yıla kadar kanuni faiziyle taksitli ödenebilecek. Peşin ödemelerde yüzde 10 indirim uygulanacak. Lojmanda oturan, almak istememesi halinde konutu 2 ay içerisinde boşaltacak. Hazineye ait olup belediye mücavir alan sınırları içinde tarımsal amaçlı kullanılan arazilerin kullanıcılarına doğrudan satışının önü açıyor. Satın alınan araziler sadece tarımsal amaçlı kullanılabilecek. Bu araziler, rayiç bedelin tamamı üzerinden doğrudan satılacak. Belediye ve mücavir alan sınırları içinde olup, Maliye Bakanlığınca tespit edilen ve üzerinde yapı olan Hazineye ait taşınmazların öncelikle yapı sahiplerine satılması ya da belediyeye bedelsiz devredilmesi öngörülüyor. Bunun için, yapının 19 Temmuz 2003'ten önce yapılmış olması şartı 30 Mart 2014'e çekiliyor. Rayiç bedelin taksitle ödenmesi halinde, bu bedelin yüzde 30'si en geç üç ay içinde, kalanı ise en fazla 5 yılda 10 eşit taksitte kanuni faizi ile birlikte ödenecek. Turizm yatırımcıları kira sürelerini 49 yıla uzatabilecek, isterlerse tesislerin olduğu yerleri satın alabilecek. Kamu taşınmazları üzerinde turizm yatırımı gerçekleştirilmek amacıyla Kültür ve Turizm Bakanlığınca adına kesin tahsis yapılan, Orman ve Su işleri Bakanlığınca adına kesin izin verilen veya Maliye Bakanlığınca lehine irtifak (üst) hakkı tesis edilen yatırımcı ve işletmecilerin kesin tahsis, kesin izin veya irtifak hakkı süreleri, düzenlemenin yürürlüğe girdiği tarihten itibaren bir yıl içinde başvurulması halinde yeniden sözleşme düzenlenmek suretiyle 49 yıla kadar uzatılabilecek. Ayrıca Orman ve Su İşleri Bakanlığınca milli park ve tabiat parklarında konaklama amaçlı turizm yatırımı gerçekleştirilmek amacıyla 29 yıla kadar kiralama yapılan yatırımcı ve işletmecilerin kira sözleşmeleri 29 yıla veya ittifak haklarına dönüştürülmek suretiyle 49 yıla kadar uzatılabilecek.  Bu haktan yararlanabilmek için söz konusu kesin tahsis, kesin izin veya irtifak hakkına ilişkin olarak varsa açılan davalardan tüm yargılama giderleri üstlenilerek kayıtsız ve şartsız olarak vazgeçilmesi, ödenmesi gereken herhangi bir borcun bulunmaması gerekecek. Gerçek veya tüzel kişilere bedelsiz olarak devredilen veya süresiz kullanma izni verilen taşınmazlar için verilen süre içerisinde taahhüt edilen yatırımı gerçekleştiremeyen yatırımcılar, 31 Aralık 2017 tarihine kadar müracaat etmeleri ve müracaat tarihinden itibaren 2 yıl içerisinde belirtilen şartları yerine getirmeleri halinde hükümlerden yararlanabilecek. Tütün ithali, üretim ihtiyaçlarıyla sınırlı olarak, kanunda belirtilen tütün mamüllerini üretenler veya Tütün ve Alkol Piyasası Düzenleme Kurumundan izin almak ve sadece işlendikten sonra ihraç edilmek amacıyla tütün işleme tesisi bulunanlar tarafından yapılacak. Kurum, tütün işleme tesisi bulunanlara bu izni verirken, söz konusu işletmelerin öncelikle Türkiye'de üretilen tütünü işlemelerini gözetecek, ihraç amacıyla yapılacak ithalatın amacı dışında kullanılmamasını sağlamak için gerekli önlemleri alacak, ithalat ve ihracata ilişkin uygulamayı denetleyecek. Kamu ihalelerinde istekli ve yükleniciler, sigorta şirketlerinden alacakları kefalet senedini teminat mektubu olarak verebilecek. Kamu kurumlarında çalıştırılacak taşeron personel sayısı ile idareler, hizmet türleri, işin yapıldığı yer gibi ücret düzeyini etkileyen unsurların biri, birkaçı veya tamamı dikkate alınarak ihale dökümanında belirlenecek ücret ve benzeri mali ödemelere ilişkin tavanların tespitinde Maliye Bakanlığının uygun görüşü alınacak. Milli Eğitim Bakanlığına bağlı resmi ve özel okullarda öğrenim gören öğrencilere ücretsiz olarak dağıtılacak ders kitabı ve öğrenci çalışma kitabı ile ilgili öğretmenlere ücretsiz olarak dağıtılacak kılavuz kitaplarına ilişkin 31 Aralık 2019 tarihine kadar yapılacak mal ve hizmet alımları, ceza ve ihalelerden yasaklama hükümleri hariç Kamu İhale Kanunu uyarınca yapılabilecek. Sermaye şirketlerine finansman sağlayan tüzel kişi ve girişim sermayesi fonları ile bireysel katılım yatırımcılarının yatırım yaptığı girişim şirketlerine eş finansman sağlayan ortak yatırım fonlarına kaynak sağlamak amacıyla kurulan üst fonlara veya sermaye şirketlerine, projelere finansman sağlayan fonlara Hazine Müsteşarlığı tarafından taahhüt edilecek kaynağın üst sınırını ve niteliğini, kaynak aktarılacak üst fonların veya fonların, üst fonlara bağlı alt fonların ve ortak yatırım fonlarının seçim kriterlerini, yatırım yapılabilecek alanları, denetimi, taahhüt edilen tutardan kaynaklanan her türlü ücret ve masrafın üst sınırlarını ve uygulamaya ilişkin diğer hususları Bakanlar Kurulu belirleyecek. Kamu Finansmanı ve Borç Yönetiminin Düzenlenmesi Hakkında Kanun'da yapılan değişiklikle, net borç kullanımı tutarı, 2017 yılı için 1 Ocak 2017 tarihinden geçerli olmak üzere Bakan ve Bakanlar Kurulu tarafından artırılan net borç kullanım tutarına 37 milyar Türk Lirası ilave edilerek uygulanacak. Engelliler için ÖTV muafiyeti, hesaplanması gereken ÖTV ve diğer her türlü vergiler dahil bedeli 200 bin lirayı aşmayan araçlar için uygulanacak. Motor silindir hacmine bakılmaksızın bu araçlar istisna kapsamına alınacak. Düzenleme 1 Ocak 2018 tarihinden itibaren geçerli olacak. Makaronlar da sigara ve diğer tütün mamulleri gibi ÖTV kapsamına alınacak. Sade gazozlar, meyveli gazozlar, limonatalar, nektarlar, alkolsüz biralar, enerji içerecekleri, soğuk çay, meyveli içeceklerden yüzde 10 ÖTV alınacak. Sebze suları, yüzde yüz meyve suları, doğal minarelli doğal maden suyu ile üretilmiş, tatlandırılmış, aromalandırılmış meyveli-gazlı içecekler (meyveli soda) ise kapsam dışında tutuldu. Savunma Sanayii Destekleme Fonuna; Gelir ve Kurumlar Vergisi tahsilat toplamı üzerinden yüzde 6, Veraset ve İntikal Vergisi tahsilat toplamı üzerinden yüzde 25, Motorlu Taşıtlar Vergisi tahsilat toplamı üzerinden yüzde 20, Sosyal Yardımlaşmayı ve Dayanışmayı Teşvik Fonu'na gelir ve kurumlar vergisi tahsilat toplamı üzerinden yüzde 2,8 pay verilecek. Türk Patent ve Marka Kurumu, sınai mülkiyet değerleme ve ticarileştirme faaliyetlerini etkin ve kapsamlı bir şekilde yürütmesi ve yönlendirmesi amacıyla şirket kurabilecek. Kamu Mali Yönetimi ve Kontrol Kanunu'nu kapsamında yer alan tüm iş ve işlemler elektronik ortamda gerçekleştirilebilecek. Sanayici niteliğindeki bir işletmenin üretimi sonucunda nihai sanayi malı hüviyetine kavuşmuş bir ürünün alım veya satımının borsa tesciline tabi olup olmayacağına Gümrük ve Ticaret Bakanlığı karar verecek. Optisyenlik Hakkında Kanun'a tabi meslek mensupları; mesleki faaliyetlerini geliştirip kolaylaştırmak, meslektaşlar arasında yardımlaşma ve iş birliğini temin etmek, mesleki ahlak ve disiplini tesis edip korumak üzere kamu kurumu niteliğinde optisyen-gözlükçüler odaları ve Türk Optisyen-Gözlükçüler Birliği kurulacak. Vergi kayıp ve kaçağı ile mücadele edilmesi, vergiye gönüllü uyumun ve tahsilatta etkinliğin artırılması amaçlarıyla mükellefiyet, vergilendirme ve risk analizine yönelik her türlü bilgi, veri ve istatistiği toplamak suretiyle Risk Analizi Sistemi oluşturmak ve risk analizi çalışmaları yapmak, Gelir İdaresi Başkanlığının görevleri arasında yer alacak. Kanuna göre; Türk Telekomun yıllık net satış hasılatının yüzde 1'ini, izleyen nisan ayı sonuna kadar, Hazine payını ödemekle yükümlü işletmeler dışındaki işletmeler yıllık net satış hasılatının yüzde 1'ini izleyen yılın Haziran ayı sonuna kadar ve Hazine payı ödemeyi gerektirmeyen hizmetleri de yürüten işletmeler Hazine payına esas teşkil etmeyen yıllık net satış hasılatının yüzde 1'ini evrensel hizmet katkı payı olarak Bilgi Teknolojileri Kurumu hesabına izleyen yılın haziran ayı sonuna kadar yatıracak. Kurum bu payı takip eden ayın sonuna kadar, Hazine payı ödemekle yükümlü işletmecilerin ödediği payın yüzde10'unu ödendiği ayı izleyen ayın sonuna kadar Bakanlığa bildirecek. Bu meblağ Evrensel Hizmet gelirleri adı altında gelir kaydedilecek. Bu süre içinde ödenmeyen katkı payları Kurumun ilgili vergi dairesine yapacağı başvuru üzerine Amme Alacaklarının Tahsili Usulü Hakkında Kanun Hükümlerine göre takip ve tahsil edilecek. Toprak Koruma ve Arazi Kullanımı Kanununun, arazi toplulaştırılması ve dağıtımına ilişkin maddesinde düzenleme yapılarak, ortak kullanım alanları olarak planlanan alanlarda toplulaştırma çalışmaları süresince tarımsal faaliyette bulunmak özel arazi toplulaştırmasını yapan ilgili kuruluşun iznine tabi olacak. Arazi toplulaştırması yapılan veya yaptırılan sahalardaki kanal, yol ve benzeri kamunun ortak kullanacağı alanlardaki taşınmazların mütemmim cüzlerinin karşılığı ile taşınmaz sahiplerine yeni parseller teslim edilene kadar doğabilecek gelir kayıpları uygulayıcı kuruluş tarafından karşılanacak. Belediye ve bağlı idareler, mabetlerin yanı sıra eğitim kurumlarına, yurtlara, okul pansiyonlarına ve hastanelere de indirimli bedelle ya da ücretsiz olarak içme ve kullanma suyu verebilecek. Kamu kurum ve kuruluşlarına uygulanan su ve atık su tarife ücreti, tüketim miktarına bakılmaksızın sabit tarife ücreti olarak belirlenecek ve konutlar için belirlenen en düşük su ve atık su tarife ücretinin yüzde 50 fazlasını geçemeyecek. Belediyeler temiz şebeke suyu hizmeti vermediği yerleşim yerlerindeki kamu kurumlarından ücret talep edemeyecek. Kamuya ait eğitim kurumları, yurtlar, okul pansiyonlar ve hastanelerden abonelik, açma kapama, bağlantı, teminat, güvence bedeli, katılma payı ve benzeri ad altında herhangi bir ücret talep edilemeyecek. Amme alacaklarının korunması amacıyla reddiyatın Maliye Bakanlığına bağlı tahsil dairelerince yapılacağı hallerde, alacaklı amme idaresine olan muaccel borçlardan sonra ilgili kanun hükümlerine göre takip edilen prim ve diğer alacakları ödenecek. Reddiyatın Sosyal Güvenlik Kurumunca yapılması durumunda ise SGK'nın muaccel alacaklarının mahsubundan sonra Maliye Bakanlığına bağlı tahsil dairelerince takip edilen amme alacakları ödenecek. Kooperatiflerin ortakları dışındaki kişilerle yaptıkları işlemler ile kooperatif ana sözleşmesinde yer almayan konularda ortakları ile yaptıkları işlemler "ortak dışı" işlemler olacak. Kooperatiflerin faaliyetin icrasına tahsis ettikleri ve ekonomik ömrünü tamamlamış olan demirbaş, makine, teçhizat, taşıt ve benzeri amortismana tabi iktisadi kıymetleri elden çıkarmaları ile yapı kooperatiflerinin kendilerine ait arsalarını kat karşılığı vererek her bir hisse için bir işyeri veya konut elde etmeleri ortak dışı işlem sayılmayacak. Kooperatiflerin ortak dışı işlemleri nedeniyle kooperatif tüzel kişiliğine bağlı ayrı bir iktisadi işletme oluşmuş kabul edilecek. Kooperatiflerin, iktisadi işletmelerinden ve tam mükellefiyete tabi başka bir kurumun sermayesine katılımlarından kazanç elde etmelerinin ve bu kazançların daha sonra ortaklara dağıtılmasının muafiyete etkisi olmayacak. Ortak dışı işlemlerden elde edilen kazançların vergilendirilmesine ilişkin usul ve esasları, Maliye Bakanlığı belirleyecek. Kurumların, en az 2 yıl süreyle aktiflerinde yer alan iştirak hisseleri ile aynı süreyle sahip oldukları kurucu senetleri, intifa senetleri ve rüçhan haklarının satışından doğan kazançların yüzde 75'lik kısmı ile aynı süreyle aktiflerinde yer alan taşınmazların satışından doğan kazançların yüzde 50'lik kısmı Kurumlar Vergisinden müstesna olacak. Kurumlar Vergisi kapsamında yer alan, bankalara borçlu olanların ve bunların kefillerinin, bu borçlara karşılık olarak taşınmaz ve iştirak hisselerinin bankalara devrinden doğan kazançları ve bankaların bu şekilde elde ettikleri kıymetlerin satışından doğan kazançlarına tanınan kurumlar vergisi istisnası, banka dışı finansal kurumlar olan finansal kiralama ve finansman şirketlerini de kapsayacak. Kiracının temerrüdü nedeniyle kanunu takipteki finansal kiralama alacakları karşılığında tarafların karşılıklı mutabakatıyla kiralayanın her türlü tasarruf hakkını devir aldığı finansal kiralama konusu taşınmazlar da bu kapsama alınacak. İmalat sanayisine yönelik yatırım teşvik belgesi kapsamındaki yatırım harcamaları için Kurumlar vergisinde uygulanan indirimler 2018'de de devam edecek. Kurum kazancı üzerinden yüzde 20 oranında alınan kurumlar vergisi, kurumların 2018, 2019 ve 2020 yılı vergilendirme dönemlerinde yüzde 22 olarak uygulanacak. Bakanlar Kurulu, yüzde 22 oranını yüzde 20 oranına kadar indirmeye yetkili olacak. MASAK Başkanlığı nezdinde yürütülen faaliyetlerin nitelik ve nicelik olarak artmasının getirdiği nitelikli ve deneyimli uzman personel ihtiyacının karşılanması için kamu idarelerinin merkez teşkilatlarında görev yapan denetim elemanları ve uzman kadrolarında görev yapanlardan, gerçekleştirilecek sınavda başarılı olanlar naklen "maliye uzmanı" olarak atanabilecek. Maliye uzmanı olarak atanacakların sayısı 250'yi geçmeyecek. Tütün ve Alkol Piyasası Düzenleme Kurumundan yetki belgesi almadan veya bildirimde bulunmadan tütün ticareti yapanlar ile ticari amaçla, makaron veya yaprak sigara kağıdını, içine kıyılmış tütün, parçalanmış tütün ya da tütün harici herhangi bir madde doldurulmuş olarak satanlara, satışa arz edenlere, bulunduran ve nakledenlere üç yıldan altı yıla kadar hapis cezası verilecek. Vakıflar Genel Müdürlüğü ve mazbut vakıflara ait taşınmazların kira süresi azami üç yıl olacak. Ancak bu süre, Vakıflar Genel Müdürlüğünün bağlı olduğu Başbakan Yardımcısının onayı ile on yıla kadar artırılabilecek. Ayrıca onarım veya inşa karşılığı kiralamalarda; onarım ve inşa bedeli göz önüne alınarak kira süresi genel müdürün onayı ile 20 yıla, Meclis kararı ile 49 yıla kadar tespit edilebilecek. Vakfiyelerde yer alan hayır şartlarını gerçekleştirmek üzere amacı veya faaliyet konuları arasında eğitim, sağlık, kültür veya sosyal yardım bulunan yurt dışında kurulu tüzel kişilere ilgili Başbakan Yardımcısının onayı ile şartlı veya şartsız yardım Hayır Hizmetleri Daire Başkanlığının görevleri arasına alınacak.  Spor Müsabakalarına Dayalı Sabit İhtimalli ve Müşterek Bahis Oyunlarının Özel Hukuk Tüzel Kişilerine Yaptırılması Hakkında Kanun kapsamında yapılacak ihalenin herhangi bir sebeple gerçekleştirilememesi, sözleşmenin imzalanamaması, yüklenicinin imzalanmış son sözleşmenin bitim tarihi itibarıyla işe başlayamayacağının anlaşılması, yapılan ihaleye ilişkin sözleşmenin feshedilmesi veya iptali hallerinde yapılan iş ve hizmetler, idare tarafından pazarlıkla temin usulüyle süresi bir yılı geçmeyen sözleşmeyle yaptırılabilecek. Bilgi Teknolojileri ve İletişim Kurumu tarafından elektronik haberleşme hizmetleri için yetkilendirilen işletmecilerden, Kurum giderlerinden kaynaklanan masraflara katkı sağlanması amacıyla yıllık alınan idari ücret, 10 bin lira alt sınırından daha az olamayacak. Söz konusu alt sınır, her yıl bir önceki yıla ilişkin olarak ilgili kanun hükümlerine göre belirlenen yeniden değerleme oranında artırılmak suretiyle uygulanacak. Elektronik Haberleşme Kanunu'nda yapılan düzenlemeyle, işletmecinin tüketicilerden haksız olarak tahsil ettiği ücretin süre sonunda iadesi sağlanamayan tutarları, evrensel hizmet gelirleri olarak genel bütçeye gelir kaydedilecek; Ulaştırma, Denizcilik ve Haberleşme Bakanlığına aktarımı sağlanacak. Devlet desteklerinin bildirimi ve denetlenmesine ilişkin yönetmelikler, Bakanlar Kurulunca alınacak karar üzerine yürürlüğe girecek. İşverenlerce güvenlik raporlarının hazırlanmasıyla ilgili yükümlülüklerin yer aldığı Tehlikeli Maddeleri İçeren Büyük Kaza Risklerinin Kontrolüne İlişkin Direktifiyle ilgili yükümlülükleri olan Çevre ve Şehircilik Bakanlığı ile Afet ve Acil Durum Yönetimi Başkanlığı da Çalışma ve Sosyal Güvenlik Bakanlığı'na ilaveten bu konuyla ilgili hazırlanacak yönetmelikte yer alacak. İşletmelere güvenlik raporlarını hazırlamaları için 31 aralık 2018 tarihine kadar süre verilecek. Çek Kanunu'nun geçici 3. maddesindeki "Üzerinde yazılı düzenleme tarihinden önce çekin ödenmek için muhatap bankaya ibrazı geçersizdir." düzenlemesinin yürürlük süresi, 31 Aralık 2017'den 31 Aralık 2020 tarihine uzatılıyor. Orman Köylülerinin Kalkınmalarının Desteklenmesi ve Hazine Adına Orman Sınırları Dışına Çıkarılan Yerlerin Değerlendirilmesi ile Hazineye Ait Tarım Arazilerinin Satışı Hakkında Kanun'a eklenen geçici maddeyle, İstanbul'un Şile ilçesine bağlı Darlık ve Esenceli mahallelerinin iskan probleminin çözümüne dönük düzenleme yapılıyor. Böylece, baraj yapımı nedeniyle bulundukları yerden kaldırılan ve belirli bir yere yerleştirilmeyen Darlık ve Esenceli mahallesi halkının, tespit edilecek yeni yerleşim yerine nakli sağlanacak. Finansal kiralama ve finansman şirketleri tarafından, doğmuş veya doğması beklenen zararlarını karşılamak amacıyla ayrılan karşılıkların tamamı, ayrıldıkları yılda kurumlar vergisi matrahının tespitinde gider olarak kabul edilecek. Kitle fonlaması suretiyle halktan para toplanması, SPK'ca faaliyet izni verilen kitle fonlama platformları aracılığıyla gerçekleştirilecek ve kanunun izahname ya da ihraç belgesi hazırlama yükümlüğüne ilişkin hükümlerine tabi tutulmayacak. Halka açık ortaklıklarda payları borsada işlem gören ortaklıklar ile kitle fonlaması suretiyle halktan para toplayan ortaklıklar hariç olmak üzere pay sahibi sayısı 500'ü aşan anonim ortaklıkların payları halka arz olunmuş sayılacak. Sermaye piyasası kurumlarına, kitle fonlanmasına aracılık eden ve elektronik ortamda hizmet veren Kitle Fonlama Platformları ekleniyor. Kitle fonlama platformlarının kurulabilmesi ve faaliyete başlaması için SPK'dan izin alınacak.  Bu platformların kuruluşlarına, ortaklarına, pay devirlerine, çalışanlarına, her bir fon sağlayıcısı tarafından yatırılabilecek veya proje sahipleri ile girişim şirketleri tarafından toplanabilecek paranın azami limitine ve faaliyetleri sırasında uymaları gereken diğer ilke ve esaslar ile toplanan fonların ilan edilen amacına uygun olarak kullanıldığının kontrolü ve denetimine ilişkin esaslar, SPK'ca belirlenecek. Sermaye Piyasası Kurulundan izin alınmaksızın kitle fonlama platformları aracığıyla halktan para toplandığına veya Türkiye'de yerleşik kişilere yönelik olarak internet aracılığıyla yurt dışından kaldıraçlı işlem ve kaldıraçlı işlemlerle aynı hükümlere tabi olduğu belirlenen türev araç işlemleri yaptırıldığına ilişkin bilgi edinilmesi halinde, internet sitesine erişim engellenecek. Tüzel kişiliği kaldırılan köylerde Emlak Vergisi Kanunu'na göre alınması gereken Emlak Vergisi ile Belediye Kanunu uyarınca alınması gereken vergi, harç ve katılım paylarının alınması, 31 Aralık 2017'den 31 Aralık 2020'ye erteleniyor. Elektrik dağıtım şirketlerinin denetimleri haricinde de genel aydınlatma kapsamında tespit edilen yanmayan, yerinde olmayan armatür veya direklere ilişkin eksiklerin giderilmesine ilişkin süre verilecek. Belirlenen sürelerde eksiklerin giderilmemesi durumunun tespiti ile belirlenen her bir direk veya armatür için Enerji ve Tabii Kaynaklar Bakanlığının Enerji Piyasası Düzenleme Kuruluna bildirmesine müteakip, Kurul tarafından 500 lira idari para cezası verilecek. Tespit edilen eksikliklerin giderilmesine ilişkin verilecek süreler ve eksikliklerin tespit esasları yönetmelikle belirlenecek. Verilen idari para cezaları, tebliğinden itibaren 1 ay içinde ödenecek. Genel aydınlatma giderlerinin bakanlık bütçesine konulacak ödenekten ve ilgili belediyeler ile il özel idarelerinin genel bütçe vergi gelirleri payından karşılanmasına ilişkin Bakanlar Kurulu'na verilen yetki 31 Aralık 2020 yılına kadar uzatılıyor. Türkiye Demiryolu Ulaştırmasının Serbestleştirilmesi Hakkında Kanun'un geçici maddesinde düzenleme yapılarak, TCDD'ye 2019 yılından itibaren finansman desteği yapılmasının önünde engel teşkil eden 5 yıllık süre, 2020 yılı sonuna kadar uzatılıyor. Tüketicinin Korunması Hakkında Kanuna "Uzlaşma" başlığı altında yeni madde ekleniyor. Buna göre, kanunda öngörülen idari para cezaları hakkında, ceza muhatabı tarafından, tespit edilen aykırılıkların kanun hükümlerine yeterince nüfuz edememekten veya kanun hükümlerini yanlış yorumlamaktan kaynaklandığının veya yargı kararı ile idarenin ihtilaf konusu olayda görüş farklılığının olduğunun ileri sürülmesi durumunda Gümrük ve Ticaret Bakanlığı, idari para cezasının muhatabı ile uzlaşabilecek. Reklam Kurulu tarafından verilen idari para cezaları hariç, Bakanlık tarafından verilen idari para cezaları ile valilikler tarafından verilen idari para cezalarına karşı uzlaşma talebinde bulunulabilecek. Uzlaşma talebi, idari para cezası kararının tebliğ tarihinden itibaren 15 gün içinde, henüz idari yargı yoluna başvuru yapılmamış idari para cezaları için yapılacak. Uzlaşma talebinde bulunulması halinde, dava açma süresi duracak. Uzlaşma sağlanmaması halinde süre kaldığı yerden işlemeye başlayacak. Uzlaşma sağlanamaması halinde yeniden uzlaşma talebinde bulunulamayacak. Yapılan uzlaşma talepleri, uzlaşma komisyonları tarafından değerlendirilecek. Uzlaşma komisyonlarının tutacakları uzlaşma tutanakları kesin olup gereği idarece derhal yerine getirilecek. Ceza muhatabı, üzerinde uzlaşılan ve tutanakla tespit olunan hususlar hakkında dava açamayacak ve hiçbir merciye şikayette bulunamayacak. Üzerinde uzlaşma talebinde bulunulan idari para cezaları hakkında peşin ödeme indiriminden yararlanılamayacak. Uzlaşma konusu yapılan idari para cezaları, uzlaşma gerçekleştiği takdirde, uzlaşma tutanağı uzlaşma anında tebliğ edilecek ve tebliğden itibaren 15 gün içinde ödenecek. Elektronik Ticaretin Düzenlenmesi Hakkındaki Kanun'da, Gümrük ve Ticaret Bakanlığının yetkisine ilişkin düzenlemeye gidiliyor. Buna göre, kamu kurum ve kuruluşları, kamu kurumu niteliğindeki meslek kuruluşları ve diğer gerçek ve tüzel kişiler, elektronik ticaretin gelişiminin izlenebilmesi ve değerlendirilebilmesi amacıyla Bakanlık tarafından istenilen bilgileri Bakanlıkça oluşturulan sisteme bildirecek. Buna aykırı hareket eden gerçek kişiler ile özel hukuk tüzel kişileri hakkında 5 bin liradan 20 bin liraya kadar cezai yaptırım uygulanabilecek. Bakanlık, ticari elektronik ileti onaylarının alınmasına ve reddetme hakkının kullanılmasına imkan tanıyan bir elektronik sistem kurmaya veya kurdurmaya yetkili olacak. Bu kanun çerçevesinde alınan onaylar, Bakanlıkça belirlenen süre içinde sisteme aktarılacak. Sisteme aktarılmayan onaylar geçersiz kabul edilecek. Alıcılar sisteme kaydedilen onayları Bakanlıkça belirlenen süre içinde kontrol edecek. Bu sürenin bitiminden sonra gönderilen ticari elektronik iletiler onaylı kabul edilecek. Alıcılar tarafından reddetme hakkı bu sistem üzerinden kullanılacak. Belediyeler ve bağlı kuruluşları ile sermayesinin yüzde 50'sinden fazlası belediyelere ait şirketler ve il özel idarelerinin ödemekle yükümlü olduğu ve özelleştirme işlemleri sırasında TEDAŞ'a devredilmiş olan elektrik tüketiminden kaynaklanan yapılandırılmamış olan alacaklar ile yapılandırıldığı halde ihlal edilmiş olan alacakların asılları ile bu alacaklara bağlı feri alacaklar yerine, düzenlemenin yürürlüğe girdiği tarihe kadar (bu tarih dahil) Yİ-ÜFE aylık değişim oranları esas alınmak suretiyle hesaplanacak tutarın ilk taksiti, 2018 yılının Ocak ayından başlamak üzere 24 ayda 24 eşit taksitte ödenecek. Bu süre içinde ödenen taksitlere herhangi bir zam ve faiz hesaplanmayacak. Hesaplanan taksit tutarlarının süresinde ödenmemesi halinde ise bu tutara ödemede gecikilen her ay ve kesri için geç ödeme zammı uygulanacak. TEDAŞ'ın tarımsal sulamada kullanılan elektrik tüketiminden kaynaklanan alacaklarından (özelleştirme devir işlemleri sırasında TEDAŞ'a devredilmiş olan alacaklar) yapılandırılmış olanlara ilişkin de düzenleme yapılıyor. Bu alacaklardan yapılandırılmış olanlar için 2020 Ocak ayı sonuna kadar TEDAŞ'a iletilmek üzere dağıtım/perakende satış şirketlerine veya TEDAŞ'a yazılı başvuruda bulunulması halinde bu alacaklar da yapılandırılacak. Bu kapsamda yapılandırılan alacakların ilk taksiti 2020 Ekim ayının son gününe kadar ödenmek üzere ve her yıl ilk taksitin tekabül ettiği ayda toplam 5 eşit taksitte ödenecek. Bazı Alacakların Yeniden Yapılandırılması ile Bazı Kanun ve Kanun Hükmünde Kararnamelerde Değişiklik Yapılmasına Dair Kanun kapsamındaki tarımsal sulamadan kaynaklanan TEDAŞ alacaklarına ilişkin ilk taksit ödeme süreleri 3'er yıl uzatılacak. Bu kapsama giren alacaklarla ilgili düzenlemenin yürürlüğe girdiği tarihten itibaren başvuru, taksit ödeme veya kesinti suretiyle yapılacak tahsilatta geçen sürelerde, ilgili kanunlarda ön görülen zamanaşımı süreleri işlemeyecek. Esnaf Ahilik Sandığı'nın yürürlüğe giriş tarihi 1 Ocak 2018 tarihinden 1 Ocak 2020'ye erteleniyor.
Gayrettepe Metro İstasyonu'nda 9 yaşındaki çocuğun bacağı, yürüyen merdiven sıkıştı. İtfaiyenin yaklaşık 1 saatlik çalışması sonucu kurtarılan minik çocuk, tedavi edilmek üzere hastaneye kaldırıldı. 9 yaşındaki Muhammet Emre Y.'nin durumunun iyi olduğu öğrenildi. İHA'nın haberine göre, olay, sabah saatlerinde Gayrettepe Metro İstasyonu'nda yaşandı. Annesi ile birlikte metrodan inen Muhammet Emre Y.(9),Zincirlikuyu otobüs duraklarına çıkan yürüyen merdivene yöneldi. Ancak yürüyen merdivene binen minik Muhammet, bir anda acı içinde yerde kaldı. Minik çocuğun bacağının mekanizmaya sıkıştığını gören vatandaşlar ve görevliler hemen duruma müdahale etti. Önce yürüyen merdiven durduruldu, ardından da polis ve itfaiye ekiplerine haber verildi. Olay yerine gelen itfaiye ekipleri, minik Muhammet'i sakinleştirerek kurtarma çalışmalarına başladı. Yaklaşık bir saatlik çalışma sonucunda merdiveni keserek sıkıştığı yerde kurtarılan Muhammet, tedavi edilmek üzere Okmeydanı Eğitim ve Araştırma Hastanesi'ne kaldırıldı. Olayın ardından kazanın meydana geldiği yürüyen merdiven bakıma alınırken, yolcular merdivenlere ve asansöre yönlendirildi. Olayı gören Yavuz Ekşioğlu isimli vatandaş, "Ben olay yerine geldiğimde çocuğun bacağı içerideydi. Güvenlikler geldi, itfaiye çağrıldı. Merdiveni keserek çocuğu çıkardılar. Çocuğun bacağı kan içindeydi. Ambulansa koyup götürdüler. Çocuğun sağlığı iyiydi ama ayağı biraz ezilmişti" ifadelerini kullandı. Basın mensuplarına açıklamalarda bulunana küçük çocuğun akrabaları korkulacak bir şey olmadığını söyledi. Polis olayla ilgili inceleme başlattı.  
 Yaşanan kazanın güvenlik kamera görüntüleri de ortaya çıktı. Görüntülerde metrodan inen çocuk annesinin önünden koşarak yürüyen merdivenlere gidiyor. Aşağı inen merdivene binerek tersten yukarı çıkmak isteyen çocuk, dengesini kaybediyor. Düşen çocuğun bacağı yürüyen merdivene sıkışıyor. Çocuğun annesi ve çevreden koşan vatandaşlar, duruma müdahale ediyor.
Yerel seçimin ardından parti organlarıyla ve milletvekilleriyle sonuçları tüm yönleriyle istişare eden Erdoğan, cuma günü sahadaki sonuçları Genişletilmiş İl Başkanları toplantısında teşkilatla ve il belediye başkanlarıyla analiz edecek.  Hürriyet gazetesinden Erdinç Çelikkan'ın haberine göre, Seçim sürecinden sonra teşkilatta ve kabinede değişim yapması beklenen Cumhurbaşkanı Erdoğan, AK Parti MYK ve MKYK'da AK Partili milletvekilleriyle 4 grup halinde bir araya gelmiş, sonuçlarla ilgili sahadan gelen talepleri ve şikayetleri dinleme olanağı bulmuştu.   Erdoğan'ın bir süre ara verdiği parti mesaisine il başkanlarıyla başlaması öngörülüyor. Erdoğan'ın toplantıda il başkanlarına ve AK Parti'nin elindeki 39 ilin belediye başkanına yeni dönem stratejisine ilişkin mesajlar vererek uyanlarda bulunması bekleniyor. Erdoğan'ın 31 Mart seçimlerinden sonra partinin tüm organlarıyla görüşme trafiğinin ardından seçimlerde Cumhur İttifakı’na en yüksek oyu veren il ve ilçelere teşekkür turuna çıkması planlanıyor. Erdoğan'ın ilk ziyaret edeceği ilin AK Parti'ye yüzde 72 ile 31 Mart seçimlerinde en yüksek oyun çıktığı baba ocağı Rize olacağı belirtiliyor. Erdoğan, Kurban Bayramı'nın ardından yoğunlaşacak teşekkür turu kapsamında başta AK Parti'ye yüzde 50'nin üzerinde oy veren Trabzon, Kayseri, Konya, Erzurum, Şanlıurfa gibi büyükşehirlere gidecek. Erdoğan'ın, Cumhur İttifakı’nın yüzde 85 oy oranına ulaştığı Kırıkkale'nin Delice ilçesine gitmesi de öngörülüyor.
Pop müziğin kraliçesi     hesabından paylaştığı fotoğraf ve notla dikkat çekti. 19 yaşında New York'ta Martha  'nda öğrenciyken, kirasını çıkarabilmek için sanat okullarının çizim ve fotoğraf sınıflarında modellik yaptığını belirten Diva, "Bu karelerin birçoğu ben ünlü olduktan sonra Playboy ve Penthose'a satıldı. Toplum beni çıplak olduğum için ayıplamaya çalıştı. Basına yaptığım 'utanmıyorum' açıklaması da günlerde manşetlerde yer aldı diye yazdı. 60 yaşındaki Madonna sözlerine şöyle devam etti: Eserlerin gururlu sahibiyim. Düğün hediyesi olarak daha sonra bana verildiler. Sanatı ayıplayarak biteremezsiniz. Yaratıcılık her zaman kazanır" Çıplak olduğu görüntülerin daha sonra ABD'Li ünlü ressamlar Keith Haring ve Andy Warhol tarafından değerlendirildiğini ifade edan Madonna'ya dünya çapındaki ünlü isimlerden de destek mesajları yağdı.
Irak hükümeti ile Irak’ta bulunan Filistinlilerin durumunu görüşmek üzere Bağdat’ta bulunan Abbas, sürpriz bir ziyaretle Erbil’e geldi. Erbil Havaalanı'nda bölgesel yönetimin Başkanı Mesut Barzani tarafından karşılanan Abbas ve beraberindeki heyet, Mesut Barzani ile heyetler arası ve başbaşa görüşmeler yaptılar. İkilinin başbaşa görüşmelerinden sonra düzenlenen ortak basın toplantısında ilk olarak Barzani konuştu. Kendilerini ilk defa bir Arap Başbakanın ziyaret ettiğine dikkat çeken Barzani şunları kaydetti: "Abbas'ı burada gördüğümüz için memnunuz. Kürt milleti adına 'hoş geldiniz' diyorum. Bu ziyareti tarihi bir olay olarak görüyoruz. Biz Filistin meselesinde Abbas'ı ve halkını destekliyoruz. Onlar devletlerini kuruyorlar. Abbas'ın hükümetinin Filistin'de özgür bir devlet kurmak için izlediği yol, kendilerini amacına ulaştıracaktır. Bu yol Filistinlileri özgürlüklerine kavuşturacaktır. Barış, insanları haklarına ulaştırabiliyor. Biz Filistin’le ilişkileri büyütmek istiyoruz. Bu ziyaret aramızdaki ilişkileri daha fazla geliştirecek. Aramızda görüşmeler oldu ve ikili görüşmeleri ileriye götürme karar alındı." dedi. Abbas'ın bölgeye gelişinin çok şey anlattığını ifade eden Barzani, Başbakan Abbas’a Erbil’e ilk Arap konsolosluğun açılmasını ümit ettiklerini söyledi.  Mahmud Abbas ise Barzani’nin kendi ülkesinin özgürlüğü ve birliği için çok uğraştığını ifade etti. Filistin ile Kürt milleti arasında eskiye dayanan ilişkilerin olduğuna dikkat çeken Abbas, "Biz de biliyoruz bu millet ne kadar acı çekti. Allah’a dua ediyoruz ki bu milleti istikrara kavuştursun. Diğer milletler gibi. İnşallah bizim yaptığımız çalışmalar barışa ve Filistin topraklarının birliğine katkı sağlar ve barış getirir. Filistin özgür olduğu zaman, Barzani bizi ziyaret eder. Bunu umuyoruz."  İsrail ile ilişkilere de değinen Abbas, görüşmelerin olduğunu ifade ederek, "Bunlar siyasi yolla yapılıyor. Önce bizim devletimizi kabul etmeleri gerekiyor ki bu ilişkiler gelişsin. Aradaki arama noktaları ve sınırlar kaldırılmalı."  Irak’ta federal bölge konusuna da değinen Abbas, "Irak’ta federal bölge olması anayasada geçiyor. Halk buna imza atmış, böyle bir oluşuma evet demiş. Uygulayıcılar Irak halkının isteğini yerine getirmeye mecburdur. Anayasaya göre hareket edildiğinde sorun olmaz."  Irak’ta çoğunluğu Bağdat'ta olmak üzere, 11 bine yakın Filistinli yaşıyor.
Lütfi Kırdar Kongre ve Sergi Sarayı'nda düzenlenen "IFTV - Uluslararası İstanbul Film ve Televizyon Forum ve Fuarı"nın öğleden sonraki oturumunda Diriliş Ertuğrul dizisinin yapımcı ve senaristi Mehmet Bozdağ'la dizinin oyuncularından Cengiz Coşkun konuşmacı olarak yer aldı. Dr. Abdurrahman Çelik'in oturum başkanlığını yaptığı etkinlikte konuşan Bozdağ, TRT 1'de yayınlanan dizinin TRT Genel Müdürü İbrahim Eren'in öncülüğünde hayata geçtiğini söyledi. Bozdağ, diziden önce yine 13. yüzyılda geçen bir belgesel yaptıklarını belirterek, o belgeseli çekerken bir filmin nasıl yapılacağını, yanlış yapa yapa gördüğünü dile getirdi. Türkiye'de sinema endüstrisinin tam olarak oluşmadığına işaret eden Bozdağ, "Hikayeye başlarken benim gördüğüm bir problem vardı Türkiye'de. Yönetmen, sanat yönetmeni ve kostüm tasarımcılarının her biri zihinlerinde farklı bir dünya kuruyor. Tarihimizde görsel malzeme çok az olduğu için 13. yüzyılda bir çadırda hayatın nasıl devam ettiğini bilmiyorduk. Çadır formlarını, deri zırhları, kostümlerin nasıl olmasıyla ilgili elde görsel bir malzeme yoktu. Bu konuda uzman olan Moğolistanlı illüstratör Gambat'ı Türkiye'ye davet ettim. Bir hafta boyunca yazdığım hikaye ve hayalimdeki görsel dünyayla ilgili resim yaptı." diye konuştu. Bozdağ, yaklaşık 9 ay ön hazırlık yaptıklarına dikkati çekerek, çadırları Aydın Didim'de özel olarak yaptırıp dizi için oba kurduklarını ve ilk bölümü 40 günde çektiklerini kaydetti. İlk başta işin bu kadar büyüyeceğini tahmin etmediğini aktaran Bozdağ, şunları söyledi: "Dizide aşk hikayesi olmadığını söyleyenler de oldu. Bence dizide çok güzel bir aşk hikayesi var. El ele tutuşmanın dışında herhangi bir şey yapmadıklarını söylediler. Bir de böyle dramasal kurallar vardır. Diriliş Ertuğrul, en büyük başarıyı o kuralları yıkarak göstermiş oldu. Bizim medeniyet coğrafyamızda aşk nasıl olması gerekiyorsa, dizide de öyle yansıtılıyor." Mehmet Bozdağ, Diriliş Ertuğrul'un dünyada 1,5 milyara yakın izleyicisi olduğu değerlendirmesini yaparak, Çeçenistan'da sporcuların müsabakaya "Diriliş" müziğiyle çıktığını ve dizi üzerine farklı ülkelerde tezler yazıldığını bildirdi. Türk dizilerinin dünyada büyük işlere imza attığını vurgulayan yapımcı, "Bu dizinin neden bu kadar sevildiğini düşünüyorum. İslam dünyasında maalesef inandıkları değerler sisteminde bugüne kadar bu çapta bir dizi yapılmadı ya da 'Çağrı' filmi yapılıp orada bırakıldı. İnsanlarda müthiş bir hasret biriktirmiş bu konu" ifadelerini kullandı. Dizilerin zaman zaman 2 saati geçen sürelerine değinen Bozdağ, şunları söyledi: "Bu kadar uzun dizileri yapmayı ancak Türkler başarabilir ama bu, bir-iki yıl sonra dünyada elde ettiğimiz başarıyı gölgeleyecek. Çünkü artık yavaş yavaş format ithal etmeye başladık. 120 dakikalık diziyi senarist nasıl yazacak, yönetmen nasıl çekecek? Bunun süratle iyileşmesi gerekiyor. İnternetle beraber dünya dizilerine ulaşmak çok daha kolay. İyi bir bütçe ve zamanlamayla 45 dakika dizi çekiyorlar. 'Sen neden çekemiyorsun?' diyorlar. Diziyi bir haftada çekmek zorunda olduğunuz için 120 dakikalık diziyi yetiştirmesi kolay olmuyor ama 45, 60, 90 dakikalık sürelerimiz olsa, bu bütçelerle 'Vikingler'den, 'Game of Thrones'tan daha iyi projeler çıkaracak gücümüz var. Bunu sektördeki bütün yapımcılar adına söylüyorum." Bozdağ, Türkiye'de reklam fiyatlarının düşük olmasının dizi sürelerinin uzamasında etkili olduğu yorumunu yaparak, yapımcıların da kendi sektörüne yatırım yapmadığını, bunun da bir birikimin oluşmasını engellediğini anlattı. Malazgirt Zaferi ve Mevlana'yla ilgili iki film projesi üzerinde çalıştıkları bilgisini veren Bozdağ, bunların yanı sıra haftaya çekimlerine başlanacak Kut'ül Amare dizisi için Türkiye'nin en büyük platolarından birini kurduklarını söyledi. Dizide "Turgut Alp" karakterini canlandıran Cengiz Coşkun da dönem dizisinde oynamanın zor ama keyifli olduğunu ifade etti. Oyunculuğun aynı zamanda büyük bir sorumluluk olduğunu aktaran Coşkun, Diriliş Ertuğrul'un televizyon sektöründe yeni bir sayfa açtığını belirtti. Coşkun, dizide anlatılan 700 yıl önceki olayların bugün yaşananlarla aynı olduğuna dikkati çekerek, şunları kaydetti: "Şu andaki jeopolitik olaylar, sosyolojik faktörler çok benziyor. Geniş bir açıdan baktığınızda bugün farklı olarak sadece teknoloji var. Ben oyunculuğa başladığımdan beri neden böyle işler yapılmadığını sorardım. Kendimizden hikayeler yapmaya kimse cesaret etmedi. Kendi kendime hayıflanıp, 'Olsa da keşke oynasam, hatta imkanım olsa ben yapsam' derdim. Mehmet Bey buna cesaret etti ve elini taşın altına koydu."
Genel Başkanı  , Ülkücü Şehitleri Anma Günü'nde açıklamalarda bulunuyor. Kızılcahamam'da konuşan Bahçeli açıklamalarında şu ifadelere yer verdi: Aziz şehitlerimiz dünyaya Türk-İslam ülküsünün irfanıyla bakmışlar, korku  nedir tanımamışlar, yılgınlık nedir bilmemişlerdir. Bir ülkü uğruna mukaddes bir amaç uğruna candan vazgeçmez fedakârlığın en büyüdür. Şehitlerimiz al bayrağın dalgalanması, üç hilalin varlığı için kara toprağa sarılan onur kaleleleridir. Kutlu davamızın devamlılığı için bedenlerini feda eden kahramanlık menkıbeleridir. Tarih boyunca bir hilal uğruna nice güneşler batmıştır. Her şehit varoluşumuzun güvencesi, milli haklarımızın güveni olmuştur. Bastığımızı sadece toprak diyerek geçmiyoruz, altındaki kefensiz yatanları düşünüyoruz. Dünyaları alsak da bu cennet vatanını vermemek konusunda azimliyiz. Türk milleti asırlar boyunca ölürsem şehit, yaşarsam gazi anlayışıyla nice felaketlere göğüs germiştir. Şehadeti göze almış insanı veya milleti yenecek, teslim alacak, boyun eğdirecek beşeri bir kudret asla yoktur. Davasında erimiş ve inancıyla devleşmiş bir vicdana üstünlük kuracak hiçbir kuvvet de olamayacaktır. Şehadet ruhu asildir, muazzezdir. Ülkücü hareket aynı zamanda şehitler kervanı, şehitlik anıtıdır. Milliyetçi hareket davası hakkın, hakikatin, Allah'ın davasıdır. Surlarımızda gedik açtırmadık, binlerce dava insanımız ülkülerini yaşatmak amacıyla canlarını ortaya koydular. Hesap, plan yapmadılar, ikbal derdine  düşmediler. Samimiydiler, dürüsttüler, inanç ve imanla dolup taştılar. Şehitlerimiz müftehir vicdanla, dava nöbetini tutan, vatan görevini yerine getiren cesaret ve hamiyet timsalleridir. Onlara karşı vefa borcunu ne yapsak ödeyemeyiz. Ülkü şehitlerimiz isimlerini mücadele tarihine altın harflerle yazdırdılar. Zamanın dar kalıplarına sığmayıp taşan ihanete meydan okuyup bozkurt gibi ileri atılan onlardır. Yabancı ve gayri milli akımlara engel olan, Türk milletinin bekası için muazzam duruş ve tavır gösteren yine onlardı. Üstün bir görev şuuruna sahiplerdi. Dinimizde bir insanın peygamberlikten sonra ulaşabileceği en yüce mertebe şehadettir. Ve de şehitler Allah'ın misafirleridir. Dünya durdukça şehitlerimizi anacağız, onlara layık olmakla kalmayacağız, her birini saygıyla, şükranla Fatiha ile yad edeceğiz. Davamızın hamuruna leke düşürülmeyecektir. Türkiye yaşayacaktır, Türk milleti ebediyete kadar varlığını muhafaza edecektir. Bir olacağız, diri olacağız, güçlü olacağız. Aziz milletimizin mukaddes varlığına kastetme aymazlığına kendini kaptıranlara geçmişte tarihi cevap veren milliyetçi-ülkücü hareket bugün de yarın da aynı iradeye fazlasıyla sahiptir. Bu nedenle kötü niyetliler akıllarını başlarına almalılardır. Aramızdan ayrılan sadece şehitlerimizin naciz vücutlarıdır. Milliyetçi hareket onların uğruna can verdiği ülkü ve hedeflerde yürümeye hareket edecek ve mutlaka başaracaklardır. Bu  duygu ve düşüncelerle başta merhum Başbuğumuz Alparslan Türkeş olmak üzere Gümrük ve Tekel eski Bakanımız Gün Sazak Bey'i aziz şehitlerimizi hürmetle, rahmetle, minnetle anıyorum.
29 Haziran-18 Temmuz tarihleri arasında gerçekleştirilecek   yıldız isimlerden yeni keşiflere 300’ü aşkın yerli ve yabancı sanatçıyı İstanbul’un 27 farklı mekanında ağırlayacak. 26. İstanbul Caz Festivali, 29 Haziran-18 Temmuz tarihleri arasında, cazın usta isimlerinden güncel müziğin tanınmış ekiplerine, yeni keşiflerden sevilen yıldızlara, farklı mekanlarda gerçekleştirilecek. Snarky Puppy // Shake Stew 9 Temmuz Salı, 20.45, Uniq Açık Hava Sahnesi  Kontrbasçı ve besteci Michael League’in, yıllar içinde giderek kalabalıklaşırken aynı zamanda bugünkü ruhuna erişmesini de sağlayan bir evrimle gelişen grubu Snarky Puppy, sofistike besteleri çığır açıcı bir emprovizasyon stiliyle yorumluyor. Yaklaşık on yıllık yoğun bir turne temposunun ardından peş peşe gelen Grammy ödülleriyle başarısını perçinleyen topluluk, caz, funk ve rock unsurlarıyla zenginleştirdikleri müzikleriyle her zaman keşifçi bir tavır takınıyor. 30’un üzerinde müzisyen arasından her konserde 8-12 kişilik bir seçkiyle sahne alan Snarky Puppy’nin her performansı tıpkı repertuvarları gibi gücünü değişimden alıyor. Son dört yıldır altın çağını yaşayan bu etkileyici topluluk, 26. İstanbul Caz Festivali kapsamında Birlikte Güzel desteğiyle izleyiciyle buluşacak. Avusturya’nın en heyecan verici caz topluluklarından Shake Stew yedilisi ise Snarky Puppy akşamının ön grubu olarak, afrobeat ve groove’lardan örülü hipnotik müziğini sahneye taşıyacak. Kamasi Washington 10 Temmuz Çarşamba, 21.30, Volkswagen Arena  2015’te yayımladığı ilk albümü The Epic ile kayda değer bir çıkış yaptıktan sonra bu başarıyı prestijli pek çok ödülle ve güçlü işbirlikleriyle perçinleyen Kamasi Washington, bugüne kadar John Legend, Run the Jewels, Ibeyi gibi yıldız müzisyen ve topluluklarla ortak çalışmalara imza attı. Saksofoncu, besteci, yapımcı ve grup lideri kimlikleriyle emin adımlarla ilerleyen Washington, 2017’deki Whitney Bienali’ne de bir multimedia enstalasyonuyla katılarak, müziğiyle atıfta bulunduğu çokkültürlülüğe bir kez daha vurgu yaptı. Parçası olduğu Ummah Chroma yönetmen kolektifiyle yaptığı As Told To G/D Thyself adlı filmi, bu yılki Sundance festivalinde prömiyerini yaptı. İstanbul Caz Festivali’ni ikinci kez ziyaret edecek olan Kamasi Washington’ı, hip-hop, R&B ve cazın bir araya geldiği performansı ile festivalde olacak.  Jacob Collier // Makaya McCraven 18 Temmuz Perşembe, 21.00, Uniq Açık Hava Sahnesi  Kendi odasından yayımladığı YouTube videolarıyla dünyaya açılan Jacob Collier, 2016’da kendi çabalarıyla yayımladığı, bestelerinden yapımcılığına kadar her şeyi kendi üstlendiği albümü “In My Room” ile iki Grammy kazandı. Quincy Jones’un da radarına takılan Jacob Collier, Herbie Hancock ve Hans Zimmer ile yaptığı işbirliklerinin yanı sıra, Pharrell Williams gibi yıldızlarla sahne aldı. Geçtiğimiz yıl dört bölümlük Djesse projesinin ilk albümünü yayımladı. Sınırsız hayal gücüyle yarattığı ve pek çok türü harmanlayan şarkılarıyla masalsı bir dünyanın kapılarını aralayan bu genç yıldızın müziğinde cazın yanı sıra a cappella, groove, folk, trip-hop, klasik müzik, Brezilya müziği, Gospel ve soul unsurları muhteşem doğaçlamalalarla bir araya geliyor. Caz ve elektronik müzik arasındaki sınırları bulanıklaştıran yapımcı, besteci ve davulcu Makaya McCraven ise, kendine has buluşlarıyla bu akşamın ilk konuğu. Kendisine “ses kolajcısı” lakabı yakıştırılan, on parmağında on marifet bu deha, Şikago müzik sahnesinin günümüzdeki en ele avuca sığmaz isimlerinden. Sevenleri için 2015’te yayımladığı “In the Moment”, caz müziği açısından bir devrim niteliği taşıyor ve şimdiden yeni nesil caz müziğine ilham veren kilometre taşları arasında sayılıyor.  José James Presents: “Lean On Me” 3 Temmuz Çarşamba, 21.00, Sultan Park - Swissotel The Bosphorus Karakteristik müziğini caz, R&B ve hip-hop unsurları etrafında ören besteci ve vokal José James, son on yıldır caz sahnesinin takdiri en çok hak eden müzisyenleri arasında yer alıyor. Bugüne kadar yedi albüm yayımlayan, her biriyle dünya genelindeki müzik eleştirmenlerinden ve caz meraklılarından övgüler almayı başaran José James, Central Park Summerstage (New York), The Kennedy Center (Washington), Royal Festival Hall (Londra) ve Billboard Live (Tokyo) gibi pek çok uluslararası sahnede etkileyici performanslar sergiledi. Çağdaş Amerikan cazının önemli temsilcilerinden biri olarak kabul gören müzisyen, Bill Withers’a atfettiği son albüm projesi “Lean on Me” ile müzik serüvenine yeni başarılar eklemeye devam ediyor. 26. İstanbul Caz Festivali’nin konuğu olarak grubuyla Swissotel Sultan Park’ta Bill Withers repertuvarıyla sahne alacak José James’in eklektik müziği bu kez İstanbul’a taşınıyor. Aydın Esen Group  5 Temmuz Cuma, 19.30, Uniq Hall  Virtüöz piyanist ve besteci Aydın Esen, füzyon caz ve post-bop esintileri taşırken elektronik unsurlar da barındıran emprovizasyonlarıyla 26. İstanbul Caz Festivali’nin konuğu oluyor. Kategorilere sığmayan, çığır açıcı eserleriyle çağdaş müziğin dünyaca tanınan, üstün yeteneklerinden biri olan Aydın Esen, henüz beş yaşındayken tanıştığı piyanoyla bağını hiçbir zaman koparmadı. İlk gençlik yıllarında Berklee College of Music, New England Conservatory of Music ve The Juilliard School eğitimleriyle bu bağı taçlandırdı. Gary Burton, Eddie Gomez, Pat Metheny and Emily Remler gibi isimlerle birlikte çaldı. Bugüne kadar on üç başarılı albüme imza atmasının yanı sıra, müzisyen, aranjör ve yapımcı kimlikleriyle pek çok uluslararası albüme de katkıda bulunan Aydın Esen’e bu konserde basta Greg Jones ve davulda Tommy Campbell eşlik edecek. Bill Charlap Trio 8 Temmuz Pazartesi, 19.00, Zorlu PSM Turkcell Platinum Sahnesi Bugüne dek Phil Woods, Wynton Marsalis gibi cazın usta müzisyenlerinin yanı sıra Tony Bennett ve Barbra Streisand gibi efsane vokallerle sahne paylaşan ve stüdyo kayıtlarına katılan, çağdaş cazın önde gelen piyanistlerinden Bill Charlap, bu yaz 26. İstanbul Caz Festivali’nin konuğu oluyor. Sanatçının 20 yılı aşkın zamandır, kontrbasçı Peter Washington ve davulcu Kenny Washington ile hayat verdiği Bill Charlap Trio, bugün cazın tartışmasız en etkileyici topluluklarından biri olarak kabul ediliyor. New York’un Jazz In July festivalinin artistik direktörlüğünü sürdüren ve Lincoln Center’da caz konserleri düzenleyen, iki Grammy adaylığının da sahibi Bill Charlap’in hayranlık uyandırıcı trio’suyla sahne alacağı bu akşam, festivalin kaçırılmaması gereken sürprizlerinden biri. Paolo Fresu & Lars Danielsson “Summerwind” // Cem Tuncer Quartet 12 Temmuz Cuma, 20.00, Venedik Sarayı Bahçesi Bu akşamın yıldızı, müziğin duygulara temas etmesi gerektiğine inanan trompetçi Paolo Fresu ve kontrbasçı Lars Danielsson’un çiçeği burnunda ikilisi. Bu deneyimli iki müzisyen, konserlerinde fazlalıklardan itinayla uzak dururken, her adımı incelikle düşünülmüş bir yol izliyor. Gücünü bu minimal tavırdan alan müzikleri, yeri geldiğinde klasik caz ve folk unsurlarıyla da birleşiyor ve hiç rutine düşmeden sürpriz dolu adımlar atarak, zevkle içine çekildiğiniz yepyeni bir evren yaratıyor. Birlikte müzik yaparken her şeyden önce sezgilerine kulak veren ikili, aralarındaki kusursuz uyumu, geçtiğimiz yıl yayımlanan ve çoğu orijinal bestelerden oluşan ilk albümleri Summerwind ile bir kez daha ortaya koydu; şimdi de bu albümden parçalarla festivalin konuğu. Venedik Sarayı Bahçesi’nin tarihi atmosferinde yaşanacak bu festival akşamında cazseverleri karşılayacak isim ise caz gitaristi, besteci, aranjör ve yapımcı Cem Tuncer ve grubu. Neşet Ruacan, Ali Perret, L.Butch Morris, Aydın Esen, Ricky Ford gibi müzisyenlerle çalışan sanatçı aynı zamanda film ve dizi müziği besteleriyle de tanınıyor.  Ömür Göksel // Hakan Başar Trio  16 Temmuz Salı, 20.30, Uniq Açık Hava Sahnesi  “Mutluluk” ve “Sevemem Artık” gibi Altın Plak kazanan çalışmalarıyla 1960’lar ve 70’lere imzasını atan ve 26. İstanbul Caz Festivali’nde Yaşam Boyu Başarı Ödülünü de alacak cazın usta vokallerinden Ömür Göksel’in performansıyla sahnede nostalji rüzgârları estirecek. Göksel’e sahnede piyanoda Uraz Kıvaner, saksofonda Engin Recepoğulları, basta Ozan Musluoğlu ve davulda Ferit Odman’dan oluşan güçlü bir topluluk eşlik edecek.  Müzikseverler Göksel’in öncesinde bir genç yeteneği dinleme fırsatını da elde edecekler. Akşamın ilk konuğu 2004 doğumlu Hakan Başar, henüz sekiz yaşındayken piyanoya başladı ve ilk konserini verdiğinde 10 yaşındaydı. Yurtdışındaki pek çok değerli müzik insanı tarafından sosyal medyada övgüyle karşılanan ilk albümünü 2018’de yayımladı. Michel Petrucciani’nin “On Top of Roof” isimli parçasının kaydı, Montreal’de Coco Jazz radyo programında yayımlanınca ilk defa uluslararası seyirciye de seslenmiş oldu.   Shai Maestro Trio  17 Temmuz Çarşamba, 21.30, Zorlu PSM Turkcell Platinum Sahnesi  Kuşağının en yetenekli caz piyanistlerinden Shai Maestro’nun müziğine kulak vermek, gizemli ve derinlikli bir dünyanın kapılarını aralamak gibi. 2011’de üçlüsüyle ilk çıkışını yaptığından beri adından övgüyle söz ettiren piyanist, grubuyla birlikte günümüzün en güçlü topluluk müziklerinden birine eşsiz bir uyumla ses veriyor. Kontrbasın yıldız ismi Avishai Cohen’den aldığı teklifle 2008’de Avishai Cohen Trio’ya katılan, 2011’e kadar grupla birlikte turnelerde sahne alan ve albüm kayıtlarına katılan İsrailli müzisyen Shai Maestro, 2010’da kendi topluluğu Shai Maestro Trio’yu kurdu ve aynı yıl ilk albümlerini yayımladı. Bugüne kadar birlikte beş başarılı albüm hazırlayan bu ilham verici topluluk, henüz ilk yılındayken Chick Corea, Tigran Hamasyan, Esperanza Spalding ve Diana Krall gibi yıldız müzisyenlere turnelerinde eşlik ederek başladığı doludizgin serüvenine devam ediyor. Son olarak geçtiğimiz yıl yayımladıkları “The Dream Thief” albümüyle içten müziğini kendisinin ve grubunun virtüözlüğüyle birleştiren Shai Maestro, kontrbasçı Jorge Roeder ve davulcu Ofri Nehemya, bu yaz İstanbul Caz Festivali sahnesine konuk olacaklar. Mélanie de Biasio  5 Temmuz Cuma, 21.30, Uniq Açık Hava Sahnesi  Caz, blues ve soul melodilerini ustalıkla bir araya getiren Belçikalı caz şarkıcısı, söz yazarı, besteci ve multi-enstrümantalist Mélanie de Biasio, karakteristik vokaliyle 26. İstanbul Caz Festivali sahnesinin heyecan verici konuklarından biri oluyor. De Biasio, ilk gençlik yılllarındaki idolleri Portishead ve Pink Floyd’un etkilerinin de hissedildiği atmosferik müziğiyle çağdaş caz sahnesinin yaratıcılığıyla hayranlık uyandıran kadın sanatçıları arasında kabul ediliyor. Büyük ilgi gören ilk iki albümü Blackened Cities ve No Deal’dan sonra üçüncü albümü Lilies ile caz dünyasındaki varlığını güçlendirdi. De Biasio’nun, içindeki en derin korkulara adadığı bu albümün ana fikri, sanatçının 2004’te yaşadığı sağlık sorunları nedeniyle sesini hiç kullanamadığı bir yıl boyunca yaptığı çalışmalara dayanıyor. İç dünyasını müziğinde özgürce paylaşan bu tutkulu vokal, festival izleyicisine duyguların dilinden konuşan bir akşam yaşatacak.  RYMDEN / Nubiyan Twist / Turgut Alp Bekoğlu Love Jazz Quartet / Barış Demirel–Barıştık Mı 6 Temmuz Cumartesi, 19.00, Beykoz Kundura  Beykoz Kundura’daki bu festival gününün açılışını, yayımladığı son albümüyle büyük ilgi gören trompetçi Barış Demirel–Barıştık Mı yapıyor ve ardından sahneyi, müzik otoritelerince Türkiye’nin en önemli davulcularından biri olarak gösterilen Turgut Alp Bekoğlu’na bırakıyor. Bugüne kadar Gloria Gaynor, Marcus Miller, George Benson, Joe Lovano, Erik Truffaz ve Sezen Aksu gibi isimlerin de aralarında bulunduğu sanatçılarla çalışan Bekoğlu, Ajda Pekkan, Erkan Oğur/Telvin ve İlhan Erşahin’s İstanbul Sessions gibi farklı projelere de katılımını sürdürüyor. Bu iki ismin ardından, 90’lardan milenyumun başına kadar İskandinavya’da pek çok müzisyen ve gruba ilham veren iki grup New Conception of Jazz ve e.s.t.’in üyeleri arasında yer alan ödüllü piyanist Bugge Wesseltoft, klavyeci Dan Berglund ve basçı Magnus Öström’den oluşan RYMDEN sahneyi devralıyor. Varolan biçimler üzerinde oynamaya ve yeni yollar aramaya kendini adayan üçlünün müziği 21. yüzyılın İskandinav ruhundan besleniyor; minimal bir tavır takınırken aynı zamanda sinematografik ve epik bir etki yaratmayı da başarıyor. İlk albümleri “Reflections and Odysseys”i bu yılın başında yayımlayan RYMDEN, deneysel dünyasını 26. İstanbul Caz Festivali’ne taşıyor. Günün kapanışını ise yapımcı ve gitarist Tom Excell’in 10 kişilik grubu Nubiyan Twist yapıyor. Reggae, soul, afro-beat ve latin ritimleriyle örülü, caz emprovizasyonları ve geleneksel enstrümanların yanı sıra elektronik unsurları da barındıran bu modern sound izleyiciye kaçırılmaması gereken bir deneyim vaat ediyor. Etkinlik Beykoz Kundura’nın değerli işbirliğiyle gerçekleştiriliyor.  Alfredo Rodriguez & Pedrito Martinez   8 Temmuz Pazartesi, 21.00, The Marmara Esma Sultan Yalısı  Bir tarafta, çocukluk yıllarında klasik piyano eğitimi almaya başlayan, okul çıkışlarında müzisyen babasının orkestrasında çalan ve efsanevi yapımcı Quincy Jones tarafından 2006’da Montreux Caz Festivali’nde keşfedilen caz piyanisti ve besteci Alfredo Rodríguez. Diğer tarafta, Afro-Kübalı perküsyon ve vokal stilini Havana sokaklarının ruhuyla harmanlayarak geliştiren ve ustalık kazanan Pedrito Martinez. Havana’da başlayarak müzik tutkusuyla gelişen bu iki farklı hayat yolculuğunun ilk kesişim noktası Rodríguez’in ikinci albümü “The Invasion Parade” oldu; Martinez bu albümdeki iki parçaya, kendine has vokalleriyle eşlik eder. Bu albümde birlikte çalıştıktan yıllar sonra, bir ikili olduklarını ilan edecekleri ilk sahne performansları ise New York’un ikonik caz kulübü Jazz Standard’da gerçekleşti. O günden bu yana yolları hiç ayrılmayan ve coşkulu müziklerini 2019 Şubat ayında yayımlanan ilk albümleri “Duologue”da bir araya getiren ikili, bu yıl ilk kez İstanbul Caz Festivali’nin konuğu oluyor. Clifford Chance, Yegin Çiftçi Avukatlık Ortaklığı’nın katkılarıyla gerçekleşecek Martinez ve Rodríguez’in vokalleriyle enerjisi hiç eksilmeyecek ve Küba klasiklerinden orijinal bestelere uzanan bir seçki sunacak bu performans, Esma Sultan Yalısı’nın etkileyici boğaz atmosferine Havana heyecanı getirecek.  Elchin Shirinov Trio // Cyrille Aimée 7 Temmuz Pazar, 20.45, Sakıp Sabancı Müzesi Fıstıklı Teras SSM Fıstıklı Teras’ın boğaz atmosferinde yaşanacak bu festival akşamı SOCAR Türkiye sponsorluğunda, Elchin Shirinov Trio’nun performansıyla başlayacak. Azerbaycan folk müziğini cazla harmanlayarak modern bir dil yakalayan piyanist ve besteci Elchin Shirinov, Grammy ödüllü basçı Panagiotis Andreou ve yenilikçi melodilerin kâşifi davulcu Engin Günaydın’in performansı unutulmaz bir caz gecesi için en iyi seçeneklerden bir tanesi olacak. Gecenin ikinci yarısı ise “caz vokalleri galaksisinde yükselen bir yıldız” olarak tanımlanan ve lirik olduğu kadar oyunbaz tarzıyla Ella Fitzgerald’la karşılaştırılan Cyrille Aimée ile devam edecek.  Mozaik 17 Temmuz Çarşamba, 19.00, Zorlu PSM Turkcell Platinum Sahnesi 1980 ve 90’ların kült grubu Mozaik, 35 yıl sonra aynı kadroyla yeniden bir araya geliyor. Festivalin en anlamlı gecelerinden birine dönüşecek bu konserde Mozaik’in 1983-1995 kadrosundan Ayşe Tütüncü, Saruhan Erim, Mehmet Taygun, Timuçin Gürer, Serdar Ateşer, Mehmet Tütüncü, Ezel Akay ve Yağız Üresin‘in yanı sıra, Gevende grubundan Gökçe Gürçay da yer alacak. Yer yer caz, rock ve rock – füzyon tarzlarına yakın duran grup müziğinde her zaman deneysellikten yana bir tavır takınıyor. 1987 yılına kadar her konserini farklı bir tema etrafında tasarlayan, konser öncelerinde seyirciye o repertuvarın ruhunu yansıtan program dergileri dağıtan bu efsane grup, yeni sözler söylemek için, 26. İstanbul Caz Festivali’ne konuk oluyor. Vitrin Matine Konseri: Tolgahan Çoğulu & Sinan Ayyıldız  6 Temmuz Cumartesi, 13.30, Salon İKSV Ayarlanabilir mikrotonal gitarın mucidi Tolgahan Çoğulu ve bağlama icracısı Sinan Ayyıldız ikilisinin Salon İKSV’de vereceği konser, keşfedilmeye değer melodiler vaat ediyor. Müzisyenler, solo ve grup çalışmalarıyla olduğu kadar, müziğin teorisine dair akademik çalışmalarıyla da isimlerinden söz ettiriyor. Tolgahan Çoğulu’nun 2018 yılında Fernando Perez ile birlikte yazdığı mikrotonal gitar metodu ve “Microtonal” adlı solo mikrotonal gitar albümü İspanya’da yayımlandı. Sinan Ayyıldız, ritm üstadı Abbos Kosimov, Belçika beatbox şampiyonu Fatty K., A.B.D. Beatbox şampiyonu Beat Rhino ve Nile Project'in kontrbasçısı Miles Jay ile konserler verdi. Grubu Mesel ile London Nour Festival kapsamında Royal Albert Hall’da sahne aldı. Bu başarılı ikilinin, mikrotonal gitar, çift saplı saz ve klasik gitar ile, hiç bitmesin dedirtecek diyaloglar kuracağı Vitrin Matine Konseri müzik severleri bekliyor.  Gece Gezmesi 4 Temmuz Perşembe, 19.00, Kadıköy-Moda Son dört yılda bütün biletleri tükenen ve bu yıl beşincisi düzenlenecek Gece Gezmesi, Gaye Su Akyol, Ah! Kosmos, Elz & The Cult, The Kites, Eda And, Cava Grande gibi bağımsız sahnenin güçlü ve alternatif isimlerini ve İsrail’den Liraz’ı ağırlayacak. Etkinlik, Birlikte Güzel desteğiyle, All Saints Moda Kilisesi, Bant Mag Havuz / Bina, Kadıköy Sahne, Kadıköy Sineması, KargART, Mecra ve Moda Sahnesi gibi Kadıköy’ün sevilen mekânlarına yayılacak. 29 Haziran Cumartesi, 18.00, Beylikdüzü Yaşam Vadisi Parkı 30 Haziran Pazar, 18.00, Fenerbahçe Parkı ve Fenerbahçe Khalkedon Festivalin ücretsiz etkinlikleri arasında yer alan, yeşille cazı bir araya getiren Parklarda Caz konserleri yazın en sevilen etkinliklerinden olmaya devam ediyor. Geçtiğimiz yıl olduğu gibi bu yıl da iki güne yayılacak konserlerde Genç Caz gruplarının performanslarından sonra, hepsi Barselonalı dokuz kadın müzisyenin hayat verdiği Balkan Paradise Orchestra sahne alacak. Çoğunlukla enstrüman müziğine odaklanan eğlenceli performanslarında vokallere ve elektronik unsurlara da yer veren Balkan Paradise Orchestra, bu sayede enerjisini korumayı biliyor. Orijinal bestelerin yanı sıra Goran Bregoviç klasiklerinden Pulp Fiction film müziklerinin Balkan tınılarıyla yorumlandığı örneklere uzanan performanslarında izleyicinin ilgisini hep canlı tutan grup, sahnede daha da güçleniyor. 2018 Mart ayında ilk albümleri “K’ataka”yı yayımlayan ve yurtdışında önemli festivallere katılan, cazın yeni nesil keşiflerinden olan bu genç topluluk ile müzikle dolu bir yaz günü festival ziyaretçisini bekliyor. Bu yıl da Parklarda Caz programında MasterCard’ın katkılarıyla yine açık hava film gösterimi izleyicilerle buluşacak. Ah Şu Cazlar Blues’lar 7 Temmuz Pazar, 19.30, Halıcıoğlu  Bu yıl festival, ücretsiz etkinliklerine bir yenisini ekleyerek, Beyoğlu’nun Haliç kıyısında da çeşitli toplulukları izleyiciler ile buluşturacak bir projeyi hayata geçiriyor. Halıcıoğlu Parkı’nda düzenlenmesi planlanan “Ah Şu Cazlar Blues’lar”, Türkiye’den ve dünyadan geleneksel müzik ile doğaçlamanın bir araya geldiği başarılı örnekleri sunacak bir gece olarak kurgulandı. 7 Temmuz Pazar akşamı gerçekleşecek bu ücretsiz etkinlikte, farklı coğrafyalardan gelen müzik toplulukları, performanslarıyla müziğin evrenselliği ve birleştirici gücünün bir kez daha altını çizecekler.  3 Temmuz Çarşamba, 20.30, Salon İKSV, Nardis Jazz Club, Cemiyet 26. İstanbul Caz Festivali’nin bu yıl ilk defa gerçekleştireceği Vitrin Turu’nun durakları Salon İKSV, Cemiyet ve Nardis Jazz Club. Tek biletle bu üç farklı mekânda birçok konser izleme fırsatı sunan programın konukları arasında No Land, Efe Demiral, Gülşah Erol Band ve Duru And da yer alıyor.
Millet İttifakı'nın İzmir Büyükşehir Belediye Başkan Adayı Tunç Soyer, "Birinci Cemre" adını verdiği seçim projelerini açıkladı. Tepekule Kongre ve Sergi Merkezi'nde düzenlenen toplantıda konuşan Soyer, özgür, neşeli ve uyum içinde yepyeni bir hayatı İzmir'den inşa etmeye başlayacaklarını ve bunu tüm Türkiye'ye yayacaklarını söyledi. İzmir'in her noktasına yaygın, ekonomik ve doğa dostu ulaşım olanakları sağlayacaklarını vurgulayan Tunç Soyer, raylı sistem konusunda hayata geçirmeyi planladıkları projeleri açıkladı, toplu ulaşımda belli saatler için indirim sözü verdi. Soyer, şöyle dedi: "179 kilometre olan raylı sistem ağını kısa vadede 340 kilometreye, orta ve uzun vadede 470 kilometreye çıkaracağız. Buca metro hattının temelini atacak, inşaatına başlayacağız. Buca metroya kavuşacak. Halkapınar- Otogar metrosunu yapacağız. Çiğli'ye tramvayı getireceğiz. Trafiğin kilitlenmesine neden olan 111 noktada kavşak düzenlemeleri gerçekleştireceğiz. Ana Transfer Merkezlerini insanların ihtiyaçlarını karşılayabilecekleri alanlara dönüştüreceğiz, 3 yeni Ana Transfer Merkezi açacağız. İzmir genelindeki 62 bin 641 araçlık otopark kapasitesini 100 bin araca çıkaracağız. Yeni iskele ve gemilerle deniz ulaşımını 4,5 kat artıracağız. Mevcut 15 adet yolcu gemisi ve 3 adet arabalı yolcu gemisine ek olarak 2 adet yolcu gemisi daha katacağız. İzmir'den Akdeniz kentlerine denizden ulaşımı sağlayacağız. Sabah saat 06.00 ile 07.00, akşam saat 19.00 ile 20.00 arasında ulaşım yüzde 50 indirimli olacak." Soyer, Halk Gıda Kooperatifi kuracaklarını, Halk Süt uygulaması ile Süt Kuzusu ve Halk Taşıt projelerini başlatacaklarını ifade etti. "Meslek odaları, sivil toplum, hemşehri dernekleri ile ilçe belediyeleri ve bölge halkı ile birlikte karar alacağız. Merkezi hükümet ile 'İzmir Vizyon Ortaklığı' kuracağız. 30 ilçede aktif ve kapsayıcı Kent Konseyleri örgütlenmesine gideceğiz" diyen Soyer, kent içinde kalmış atıl alanları ekonomik durumu orta ve düşük düzeyde olan İzmirliler için yüksek kaliteli ve planlı iskan alanlarına dönüştüreceklerini dile getirdi. Körfez Dönüşümü Projesi'yle 2,5 milyon metrekarelik yeni yeşil alan oluşturacaklarını, kentin uygun noktalarında hafriyat, moloz, ağaç/mobilya, beton, elektronik atık ayrıştırma tesisleri kuracaklarını anlatan Soyer, 2019'da yağmur suyu hattına 100 kilometre ilave edip biyolojik arıtma tesislerini çoğaltmayı hedeflediklerini söyledi. Soyer, şöyle konuştu: "Atık pompa istasyonları ve koku giderme üniteleri kuracağız. İçme suyu, kanalizasyon ve yağmur suyu yatırımlarına hız kesmeden devam edip, eskiyen altyapıları yenileyeceğiz. İklim değişikliği etkilerine uygun kent planlaması ve altyapı yatırımları yapacağız. 2019-2024 yılları yollarımızın yenilendiği, rekor asfalt yılları olacak.Belediyenin tüm yapı ve tesislerinde güneş enerjisi kullanımına öncelik vereceğiz. Karbon salımını yüzde 20 azaltma hedefine ulaşacağız. Belediye hizmet araçları filosunu kademeli olarak elektrikli hale getireceğiz. Elektrikli otomobil şarj istasyonlarının sayısını artıracağız. Ticari taksiler ve minibüslerin kademeli olarak elektrikli-hibrit araçlara dönüşmesini sağlayacağız." Soyer, çocuk köyleri kuracaklarını, çocuk belediyesi ve gençlik meclisini hayata geçireceklerini, 20 masal evi açacaklarını, eğitim, öğretim yılı başında ihtiyaç sahibi ailelere eğitim-öğretim yardımı yapacaklarını söyledi. İzmir'i sinema sektörü için çekim merkezi haline getireceklerini, Kültürpark'ı yepyeni ve çok özgün festivallere ev sahipliği yapan bir özgürlük ve yaşam alanı haline getireceklerini ve İzmir'i tasarım kenti yapacaklarını ifade eden Soyer, "Tiyatro İzmir, Plato İzmir, Konservatuvar İzmir, Atölye İzmir’i hayata geçireceğiz. Şehir Tiyatrosu kuracağız. Elektrik Fabrikasını kente kazandırıp Havagazı Fabrikası ile birlikte bir kültür vahası olarak konumlandıracağız" ifadesini kullandı. Tunç Soyer, Kemeraltı'na UNESCO Dünya Kültür Mirası statüsü kazandıracaklarını, EXPO'ya yeniden aday olacaklarını sözlerine ekledi.
Avustralya'daki Monash Üniversitesinden bilim adamları, erkekler için doğum kontrol hapının geliştirilmesinde bir adım attı. Avustralya'daki Monash Üniversitesinden bilim adamları, spermin ilerlemesinde rol oynayan 2 proteinin faaliyetini engelleyerek fareleri kısırlaştırdı. Böylece erkekler için doğum kontrol hapının geliştirilmesinde bir adım daha atılmış oldu.  Kısır hale getirilen farelerin sağlık durumunun son derece iyi olduğu ve çiftleşebildiği belirtildi. Araştırmaya imza atanlardan Sabatino Ventura, aynı anda 2 proteinin engellenmesinin kısırlığı sağladığını, uzun vadede erkek farelerin sağlığının etkilenmediğini vurguladı. Ventura, proteinlerin engellenmesiyle spermin ilerlemesini sağlayan kasın bu yönde kimyasal mesajı almadığını açıkladı. Melbourne ve İngiltere'deki Leicester üniversitelerinden meslektaşlarıyla çalışan bilim adamları, bir sonraki aşamada bu genetik durumu kimyasal olarak yeniden hayata geçirerek 10 yıla kadar erkekler için yan etkisi olmayan doğum kontrol hapı geliştirmeyi amaçlıyor.  Ventura, daha önce erkekler için doğum kontrol hapı geliştirme denemelerinin hormonlara ya da spermin işlevini bozmaya odaklı olduğunu ancak bu yöntemlerin erkeklerin uzun vadede doğurganlığını, cinsel hayatını etkileyebildiğini, hatta ortadan kaldırabildiğini hatırlattı. Araştırmanın sonuçları " Proceedings of the National Academy of Science" dergisinde yayımlandı.
İran'a karşı yaptırımları genişletmekte kararlı olan ABD ile Türkiye arasında 'altın' gerginliği yaşanıyor. ABD Dışişleri Bakanlığı, Türkiye'nin İran'dan aldığı doğalgaz karşılığında bu ülkeye giren altın konusunda Ankara ile diplomatik görüşmelerin sürdüğünü açıkladı.  Bakanlık Sözcüsü Mark Toner dün basına bilgi verirken, "ABD'nin İran yaptırımlarının kapsamı konusunda diğer bütün ülkelerle yaptığımız gibi, elbette Türkiye ile de yakın bir görüşme sürdürüyoruz" dedi ve ekledi: "Yaptırıma tabi olacabilecek işlemler hakkında her türlü delili takip edeceğiz."  Türkiye, İran'dan aldığı doğalgazın bedelini Türk Lirası olarak ödüyor. İran ise bu parayla Türkiye'den aldığı altını önce Dubai'ye sonra da ülkeye naklediyor. Ödemenin dolar değil, TL ile yapılıyor olması ABD'nin yaptırımlarını uygulatabilmesini karmaşık hale getiriyor. TL, uluslararası piyasalarda alım yapmak için daha sınırlı olanaklar verse de, Türkiye'den altın alımı için en doğru araç.  Enerji Bakanı Taner Yıldız, dün yaptığı açıklamada, ABD'nin genişletmeyi planladığı yaptırımlar kapsamında doğalgaza yönelik olanların Türkiye'yi kapsamayacağı kanaatinde olduğunu söyledi.  Yıldız, "ABD'nin özellikle doğalgaz ile alakalı yaptırımlarının ben Türkiye'yi kapsamayacağını düşünüyorum, çünkü bu tür bir yaptırımın sadece İran değil aynı zamanda Türkiye için de bir yaptırım olacağını hep beraber bilir ve görürüz" dedi.  ABD Başkanı Barack Obama, yaz aylarında verdiği bir talimatla İran'ın nükleer programını hedef alan önlemler dizisindeki boşlukların da kapatılması için, bu ülkeye kıymetli maden satan ülkelere de yaptırım getirilmesini istemişti.  ABD Senatosu geçen hafta İran'ın doğalgaz karşılığında altın almasına karşı bu yıl içinde alınan üçüncü önlem paketini içeren ve İran'ın enerji ve taşımacılık sektörlerini hedef alan bir tasarıyı kabul etti. Ancak tasarı henüz yasalaşmadı.
16 Temmuz Pazar günü Kocaeli İzmit'te çarşı izninden dönen 5 askerle halk otobüsündeki bir kişi arasında tartışma yaşandı. Söz konusu kişinin durumu yakınlarına haber vermesi üzerine, bir grup Çubuklu Osmaniye Mahallesi mevkisindeki durakta otobüse bindi. Gruptakiler, buradaki 5 askerden 2'sini darp ederek olay yerinden ayrıldı. Askerler, olay yerine çağrılan 112 Acil Servis ekiplerince yapılan ilk müdahalelerinin ardından kentteki çeşitli hastanelere kaldırıldı. İzmit-Kandıra yolunda bir otobüsün önünü keserek çarşı izninden dönen 5 askeri darp eden 10 kişi, İzmit Jandarma Komutanlığındaki işlemlerinin ardından öğlen saatlerinde Kocaeli Adliyesi’ne sevk edilmişti. Jandarma ekiplerinin koruması altında adliyeye getirilen 10 kişinin yakınları basın mensuplarının görüntü almasını engellemek isterken arbede çıkmış ve Jandarma Komutanının kolu çıkmıştı. Adliyede işlemleri tamamlanan 10 kişiden 7'si tutuklanırken, 2'si adli kontrol şartıyla olmak üzere 3 kişi serbest bırakıldı. Arbede sırasında İzmit Jandarma Komutanı Yüzbaşı Gazi Özdemir'in kolunun çıkmasına neden olduğu iddiasıyla gözaltına alınan 2 kişinin de polis merkezindeki işlemlerinin devam ettiği öğrenildi.
İsrail Başbakanı Binyamin Netanyahu, hakkındaki yolsuzluk soruşturması kapsamında polise 6'ncı kez ifade verdi. İsrail polisinden yapılan yazılı açıklamada, Netanyahu'nun Kudüs'teki ofisinde "bir kaç saat boyunca" sorgulandığı bildirildi.  Polisin açıklamasında konuyla ilgili daha fazla bilgi yer almazken, İsrail basını ise soruşturmanın 4 saat sürdüğünü yazdı.  Sorgulamanın ardından Twitter hesabından bir açıklama yapan Binyamin Netanyahu, hakkındaki yolsuzluk soruşturmasının başladığı günden beri söylediği cümleyi tekrarlayarak, "Hiç birşey çıkmayacak, çünkü hiçbir şey yok." yazdı.  Netanyahu, geçtiğimiz hafta da polis tarafından konutunda sorgulanmıştı. Başbakan Netanyahu'nun eşi Sara Netanyahu da daha önce yolsuzluk soruşturması kapsamında polise ifade vermişti. Netanyahu hakkında devam eden soruşturmalar, "iş adamlarından para aldığı, bir medya patronuyla kendi lehine yayın yapması için pazarlık yaptığı ve Almanya'dan alınan denizaltılarda adının yolsuzluğa karıştığı" iddialarını içeriyor. Tüm iddiaları reddeden Binyamin Netanyahu, ülkedeki bazı medya kuruluşlarını "liderliğini yaptığı Likud Partisi hükümetini düşürmeye çalışmakla" suçluyor. Netanyahu'nun, yolsuzluk yaptığının kesinleşmesi durumunda görevinden istifa etmek zorunda kalabileceği belirtiliyor.
Antalya Büyükşehir Belediyesi Toptancı Hali'ne dün saat 20.00 sıralarında konvoy eşliğinde boş araçlarıyla gelen üreticiler, komisyoncuların ürünleri düşük fiyata aldığını, yüksek fiyattan sattığını söyledi.  Maliyetin altında satış yaptıklarını ve bundan dolayı eylem yaptıklarını belirten üreticiler, vergilerini düzenli ödemelerine rağmen borç batağında olduklarını söyledi. Üreticilerden Hüseyin Çelik, 10 yıl önce domatesin kilosunu 1- 1,5 TL'ye satarken, gübrenin torbasını 25 TL'den aldıklarını kaydetti. Bugün aynı gübreyi 125 TL'ye aldıklarını anlatan Çelik, "Domatesin kilosunu dövizin gidişatına göre 12 TL'den satmam gerekirken 80 kuruşa satıyorum. Piyasada 1 TL. İstanbul'da da 5 TL'ye satılıyor. Devlet desteği istiyoruz. 5 dönümlük seraya yıllık 500 TL destek alıyoruz. 20 litre mazot parası. İstemiyoruz biz bu desteği. Ürünlerimizi satacağımız pazar bulsunlar. Devlet bana malı ürettiriyorsa pazarını da bulacak" dedi. Eski Aksu Belediye Başkanı İsa Yıldırım ise halen çiftçilik yaptığını belirterek, "Devletten sadaka istemiyoruz. Suriyelilere haksız yere verilen milyarlarca lira bize verilsin demiyoruz. Onuru, şerefiyle çocuğunu büyütmeye çalışan, yeri geldiğinde canını vatanı için veren Türk çiftçisiyiz. Alın terimizin karşılığını istiyoruz. Sırtımızdan enflasyonu düşürmesinler" diye konuştu. CHP Milletvekili Çetin Osman Budak ise Kumluca, Finike, Elmalı, Aksu, Serik, Manavgat, Gazipaşa'dan çiftçilerin sosyal medya üzerinden örgütlenip hale geldiğini söyledi. Budak şunları söyledi: "Çiftçi sahipsiz. Çiftçi örgütleri var. Onlar bile önlerine düşmemiş. Bu çiftçi kardeşlerim aç olduklarını söylüyor. Girdi maliyetleri yüksek, ancak satış fiyatı aynı. Buradan iktidardakilere sesleniyorum; bu sesi duyun, bu ses artık çığlıktır. Yaşayamıyoruz, bizi destekleyin diyorlar." CHP Milletvekili Devrim Kök ise salı günü TBMM'de CHP Grubu adına konuşma yapacağını ve çiftçinin sorununu orada gündeme taşıyacağını ifade etti. Sabaha karşı eylemlerine son veren çiftçiler, sorunları çözüme kavuşana kadar protestoya devam edeceklerini söyledi.
Anadolu’nun bilinen en eski insan yerleşim yeri, Niğde’nin Çiftlik İlçesi’ndeki Göllüdağ Hitit Şehri, 1932’de Civan Ali adında bir köy çobanının yetkililere haber vermesi sonucu fark edilerek gün yüzüne çıkarıldı. Atatürk’ün talimatıyla 85 yıl önce yapılan kazılarda ortaya pek çok kıymetli eser çıkarıldı. Bunlar arasında saray kapılarının süslemesinde kullanılan çift aslan heykeli ile sfeks heykelleri de vardı. Ancak 2 bin 172 metre rakımlı Göllüdağ zirvesinde bulunan çift aslan heykelleri, Niğde’de müze olmaması ve güvenlik nedeniyle Kayseri Müzesi’ne götürüldü. Aslanlardan biri ise Niğde’de kaldı. Aslanlar o tarihten bu yana bir daha da hiç yan yana gelemedi.  Kentin turizme açılmasını önemli ölçüde etkileyen bu durumu geçen günlerde CHP Niğde Milletvekili Ömer Fethi Gürer, TBMM gündemine taşıdı. Gazete Habertürk'ten Öznur Karslı'nın haberine göre Gürer, Geç- Hitit Dönemi’ne ait Kapı Arslanları’nın bakanlık kararına rağmen halen Niğde Müzesi’ne nakledilmemesine dikkat çekerek taşınma işleminin ne zaman gerçekleştirileceğini sordu. CHP’li Gürer, “Göllüdağ Ören Yeri’ne gelen yerli ve yabancı ziyaretçiler ören yerini gezdikten sonra Niğde Müzesi’ne geldiklerinde Kapı Aslanları’nı da görmek istiyor. İlimize ait bu kültürel ve tarihi değerleri görmeleri için Kayseri’ye mi gitsinler? Bakanlık oluru varken Kapı Arslanları’nın ilimize taşınmamasının izahatı ve gerekçeleri nelerdir? Göllüdağ’da ilk insanların Afrika’dan Avrupa’ya geçtiklerine dair kanıtlar bulundu. Heykellerin bulunduğu dönemde Niğde’de müze olmadığı için Kayseri’ye gönderiliyor. Duyumlarımız heykelleri Nevşehir’in de almak istediği yönünde” diye konuştu. Niğde İl Kültür ve Turizm Müdürlüğü’nden alınan bilgiye göre kurum 2 yıl önce aslan heykellerinin durumu ile ilgili bir yazışma yaptı. Heykellerin Niğde’ye getirilmesiyle ilgili sürecin devam ettiği belirtilirken Niğde Müzesi’ndeki yerinin ise hazır olduğu belirtildi.(Hürriyet)
Dün sabah 09.00 sıralarında Sarıyer Zekeriyaköy’deki evinden çıkan ve kaybolan 3,5 yaşındaki Pamir Dikdik'in, evlerinin yanında bulunan bahçenin havuzunda cesedi bulundu. Beşevler Sitesi'ndeki evinden sabah saatlerinde anne ve babası uyurken çıkarak kaybolan Pamir Dikdik'in bulunması için sabah saatlerinden itibaren jandarma ekipleri ile AKUT üyeleri, ormanlık alanda arama-kurtarma köpekleriyle çalışmalar yapıyordu. Vali Hüseyin Avni Mutlu, Twitter'dan acı haberi ''Sevgili Pamir'i maalesef bir evin havuzunda ölü olarak bulduk. Acılı ailesine başsağlığı diliyorum.Allah hiçbir aileye evlat acısı yaşatmasın'' diye yazarak duyurdu.  Oğlu Pamir'in cansız bedenine yan villanın havuzunda ulaşıldığı haberini alan acılı baba, iki kişinin yardımıyla yürüyebildi. Serdar Dikdik,"Ben aşkıma ne diyeyim şimdi" diye gözyaşı döktü.
14 Yeni Kaşifin arasında bir astrobiyolog, bir Ortadoğu barış çalışanı ve kültür eğitmeni, bir atık su mühendisi, bir film yapımcısı ve bir bilim girişimcisi de var. National Geographic’in Yeni Kaşifler Programı, henüz kariyerlerinin başlarında yaptıkları keşiflerle dünyayla ilgili bilgilerimize önemli katkılarda bulunan, eşsiz yeteneklere sahip ve ilham veren maceracı biliminsanlarını bulup onları desteklemekte. Çalışmalarında kullanmaları ve yeni keşifler yapmaları için Yeni Kaşiflerin her biri 10,000 ABD doları ile ödüllendiriliyor. 2004 yılındaki başlangıcından beri bu program Catherine B. Reynolds Vakfı tarafından destekleniyor. 2011 yılının Yeni Kaşifleri ise şöyle: Kültür eğitmeni ve Ortadoğu barış çalışanı Aziz Abu Sarah, çevre bilimci Jennifer Burney, yer bilimci ve astrobiyolog Kevin Hand, paleontolog Jørn Hurum, yaban hayatı araştırmacısı Paula Kahumbu, biyomühendis Kakani Katija, ekolog Sasha Kramer, çevreci Juan Martinez, entomolog Dino Martins, atık su mühendisi Ashley Murray, ornitolog ve doğa koruma ekoloğu Çağan Hakkı Şekercioğlu, yaban hayatı ekoloğu ve film yapımcısı Adrian Seymour, bilim girişimcisi Hayat Sindi ve doğa korumacı Tuy Sereivathana.  National Geographic’in Yeni Kaşifleri, derginin geleneksel araştırma alanları olan antropoloji, arkeoloji, fotoğrafçılık, uzay araştırmaları, yer bilimleri, dağcılık ve kartografi dallarının yanısıra, dünya teknolojileri, müzik ve film yapımcılığına kadar birçok alandan seçilebiliyor. National Geographic’in Sorumluluk Programları başkan yardımcısı Terry Garcia konuyla ilgili şu açıklamada bulundu, “National Geographic’in temel görevi insanların gezegenimizi koruması için onlara ilham vermektir. Yeni Kaşiflerimiz de bu görevi daha ileriye taşımak için çabalayan seçkin genç liderlerdir. Umut veren kariyerleri nedeniyle biz de onları desteklemekten büyük mutluluk duyuyoruz. Her biri kendi alanında çığır açan kişilerdir ve yarının Edmund Hillary’lerini (Everest Dağı’na ilk tırmanan ünlü dağcı), Jacques Cousteau’larını (ünlü sualtı kaşifi) ve Dian Fossey’lerini (ünlü dağ gorili araştırmacısı) temsil ediyorlar.” National Geographic’in 2011 Yeni Kaşifleri arasındaki tek Türk ise, Utah Üniversitesi Biyoloji Bölümü öğretim üyesi, Kars KuzeyDoğa Derneği Başkanı, kuş bilimci (ornitolog) ve ekolog Doçent Dr. Çağan Hakkı Şekercioğlu. Şekercioğlu, kuşların soylarının tükenmesinin nedenlerini ve sonuçlarını küresel düzeyde araştırıyor ve gelişen dünyada elde ettiği bulguları Kars’ta kurduğu ve yürüttüğü çevre derneği KuzeyDoğa aracılığıyla yerel tabanlı doğa koruma çalışmalarına uyguluyor. Bilimsel araştırmalarıyla bu yüzyılın sonuna kadar tüm kuş türlerinin %25’inin soylarının tükenebileceğini belirledi. Bunun en önemli sebepleri, doğal alanların yokolması ve küresel ısınmanın giderek artan etkisi. Şekercioğlu, arazi çalışmaları ve literatür taramalarının sonuçlarını tüm gezegende kuş türlerinin hangilerinin tehdit altında olduğunu göstermeye yarayan bir veritabanında topluyor. Buna ek olarak Türkiye ve diğer ülkelerin yöre halklarıyla beraber çalışarak nesli tehlike altında olan kuş türlerini ve onların yaşam alanlarını korumak için öncü projeler yürütüyor.
AFAD, UMKE, jandarma ve sağlık ekiplerinin Nişancı'nın düştüğü bölgedeki arama kurtarma çalışmaları gün boyu devam etti. Çalışmalara bugün Ankara'dan gelen Jandarma Özel Asayiş Komutanlığı (JÖAK) ekipleri de katıldı. JÖAK ekipleri Nişancı'nın düştüğü değerlendirilen dere yatağına girerek bazı noktalarda arama yaptı. Çalışmalar suyun debisinin yüksek olması nedeniyle güçlükle gerçekleştirilebildi. Bayburt Valisi Ali Hamza Pehlivan ve Belediye Başkanı Hükmü Pekmezci de bölgeye gelerek bilgi aldı. Pehlivan ve Pekmezci daha sonra ekiplerin arama yaptığı yerleri yüksek bir noktadan inceleyerek, yapılabileceklerle ilgili önerilerde bulundu. Havanın kararması nedeniyle ara verilen çalışmalara yarın sabah yeniden başlanacak. Çalışmaların JÖAK ekiplerinin dere yatağına kurduğu güvenlik sistemi yardımıyla ağırlıklı olarak derede sürdürüleceği öğrenildi.
ABD Başkanı Donald Trump'ın vergi reformunun Kongre'de ilerlemesine imkan veren tasarının senatodan geçmesinden destek bulan dolar, global bazda değer kazancı trendini sürdürürken kur da buna paralel olarak yükseldi. Dün gün içinde bir ara 3,71 üzerini test eden kur, haftanın ilk gününü 3,70 civarında hareket ederek geçirdi. Güne 3,71'in üzerinde başlayan  , ABD verilerinin ardından 3,7330'a kadar yükseldi. /TL ise 4,39 seviyesinde hareket etti. Teknik olarak kurun görünümünde herhangi bir değişiklik bulunmadığına dikkati çeken uzmanlar, aşağıda 3,64'lü rakamların kısa vadeli dip oluşturduğunu kaydetti. Yukarıda ise 3,73-3,75 seviyelerinin önemli dirençler olduğu belirtiliyor. Kurun yönü açısından
ABD Temyiz Devre Mahkemesi ABD federal hükümetin embriyonik kök hücre araştırmalarına fon ayırmasının kanunlara aykırı olmadığına hükmetti.  Mahkeme aldığı kararla federal hükümete bağlı bir kuruluş olan ABD Ulusal Sağlık Kurumu'nun (NIH) söz konusu araştırmaya fon ayırarak, Dickey-Wicker kanununu ihlal ettiği iddiasıyla açılan davayı düşüren alt mahkemenin kararını onaylamış oldu. GAZETE HABERTURK - DIŞ HABERLER SERVİSİ
"SOS Racisme" isimli ırkçılık karşıtı Fransız örgütün tepki gösterdiği uygulama, kullanıcılara tanınmış kişilerin Yahudi olup olmadıklarını belirleme imkânını sunuyor. Tartışmalar üzerine "Yahudi mi, değil mi?" başlıklı cep telefonu uygulaması, şirketin Fransa'daki internet satış sitesinden kaldırıldı.  Irkçılık karşıtı dernek, Fransız yasaları uyarınca kişilerin onayı olmadan şahsi kimlik bilgilerinin açıklanmasının yasadışı olduğuna dikkat çekerek, tartışmayı Fransız gündemine taşıdı.  Örgüt yaptığı basın açıklamasında uygulamanın satışının durdurulmasını, aksi halde Apple şirketine karşı yasal süreç başlatılacağını belirtti.  Gelişmeler üzerine uygulama Apple'ın Fransa'daki internet sitesinde satıştan kaldırıldı. "Yahudi mi, değil mi" isimli uygulama Fransa dışındaki ülkelerdeyse halen satın alınabiliyor.  Tartışmalar üzerine, Apple tarafından satışa sunulan "Yahudi mi, değil mi?" başlıklı uygulamayı geliştiren 35 yaşındaki bilgisayar uzmanı Johann Levy "kendisinin de Yahudi olduğunu ve uygulamayı yalnızca eğlence amaçlı olarak tasarladığını" belirtti.
Trabzon'da düzenlenen 3. Uluslararası Resim Festivali'ne bu yıl 9 ülkeden çok sayıda kadın ressam katılacak ve halkla birlikte binlerce kişi, 7 kilometrelik bir bez üzerine 'barışın' resmini çizecek. Bu aynı zamanda dünyanın en uzun resmi olarak Guinness Rekorlar Kitabı'na girmeye aday bir resim olacak.  Femin&Art Kadın Sanatçılar Derneği Dernek Genel Başkanı Şükran Üst, Kültür ve Turizm Bakanlığı ile Trabzon Valiliği'nin de desteklediği festival'de Atatürk'ün 'Yurtta sulh, cihanda sulh' sözünden yola çıkarak barış konusunu vurgulamak istediklerini söyledi.  Üst, Türkiye ile birlikte 9 ülkeden gelen kadın ressamların Trabzon'a buluşacağını belirterek, 'Eskiden savaşı, tarih kitaplarından masal gibi dinlerdik. Bugün ise canlı yayınlarda izliyoruz.' dedi.  Femin&Art Kadın Sanatçılar Derneği Dernek Genel Başkanı Şükran Üst, 10 bin kişinin katılımıyla 7 kilometrelik bir bez üzerine çizilecek, dünyanın en uzun resminin, Guinness Rekorlar Kitabı'na girmesi için de başvuruda bulunacaklarını söyledi.
Ağızdan alınan ve kanser hastalarını kemoterapinin istenmeyen yan etkilerinden tamamen kurtaran İmatinib etken maddeli hap, ölümcül bir sindirim sistemi kanserinde başarılı sonuçlar veriyor. Kemoterapisiz kanser tedavisinin önemli bir modeli olan ve hedef tedaviye yönelik akılı moleküllerden oluşan yöntem, kemoterapinin işe yaramadığı ve ameliyat dışında tedavi seçeneğinin olmadığı bir tümör grubunda yüzde 90 oranında şifa sağlıyor.  Hap, nadir görülmesine rağmen tedavi edilmediğinde yüzde yüz ölümle sonuçlanan gastrointestinal stromal tümörlere etki ediyor.  İstanbul Bilim Üniversitesi Tıbbi Onkoloji ve İç Hastalıkları Anabilim Dalı Başkanı Prof. Dr. Gökhan Demir, yaklaşık dört yıldır uygulanan hapla kanser tedavisinde gelinen noktayı şöyle özetliyor:  “İmatinib, bu kanser türünün tedavisinde bir devrim oldu. Buradaki bir diğer devrim de onkolojide kemoterapisiz tedavi edilen bir sindirim sistemi tümörünün tanımlanmasıdır. Bu tümörler, mide bağırsak sistemi kanserleri içinde yüzde 5 ile 10 gibi bir oranı oluşturur. Eskiden bu kanserlerde cerrahi dışında başka bir tedavi seçeneği yoktu. İlerlemiş ve başka yerlere sıçramış vakalarda da kemoterapi çok sınırlı bir etki sağlardı. O nedenle ilerlemiş vakalarda bu tümörler bizi son derece üzen ve yıldıran tümörlerdi. Ama son yıllarda bu tümörlerin yüzeyinde c-kit denilen bir molekülün bulunduğunu keşfettik. Bunun bir de CD 117 denilen moleküler markırı bunuyor. Bu moleküler markırı olan tümörler imatinib etken maddesi ile bize hedefli bir tedavi seçeneği sundu.”  Hapla hedefli tedavinin c-kit molekülü pozitif olan tümörlerde mucize yarattığını vurgulayan Prof. Demir, bu tedavinin hem dünyada hem de Türkiye’de büyük önem kazandığını söylüyor.  “Biz artık gastrointestinal stromal tümörlerden korkmamaya başladık” diyen Prof. Demir, sözlerini şöyle sürdürüyor:  “Eğer bu tümörlerin yüzeyinde c-kit molekülü varsa ağızdan verdiğimiz bu hapla hastalığı yüzde 90’lara varan oranda şifaya kavuşturmak ya da kontrol altında tutmak mümkün oldu.  Ayrıca onkolojide ilk model olması açısından da önemlidir. Üç dört yıldır kullanılıyor. Bir süre sonra ağızdan kullanılan bu haplara karşı tümör direnç kazanabiliyor o zaman ikinci veya üçüncü seri ağızdan hap tedavilerinin etkili olduğu gözleniyor.”  Kemoterapisiz kanser tedavisinin bir diğer örneğini ise böbrek kanseri oluşturuyor. Prof. Demir, böbreklerde görülen ancak kemoterapiye direnç gösteren tümörlerde de kullanılan yöntemin sindirim sistemindeki kadar etkili olmadığının altını çiziyor:  “Hap ile sindirim sisteminin stromal tümörlerinde tedaviye yüzde 80 ile 90 arasında yanıt alınırken böbrek tümörlerinde bu oran yüzde 20 civarındadır. Ama kemoterapiye yanıtın yüzde 2 olduğu düşünülürse bu kanser türünde de kemoterapisiz tedavinin etkinliği kendiliğinden ortaya çıkıyor.”  Bu tür tümörden şüphelenildiği zaman hastaya biyopsi yapılıyor ve alınan materyalde c-kit veya CD 117 molekülünün olup olmadığına bakılıyor. Eğer pozitiflik varsa hastaya ağızdan hap tedavisi uygulanıyor. Bu tedavinin bir ya da iki yıl sürebildiğini söyleyen Prof. Dr. Gökhan Demir’e göre hapla kanser tedavisinin yan etkileri ise kemoterapiyle kıyaslanamayacak derecede basit:  “Hapla tedavinin en önemli sonuçlardan biri de hastayı kemoterapinin bütün olumsuz etkilerinden kurtarmasıdır. Bu tedavide özellikle ayaklarda ve göz çevresinde ödem, bazen kan değerlerinde düşüklük ve nadiren cilt döküntüleri gibi yan etkiler görülebiliyor.”
en uzun dış hat uçuşuna İstanbul’dan  ’e doğru yolculuğa çıkarken, uzun uçuşun detaylarına, kokpit ve kabin personelinin bu uçuşa nasıl bir ön hazırlık yaptıklarına daha yakından vakıf oldum. Bu sebeple kokpit ve kabin ekibinin uçuştan önceki son 2 saatini inceledim. Bizler yolcu olarak terminalde uçuşu beklerken onlar neler yapıyor? Nasıl hazırlanıyor? Araştırdım. ’nin 0015 sefer sayılı  isimli   kuyruk tescilli  uçağındaki uçuş hazırlığını yakın plana aldım. THY filosundaki bu modellerin yolcu kapasitesi 349-400 arasında değişiyor. Bizim uçağımız 350 yolcu kapasiteli. Ancak Bu seyahatimizde ise toplam 275 ekonomi, 36 business yolcu bulunuyor. Uçuş ekibi benimle birlikte diğer yolcuları güvenli ve konforlu bir şekilde hizmet vermek için hazırlıklarına çoktan başlamışlar.   Uçuş ekibinin tamamı Türk. Mesul kaptan  . Pilotlar  ve  , sorumlu kabin amiri  , business amiri   ve ekonomi amiri   ile birlikte toplam 15 personel bu yazımın kahramanı oldular. Yolcu olarak havalimanına dış hat uçuşu için 2, iç hatlar içinse 1 saat önceden gidiyoruz. Terminalde işlemleri yaptırıp, kontrollerden geçip uçağımıza binmek için belirlenen kapıda beklemeye başlıyoruz. Peki kabin ve kokpit ekipleri uçağa kaç saat önceden geliyor, uçuşa nasıl hazırlanıyor? Onlar uçuş öncesi neler yapıyor? Yolcuların güvenli ve konforlu uçuşu için görevli uçucu ekiplerin hazırlıklarından bahsedeceğim. Bakalım bir uçak, uçuşa nasıl hazırlanıyor? Ekipler bu süre zarfında neler yapıyor? Ülkemizin şu an en yoğun meydanı  ’ın işlettiği  ’ndan yaptığım bir uçuş üzerinden gözlemlerimi anlatacağım. Ekipler dar gövdeli uçakla sefer yapılacaksa 1 saat önceden, geniş gövdeli uçakla yapılan seferlerde ise 1,5 saat önceden havalimanına geliyorlar. Havalimanına geldikten sonra toplanma alanına geçiyorlar.  ’ndaki toplanma alanı   isimli ekip odasıdır. Hem pilotlar hem de görevli kabin memurları önce bu alana intikal ediyorlar. Geldiklerinde ilk işleri göreve hazır olduklarına dair ID kartlarını gerekli bankolarda okutmak veya cep telefonlarına indirdikleri özel bir uygulamadan check-in yaptırmak oluyor. Cep telefonu veya mobil cihazlara indirilen uygulamalar her havayolu şirketinin kendine özel tasarlatmış olduğu uygulaması.   personeli   isimli uygulamayı kullanıyor. Bu uygulamaya kablosuz sistemler aracılığıyla bağlanarak işlemlerini geçekleştiriyorlar. Bir nevi yoklama denebilir. Göreve gelmiş olan personelin kontrolü yapılmış oluyor. Uçuşa gelen personelde ekip arkadaşlarının havalimanına gelip gelmediğini görebiliyor. Uçuş ekiplerinin göreve gelip/gelmediğini anlama işleminden sonra belki de ilk defa bir uçuşta beraber olacak olan host ve hostesler, kabin amirlerini buluyorlar. Daha önceden sistemden öğrendikleri kabin amirlerini arıyor ve onunla buluşuyorlar. Kokpit ekibi de aynı sistemle pilotlar, kaptan pilotu buluyor. İki ekipte ekip odasında kendilerine ayrılan farklı bölümlerde brifing yapıyorlar. Kabin amiri ekibine gidilecek ülkeyle ilgili bilgiler veriyor. Uçuş esnasında yapılması gerekenleri bildiriyor. Güvenlikle ilgili alınması gereken önlemleri anlatıyor ve uçak tipi hakkında bilgiler veriliyor. Kokpit ekibi ise kaptan pilotun önderliğinde, uçuş planı çıkarıp   olarak isimlendirilen odada uçuşla ilgili önemli bilgileri paylaşıyorlar. Uçuş planları, rüzgar haritası, uçuş saati, inilecek meydan bilgileri, o meydanın zorluk derecesi veya kategorisi (Cat-1, Cat-2, Cat-3) gibi önemli bilgilerin yanı sıra hava durumu ve uçuşta olabilecek her hangi bir türbülans durumuna odadaki bilgisayarlarından bakarak aralarında brifing yapıyorlar. Her iki ekipte uçağın hazır bilgisi geldikten ve ön hazırlıklarını yaptıktan sonra   da yani ekip odalarında bulunan boardlardan uçaklarının konuşlandığı park yerine bakıp odadan çıkıyorlar. Ekipler odadan çıktıktan sonra normal yolcular gibi uçuşları dış hat ise pasaport ve gümrük işlemlerini yaptırıyor, iç hat ise apron kartlarını gösterip güvenlik noktasından geçerek aprona çıkıyorlar.  ’nda aprona çıkmak için iki kapı bulunuyor. Bunlardan biri dış hatlar terminali meteoroloji kapı diğeri ise iç hatlar terminali meteoroloji kapı olarak biliniyor.   ekip odasının hemen yanında bulunan dış hatlar meteoroloji kapıdan ekipler aprona çıkıyorlar. Aprona çıktıktan sonra ekipler ya hep birlikte ya da ayrı ayrı özel tahsis edilmiş araçlarla uçağın bulunduğu noktaya giderler. Ekiplerin toplu halde aynı ring aracıyla uçağa gitmesi gibi zorunluluk söz konusu değil. Ring aracı, aynı grupları görevli olarak uçuş yapacakları uçağın park alanına götürüyor. Bazen ekipler uçuş öncesi apron yolculukları esnasında moral depolamak için aralarında ilginç esprilerde yapıyorlar. Mesela ring aracını kullanan şoföre;   şeklinde yol soranlar olmuyor değil. Uçuş öncesi moral önemli. Kısa süren bir apron yolculuğundan sonra ekipler uçağa varıyorlar. Uçuş ekipleri uçağa gelmeden önce bir önceki seferden gelen uçak görevliler tarafından kontrolden geçirilip, temizleniyor. Temizlik personeli de uçak tipine göre görev üstleniyor. Temizlik personelinin sayısı da uçağın tipine yani büyüklüğüne göre 10 ila 30 arasında değişiyor. Son aşama olarak kokpit ve kabin ekibi uçakta buluşuyor. Kabin ekibi uçağa girer girmez check listlerine bağlı kalarak uçaktaki teknik malzemelerin kontrolünü yapıyor. Yangın tüpleri, oksijen tüpleri, yolcu kapı basınçları, doktor kiti gibi malzemeler ve güvenlik araması yapılıyor. Bu güvenlik araması ortalama altı dakika sürüyor. Pilotlarda kokpitte arama yapıp, uçuşla ilgili son kontrollerini gözden geçiriyor. Kabin ekibi yapmış olduğu güvenlik aramasını amirlerine bildiriyor. Kabin amiri de bununla ilgili olan belgeleri doldurup pilota sunarak, bilgilendiriyor. İki ekip; kokpit ve kabin burada kaptan pilotun önderliğinde bir brifing daha yapıyor. Brifinglerin % 90’nı uçakta, % 10’nu ise ekip odasında yapılıyor. Kaptan pilot, kokpitte uçuş planına bakarak, uçuş hakkında ekibini bilgilendirir. Eğer hava çok bulutlu ve türbülans oluşabilecek durum gözüküyorsa kabin ekiplerini uyarır. Böylece servis zamanı değişikliğine gidilebiliyor. Türbülans tahmin edilen noktada servis yapılırsa yolcuların güvenliği açısından sıkıntılı bir durum yaşanabilir. Türbülans esnasında uçaktaki yaralanmaların büyük çoğunluğu servis esnasında gerçekleşiyor. Bu birifing sonrasında kokpit ekibinden bir pilot ‘harici kontrol’ için uçağın altına iner. Burada bulunan uçağın dış şartlarını kontrol eder. Uçağın bir yerinden kablo çıkmış mı, motorda bir şey var mı veya kuş girmiş mi, dikmelere bakar, pitotlara bakar ve uçağa geri dönerek kaptan pilotla bu bilgileri paylaşır. Buna havacılıkta   adı verilir. Aksi bir durum olursa teknik ekibe bilgi verilir ve gerekli işlemler yapılır. Uçakta kokpit ve kabin ekipleri planlama yaparken uçağa yolcu sayısına göre ikram yüklemesi yapılıyor. Bu yükleme devam ederken bir önceki uçuşla ilgili bir arıza tespit edilip bilgi verilmişse teknik ekip geliyor. Örneğin uçakta bir koltuğun bozulması durumunda arızaya müdahale ediliyor. Harekatçı kargo bölümünü kontrol ediyor ve bagajlar yükleniyor. Her uçuşta yakıt ikmali yapılıyor. Kaptan uçağın uçacağı rotaya göre alınması gereken yakıt miktarını harekatçıya bildiriyor, o da yakıt alım işlemini gerçekleştiriyor. Yakıt ikmali esnasında bir itfaiye aracıda güvenlik önlemi olarak uçağa eşlik ediyor. Bu işlem sırasında uçağa yolcu alınabiliyor. Bu durumda kabin ekipleri tuvaletlerin kapısını kilitliyorlar, yolcunun bindiği kapıda nöbet tutuyorlar ve uçakta yolcuların kemer takmaması için uyarı yapıyorlar. İşlem bitince uçak uçuşa hazır oluyor.    Eğer yolcu alımı yakıt alımı esnasına denk gelmiyorsa standart prosedür uygulanır. Tüm yer kontrolleri yapıldıktan sonra yolcu alımı için onay verilir ve ilk yolcuyla birlikte güvenlik nedeniyle kokpit kapısı kilitlenir. Yolcular kapıda karşılanır ve dikkatle gözlemlenir. Uçuş esnasında emniyet ve güvenlik riski oluşturabilecek yolcuların tespit edilmesi olası krizlerin önüne geçebileceği için yerdeyken tespiti oldukça önemlidir. Bununla birlikte bir diğer ekipte yolcuların bagajları için yer gösterirler. Business bölümünde seyahat edecek yolcuların ise ceket ve paltoları alınarak koltuk numaraları eklenerek ‘coatroom’ dolaplarına asılır. Bebekli yolculara bebek kemeri ve can yelekleri dağıtılır ve nasıl kullanılması gerektiği bilgisi verilir. Fazla kilosu olan yolculara ise uzatma kemeri verilir. Özel durumlu ve yardıma ihtiyaç duyan yolcularla özel bir şekilde ilgilenen ekipler görme engelli yolcu varsa onlara da  yazılmış uçuş emniyet kartı verirler. Business yolculara welcome drink konseptli gümüş tepside ahududu, portakal suyu, limonata ve su gibi içecekler ikram edilir. Kulaklıklar, yiyecek-içecek menusu, amenity kit (seyahat bakım çantası) gazete/dergi dağıtılır. Yolcu yerleşimi sonrasında kabin ekipleri sayım yapar, yer personeliyle mutabık kalınınca kapılar kapanır. Kapının kapanmasıyla birlikte kabin amirinin anonsuna müteakip  lar   pozisyonuna getirilir. Bu komutla birlikte kaydıraklar acil bir tahliye için aktif hale gelmiş olur. Kabin ışıkları emniyet videosunun oynatılması için uygun pozisyona getirilir. Video yayını kalkış öncesi kontrol edilir. Yolcuların uçuş için emniyetli oldukları teyit edildikten sonra kabin amirine uygunluk onayı verilir. Kabin amiri, ekiplerin kalkış için pozisyonlarını aldığını teyit ettikten sonra ön panelde   tuşuna basarak, yoksa   (uçak içi iletişim aracı) ile sözlü olarak kalkış için hazır olduklarını uçuş ekibine bildirir. Kokpit ekibi uçuş programına göre uçağı pist doğru ilerletir ve pist başı yapar. Hava trafik kontrolleriyle devam eden iletişim sonra karşılıklı teyitlerden sonra uzun bir uçuş için havalanır. Kalkış sonrası da kokpit ekibi kabin amirini arayarak kabin hakkında bilgi alır. Yoğunluk durumuna göre arayamazsa kabin amiri pilotları arayarak kabin hakkında bilgi verir. Kabin ve kokpit ekibi arasındaki bu bilgi akışı gündüz 30 gece ise 20 dakikada bir sağlanır ve uçuş boyunca devam eder. Herkese huzurlu, güvenli uçuşlar...
Genelkurmay Başkanlığından, 8 Şubat'ta Diyarbakır'ın Sur ilçesinde PKK'lı teröristlerce düzenlenen silahlı saldırıda yaralanan uzman çavuş Yetkin Erşan'ın, hastanedeki tüm müdahalelere rağmen kurtarılamayarak şehit olduğu bildirildi. Genelkurmay Başkanlığının internet sitesinden yapılan açıklamada, 8 Şubat 2016'daDiyarbakır'ın Sur ilçesinde devam eden operasyonlar sırasında, PKK'lı teröristlerce düzenlenen silahlı saldırıda yaralanan ve tedavisine Gülhane Askeri Tıp Akademisi'nde (GATA) devam edilen askerin, yapılan tüm müdahalelere rağmen kurtarılamayarak dün saat 20.20'de şehit olduğu belirtildi. Açıklamada, "Kahraman şehidimize Allah’tan rahmet, değerli ailesine, yakınlarına, Türk Silahlı Kuvvetleri mensupları ile yüce Türk milletine başsağlığı ve sabır temenni ediyoruz" ifadelerine yer verildi.
Masa ve dizüstü bilgisayarlarıyla tanıdığımız Dell’in oldukça çarpıcı hatlara sahip akıllı telefonu internette göründü. Adının Lightning olması beklenen telefon hem dev bir dokunmatik ekrana hem de kayarak açılan qwerty klavyeye sahip.  Engadget sitesi, henüz resmen açıklanmayan telefona ait ilk görüntüleri yayınladı. Windows Phone 7 işletim sistemiyle çalışacak olan telefon, 4.1 inç ve çoklu dokunmayı destekleyen kapasitif OLED ekrana sahip.  Cihazda 1GHz Snapdragon işlemci, 512MB RAM ve 1GB dahili bellek bulunuyor. Bellek harici kartla 8GB’a kadar artırılabiliyor. 5MP kamera, GPS, FM radyo, ivmeölçer cihazın diğer özellikleri arasında.  Dell Lightning’in yıl sonunda doğru piyasaya sürülmesi bekleniyor.
lerde son yıllarda artan fiyatlar dolayısıyla  e yönelen vatandaşların, araç alım satımlarını, kasko bedelleri üzerinden değil de noter sözleşmelerinde anlaşılan değere göre yapmaları gerektiği bildirildi.​  Tüketici Sorunları Derneği (TÜSODER) Genel Başkanı Aydın Ağaoğlu, son zamanlarda ikinci el otomobil satışlarının arttığını, ancak bu alım satımlardan dolayı bazı vatandaşların mağdur duruma düştüğünü söyledi. Her işlem kanuna uygun olarak yapılıyormuş gibi gösterilse de aracını satan kişilerin farkında olmadan dolandırıcıların eline düşebileceğini dile getiren Ağaoğlu, otomobilini satanların birkaç ay sonra para ödemek zorunda kalabileceğini vurguladı. Noter satış sözleşmelerindeki kasko bedellerinin Türkiye Sigorta ve Reasürans Şirketleri Birliği tarafından taşıtın cinsi, markası, modeli, tipi, imal yılı gibi hususlar göz önünde bulundurularak tespit edildiğini anımsatan Ağaoğlu, "İkinci el araç satışlarında Türkiye Sigorta ve Reasürans Şirketleri Birliği tarafından belirlenen bedel, o nakil vasıtasının alım, satım vergisine esas alınacak matrahtır. Oysa satışı yapılan her aracın bedelini kendi koşulları içinde değerlendirmek gerekmektedir. Aracın fiyatı günümüz koşullarında daha önce kaza geçirip geçirmediği, araçta montaj hatası olup olmadığı, araçla kaç kilometre yol alındığı, satıcının nakit ihtiyacı, piyasa koşulları gibi hususlarla belirlenmektedir" ifadelerini kullandı. Özellikle noter satış sözleşmelerine vatandaşlara sorulmadan anlaşılan miktar değil de kasko bedelinin yazıldığını aktaran Ağaoğlu, "İkinci el araç alan veya satan vatandaşların çoğu bu konuda bilgi sahibi değil. Bu konuda noterlerde de bilgi verilmiyor. Daha sonra oluşan uyuşmazlık durumunda konu mahkemeye taşındığında ve dava açıldığında resmi evrak niteliğinde olan noter satış sözleşmesi dikkate alınıp bu rakam üzerinden değerlendirme yapabiliyor" dedi. Ağaoğlu, ikinci el araç alan veya satan kişilerin çok dikkatli olması gerektiğine dikkati çekerek, şöyle devam etti: "Örneğin piyasa değeri 40 bin lira olan aracınızı nakde ihtiyacınız olduğu için 35 bin liraya sattınız. Aracın kasko bedeli ise 45 bin lira çıktı ve noter satış sözleşmesine de bu rakam yazıldı. Satış yapıldıktan bir süre sonra alan kişi, araçta kusur olduğunu iddia ederek size dava açtı. Eğer karşınızdaki kişi art niyetliyse mahkemede 'Ben bu aracı 45 bin liraya aldım. Ben alırken aracın kazalı olduğu söylenmedi. Daha sonra araştırdığımda aracın kazalı olduğunu öğrendim. Mağdur oldum ve zararımın giderilmesini istiyorum' diyebilir. Bu durumda aracı satan kişi, satış esnasında kendisine ödenen parayı veya satış rakamını ispat edemezse mahkeme, noter satış sözleşmesindeki rakamı dikkate alıp ona göre karar verebilir. Satıcı zaten ucuza sattığı aracının üzerine bir miktar karşı tarafa para ödemek zorunda kalabilir." Ağaoğlu, sonradan mağduriyet yaşanmaması için kasko değeri üzerinden vergisi ödense bile noter satış sözleşmelerine tahsil edilen bedelin yazdırılması gerektiğini vurgulayarak, "Satışlarda parayı elden vermek yerine daha sonra ne kadar ödendiğini ispatlayabilmek için karşı tarafın banka hesabına yatırılmalı. Ayrıca noter sözleşmesinin haricinde alıcı ve satıcı arasında ikinci bir sözleşme yapılması ve bu sözleşmeye araçların kilometre, plaka, şasi numarası ve hasar bilgilerinin yazılarak alan ve satan kişinin imzalayıp bir nüshasını saklanması iyi olur. Tarafların elinde yazılı belge bulunması hukuki durumlarda kişinin elini güçlendirecektir" dedi.
Fenerbahçe'nin daha önceden anlaşma sağladığı ve takımın başına geçirdiği Aykut Kocaman, düzenlenen basın toplantısıyla resmi imzayı attı. İmza töreninde konuşan başkan Aziz Yıldırım, “Aykut Kocaman Fenerbahçelidir, kongre üyesidir. Ömür boyu sürecektir bu birliktelik. Fenerbahçeliliğini kimse tartışamaz” dedi. Yıldırım, "Aykut Hoca ile beraber olma ve bazı şeyleri size deklare etmek itin buraya yan yana çıkmak istedik. Ben, Aykut hoca "Böyle yapmayalım" dedi. Ben 'Yapalım' dedim. Herkes bilsin; değişmeyen tek şey değişimdir. İnsan; hayatında hatalar da doğrular da yapabilir. Size göre hata olabilir, bana göre değildir. Aykut Hoca ile 1990'lı yıllarda tanıştık. Kendisi Fenerbahçe'nin sporcusuydu, ben de yöneticisiydim. 4 sene önce tanışmadık. 27 senelik geçmişimiz var. İnşallah bu beraberliğimiz uzun yıllar uzun yılar devam eder. İnsanlar sevdiklerine kızabilirler. Bizim ortak paydamız sadece Fenerbakçe değil; hayata bakışımız da paralel. Aynı şeyleri düşünen insanlarız. Bizim için her şey Fenerbahçe'dir. 'Darağacında olsak bile son sözümüz Fenerbahçe' sözünü sorguda bile söyleyen insanım. Kimse beni yargılayamaz. 'Bir daha çalışmayız' demişiz de geri dönmüşüz. Hayatta her şey değişim üzerine kurulmuştur" dedi. "Bizler gitsek dahi Aykut hoca kalır." diyen başkan Yıldırım, "Sadece teknik direktör olarak değil başka pozisyonlarda kalır. Gidergelir ama Fenerbahçelidir, kongre üyesidir. Ömür boyu sürecektir bu birliktelik. Fenerbahçeliliğini kimse tartışamaz. Sana başarı diliyorum. İhtiyacımız olan her şeyi sen biliyorsun. Terüddet etmeden senin bu işi başaracağına inandığımız için teklif ettik. Sen de kabul ettin. Allah yolunu açık etsin." şeklinde konuştu. İmza töreninde açıklamalar yapan ve bu sezonki temel hedeflerinin lig şampiyonluğu olduğunu vurgulayan Aykut Kocaman "Bu onuru bana bahşettiğiniz için teşekkür ederim. Ben bunu şahsım adına söylüyorum; burada birçok kişi var. Bizim için hiçbir yer değil, Fenerbahçe'dir zirve. Tekrar burada olmak son derece gurur verici. Tek bir amaç var. Dünyanın en büyük spor kulübü burası. İçinde olimpiyat, dünya şampiyonları olan bir yer. Futbol takımını da buralara götürmek için çalışacağız. Bu takımın gelmesi gereken yer burası. Hem kulübün hem de ben ve ekibimin bu gücü var. Gücümüzün farkına varıp, silkelenip hedefe koşmalıyız. 4 senedir şampiyonluktan uzağız. Fenerbahçe'nin bunu yapabilecek gücü var. Yapmamız gereken tek şey, bu gücun farkına varıp önce yürümek, sonra koşmak ve şiddetle depar atmak. Bu sene temel hedef ligde şampiyonluk" dedi. Ayrı kaldığı 4 yıllık süreçte Fenerbahçe'yi özlediğinin altını çizen Kocaman "Bu kulüpte oynayan ve çalışanlar için zirve burası; ne Real Madrid, ne Barcelona... Dolayısıyla özlediğim yer, her şeyiyle burası. Her şey çok olumlu değil ama bütün bunlarla baş etmeye çalışmaya değecek şey, Fenerbahçe'de olmak. Futbol piyasasında bir yerim var; görüyorum. İnsanlar nezdinde kabul görüyorum; bu bir gerçek. İnsanlardan saygı görüyorum ama bu bir yere kadar. Bana bunu sağlayan yer Fenerbahçe oldu" ifadelerini kullandı. Özellikle merkez forvet bölgesine bir transfer yapmayı hedeflediklerini açıklayan Kocaman "Bence bu dönemdeki en büyük transferimiz, var olan oyuncu grubunu kendi değerlerine yönlendirmek. Bunu yapabilirsek - ki bunun için çalışacağız - en büyük transferimiz o olacak. Bunun için çok çalışacağız. Oyuncu grubu da bizi anlamalı, bize yardımcı olmalı. 3 oyuncuyla (Valbuena, Ekici, Dirar) anlaşma yaptık. En az 1 veya 2 oyuncuyla daha temaslarımız var. Merkez forvete bir tane daha takviye yapmak durumundayız. En zor transfer yapılan bölgelerden birisi orasıdır. Volkan ile yarışacak bir kaleci arayışımız da devam ediyor" dedi. Uzun vadedeki hedeflerini "Ben futbol takımının çok daha yukarılarda olması gerektiğini tüm Fenerbahçeliler gibi düşünüyorum. Gittiğimiz yer, bıraktığımız yer itibarıyla orasıydı. Birtakım nedenlerden dolayı bırakmak zorunda kaldık. Tekrar oraya doğru yola çıkmak istiyoruz. Dünya standardında yetenekli oyuncularla önce ülke içindeki zirveye, sonra da yapabilirsek Avrupa'daki yukarı seviyelere gitmek, yarım kalan işlerin özetiydi" cümleleriyle özetleyen Fenerbahçe Teknik Direktörü şunları söyledi: "Göndermeyle ilgili tarafı kolay değil. Sözleşmeli oyuncularımız var. Kimlerle devam edeceğimizi kamp sonunda yönetimle paylaşacağız. Sabahtan akşama kadar Fenerbahçe'yi bir adım daha ilerletmek için çalışacağız. Biz her takımda böyleydik, burada da böyle olmaya devam edecek. Fenerbahçe'de baskı ve beklenti yüksek. Futbol takımının gerçekten gayretli bir takım olduğunu herkes görecek. 'Olmazsa olmaz' diyeceğimiz şey çaba ve gayret."   "Değişmeyen tek şey değişimdir. Antrenörlük serüvenimin tümü öğrenme üzerine kurulu. 'Birileri yaparsa nasıl yapıyor? Biz yapamıyorsak neden yapamıyoruz?' Bunu soruyorum kendime. 'Ne oluyor ve nasıl yaparız?' diye düşünüyoruz. 4 sene önceki yerde değiliz. Bir adım öndeyiz. 4 yıl sonra da bugünkü durum yetersiz olacak. 4 yıl sonra da değişen şeylere adapte olmaya çalışacağız". "Bu oyun ne defansif ne de ofansif olarak ayrılabilir. Büyük takım olmak istiyorsanız, dönüşümleri saha içinde iyi yapmanız lazım. İç içe olmak zorunda. Bunu iyi yaptığınız sürece büyük takımsınızdır. Fiziksel kalite olmadan bu oyun oynanmaz. Bazı oyuncular nerede olduğunun farkında değil gibi gözüküyor. Ama bunu onlara anlatacağız."   "Mehmet Ekici ve Valbuena'nın yerleri hemen hemen belli gibi. Sarece Dirar'ın pozisyonu için, geride mi önde mi oynayacağıyla ilgili soru işareti var. Bunu gözlemleyeceğiz. Lens de Sow da şu anda Fenerbahçe'nin oyuncusu değil. Bizim olmayan oyuncular hakkında konuşmaya gerek yok."
Dışişleri Bakanı Mevlüt Çavuşoğlu, "14 Aralık" soruşturması sonrası AB ile karşılıkla açıklamalarla yaşanan gerilime değindi. Soruşturmada gözaltına alınanların gazetecilik faaliyeti nedeniyle gözaltına alınmadığını aktaran Çavuşoğlu, "AB'nin yaptığı açıklamalar samimi değil" dedi. Bakan, gözaltındaki gazetecilerin serbest bırakılmasına yönelik talimatın da kabul edilemeyeceğini dile getirdi. Bakan Çavuşoğlu şunları söyledi: "Gazetecilerin tutuklanmasını arzu etmeyiz. Burada açıklamalara baktığımız zaman bana yazılan mektubu da basına sızdırmışlar. Hem güçler ayrılığından bahsedeceğiz hem de yargı bağımsızlığından bahsedeceğiz hem de yürütmeye serbest bıraksın diyeceksiniz. Biz buna karşıyız. Birinin gazetecilik faaliyetinden dolayı içeride olmasını istemeyiz. Ama gazeteciler suç işlemez söylemini doğru bulmuyoruz. Siyasetçiler ve sporcular da suç işleyebilir. Gazeteciler de suç işliyorsa dokunulmaz olmamalıdır. Başsavcı bu insanlar gazetecilik faaliyeti nedeniyle değil, silahlı suç örgütünden gözaltına alındı dedi. AB'den gelen açıklamaya bakılınca, bir hukuki süreç başlatıldı, içinde gazeteciler olunca müzakere sürecini durdurmaya yönelik tehditler yapıldı, bu açıklamalar samimi değil. Biz AB'ye üye olmak istiyoruz. Yargı ve temel haklar fasıllarını açmak istiyoruz. Gazetcilerin tutuklanmasıyla ilgili üzüntü dile getirilebilir ama bir yargı süreci başladıktan sonra bu kadar ağır eleştiriyi kabul edemeyiz. Bunların derhal serbest bırakılsın gibi bir talimatı da kabul edemeyiz. İngiltere'de de gazete kapatıldı ve gazeteciler hapse atıldı. Dİnleme faaliyetleri yüzünden."
Yakalandıktan sonra akıl sağlığının yerinde olmadığı izlenimi vermeye çalışan, seri cinayet zanlısı Atalay Filiz için İstanbul Adli Tıp Kurumu kararını verdi. Adli Tıp'ta ayakta yapılan incelemede Filiz'in cezai ehliyetinin tam olduğuna karar verildi. Seri cinayet zanlısı Atalay Filiz, pazartesi günü İstanbul Adli Tıp Kurumu'na getirilmişti. Sabah gazetesinin haberine göre, Adli Tıp Kurumu'nda ayakta yapılan incelemede Filiz'in cezai ehliyetinin tam olduğuna karar verildi. Adli Tıp Kurulu 4. Kurul'da heyet karşısına çıkarılan Atalay Filiz, heyeti kandırmak için şizofren hastası rolünü oynadı. Adli Tıp 4. Kurulu, Atalay Filiz'in bu tavırlarını inandırıcı bulmayarak cezai ehliyetinin bulunduğuna karar verdi. Hastaneye yatırılması talebinin de uygun görülmemesi üzerine Atalay Filiz Silivri Cezaevine gönderildi. Atalay Filiz'in savcılık ifadesinde, "11 yaşından itibaren sürekli gazete okuduğunu ve gazetelerde kendisine şifreli mesajlar verildiğini fark ettiğini" söylemişti. Kurbanlarından Fatma Kayıkçı'nın, kimliğini deşifre etmeye çok yaklaştığını ileri süren Filiz, gazete yazılarından kimliğini açığa çıkarması durumunda Kayıkçı'yı öldürmesi gerektiği yönünde mesajlar aldığını öne sürmüştü.
eski milletvekili ve kapanan Karşı Gazetesi eski Genel Yayın Yönetmeni Eren Erdem’in, “FETÖ/PDY silahlı terör örgütüne üye olmamakla birlikte örgüte bilerek ve isteyerek yardım etmek” suçundan yargılandığı dava kapsamında tutukluluk incelemesi yapıldı. Mahkeme, Eren Erdem’in tutukluluk halinin devamına karar verdi. Habertürk’ten Serdar Kulaksız’ın haberine göre, tutukluluk incelemesinin yapıldığı İstanbul 23. Ağır Ceza Mahkemesi’nde sanık Eren Erdem’i avukatları temsil etti. Duruşmaya Eren Erdem’in annesi Hüsniye Erdem, babası Hasan Erdem ile CHP genel Başkan Yardımcıları Gökçe Gökçen, Gamze Akkuş İlgezdi, Onursal Adıgüzel ile milletvekilleri Sezgin Tanrıkulu, Erdoğan Toprak , eski milletvekilleri Barış Yarkadaş, Necati Yılmaz da katıldı Mahkeme heyeti, Eren Erdem’in üzerine atılı suçun niteliği, sanık hakkında beyanda bulunan diğer sanık beyanları, kuvvetli suç şüphesinin varlığını gösterir delillerin bulunması nedeniyle adli kontrol tedbirlerinin uygulanmasının şu aşamada yetersiz kalacağını belirterek tutukluluğunun devamına hükmetti.  , birleştirilen Karşı Gazetesi davasının diğer sanıkları ile birlikte 31 Ekim’de Silivri’de hakim karşısına çıkacak. Duruşma bitiminde adliye önünde CHP’li genel başkan yardımcıları ve milletvekilleri ile Eren Erdem’in avukatlarının da arasında bulunduğu grup tarafından basın açıklaması yapıldı. Gökçe Gökçen yaptığı açıklamada, "Eren Erdem mahkemeye getirilmedi. Avukatlar Eren adına savunma yapabildiler. 92 günün sonunda gerekçesiz siyasi bir kararla tutukluluğunun devamına karar verildi. Bu siyasi bir karardır diyoruz. Bu davanın takipçisi olacağımızı buradan ifade ediyoruz" dedi.
Endonezya'da, 12 yaşındaki bir kız çocukla evlenmesi ülkede tepkilere yol açan imam, çocukları koruma yasalarını ihlalden tutuklandı.  Polis, yatılı bir dini okulun yöneticisi olan imam Pujiono Cahyo Widianto'nun (43), birkaç gün süren sorgulamalarının ardından tutuklandığını bildirdi.  Cava eyaletinde Ağustos ayında binlerce kişinin önünde evlenen imam, suç işlemediğini çünkü evlilik ilişkisi için kız çocuğun ergenliğe girmesini bekleme niyetinde olduğunu savundu.  Polis, evlilik töreninden kısa süre sonra kız çocuğunu ailesine teslim etti.  İmamın yargılanma sonucu, 18 yaşından önce evliliğin yasak olduğu Endonezya'daki çocukları koruma yasasını ihlalden 15 yıla kadar hapis cezasına çarptırılabileceği belirtiliyor.
Mendi, Gazi Orduevi'nde katıldığı bir düğün sonrası, sanıklar emir subayı Yarbay Murat Yılmaz ve Konya Jandarma Bölge eski Komutanı Tuğgeneral Timurcan Ermiş'in de aralarında bulunduğu grup tarafından kaçırılarak, Akıncı Üssü'ne götürülmüştü. Darbe girişiminin merkez üssü olarak kullanılan Akıncı Üssü'ndeki eylemlere ilişkin 474 sanığın yargılandığı davanın görülmesine, Sincan Cezaevi yerleşkesindeki duruşma salonunda devam ediyor. Ankara 4'üncü Ağır Ceza Mahkemesi tarafından görülen davada tanıklar dinleniyor. Mahkeme tarafından emniyetten istenilen dijital verilerin incelenmesi ile ilgili rapor, geçen ay dosyaya girdi. Dosyada, o gece Gazi Orduevi'nde katıldığı düğün sonrası, davanın sanıklarından Konya Jandarma Bölge eski Komutanı Tuğgeneral Timurcan Ermiş ve emir subayı Yarbay Murat Yılmaz'ın kontrolündeki bir grup tarafından dönemin Jandarma Genel Komutanı Galip Mendi'nin kaçırılmasına ilişkin güvenlik kamerası görüntüleri yer aldı. Farklı kamera açılarından elde edilen görüntülerde, Galip Mendi'nin Gazi Orduevi'ne saat 20.58'de geldiği görülüyor. Mendi'nin düğünden çıkmasına yakın saatlerde, görevli olmamasına rağmen emir subayı Yarbay Murat Yılmaz sivil kıyafetlerle orduevinin önünde görülüyor. Saat 22.18 sıralarında ise siyah renkli bir minibüs orduevinin önüne yanaşıyor. Minibüsten inen darbeci Konya Jandarma Bölge eski Komutanı Timurcan Ermiş ve yanındakiler Murat Yılmaz karşılıyor. Mendi'yi almak için içeri yönelen gruba, koşarak dışarı çıkan iki kişi bir şeyler söylüyor. Bilirkişi raporundaki değerlendirmeye göre 'Mendi'nin farklı kapıdan çıktığını' söylüyorlar. Bunun üzerine Ermiş, Yılmaz ve yanındakiler koşarak dışarı çıkıyor ve kamera açısından çıkarak Mendi'nin çıktığı kapıya yöneliyorlar. Bu sırada orduevi önünde Mendi'ye ait makam aracı ile koruma aracı ileri geri manevra yapıyor. Darbecilerin geldiği siyah minibüs, Mendi'nin makam aracının hemen yanına park ediyor. Yaşanan koşuşturma sonrası, Ermiş ve Yılmaz, Mendi'yle birlikte makam aracına biniyor. Bir süre sonra önde koruma aracı, arkada makam aracı, en arkada da siyah minibüs hızla Akıncı Üssü'ne doğru hareket ediyor. Mahkemede dinlenen sanıklar Timurcan Ermiş ve Murat Yılmaz, Mendi'yi kaçırmadıklarını, aldıkları emir nedeniyle güvenli bir şekilde Akıncı Üssü'ne götürdüklerini iddia etmişlerdi. Mendi ise yaşadıklarını mahkemede müşteki sıfatıyla verdiği ifade şöyle anlatmıştı: "O dönem Konya Jandarma Bölge Komutanı olan Timurcan Ermiş, eğitim elbiseli, silahlı, tabancalı olarak araca aniden ve sinsice bindi. Timurcan Ermiş'in araca binmesiyle araç, süratle hareket etti. Kendisine, 'Bu halin ne, Konya'dan buraya niye geldin bu kıyafetle, gecenin bu saatinde bu kıyafetin anlamı nedir?' diye sorular sordum. Yüksek sesle çıkıştım. Kendisi, Akıncılar'da bana bilgi verileceğini, birliklerin faaliyete geçtiğini, darbe yapıldığını ifade ederek Özel Kuvvetler Komutanlığı'nın da bu işin içinde olduğunu, beni de aralarında görmek istediklerini söyleyince büyük bir tepki gösterdim. İşin içinde başka şeyler olduğunu anlayıp, 'Siz çete misiniz, eşkıya mısınız?' diye bağırınca, kendileriyle birlikte olmayacağını anlayan Timurcan Ermiş, silahını doldurup kafama doğrulttu. 'Allah belanızı versin' deyince Ermiş, tabancayı sürekli kafamda tuttu. O arada Murat Yılmaz’a da '8 yıldır yanımda yılan beslemişim. Sen de bu çetenin içindeymişsin, yazıklar olsun. Allah belanızı versin' dedim. Timurcan'a da 'Vurursan vur' diye bağırdım."
Lufthansa'da toplu sözleşme görüşmelerinde anlaşmazlık aşılamadı. Alman pilot sendikası Cockpit Birliği (VC) 12'nci iş bırakma eylemini duyurdu. Dünkü eylem nedeniyle toplam 750 kısa ve orta mesafeli uçuş iptal edilirken, 80 bin yolcu etkilendi.  Sendika bugün greve uzun mesafeli uçuşları ve kargo seferlerini durdurarak devam ediyor. Yarın yapılacak iş bırakma eyleminden yeniden kısa ve orta mesafeli uçuşlar etkilenecek. Yarın gidilecek eylem, Lufthansa'nın indirimli pazara hitap eden yan kuruluşları Germanwings ve Eurowings'i kapsamıyor.   Yaklaşık 5 bin 400 pilotu temsil eden sendika, ağustos ayı başından beri birçok kez iş bırakma eylemi düzenledi. Anlaşmazlık yaşanan konuların başında, idarenin erken emeklilik şartlarında yapmayı planladığı değişiklik geliyor. Pilotlar şimdiye kadar 55 yaşından itibaren erken emeklilik hakkından yararlanabiliyordu. Lufthansa, yaş haddini yükseltmek istiyor.
"Bana benzeyen oyuncaklar" isimli sosyal medya kampanyası, oyuncak piyasasında   modellere yer verilmemesi üzerine ortaya çıktı. Engelli çocuk sahibi ebeveynler çocuklarının oyuncaklarını değiştirerek oyuncaklarla arasında daha kolay bir bağ kurabilmelerini amaçlıyordu. Bir İngiliz oyuncak firması da bu kampanyaya kayıtsız kalmayarak "engelli" oyuncak modeller üretmeye başladı. Firma tekerlekli sandalyeli, özel işitme cihazlı ve hatta rehber köpekli modeller üreterek engelli çocukların bunları benimsemesini sağlamayı hedefliyor. Dünya çapında yaklaşık 150 milyondan fazla engelli çocuk bulunuyor.
Ankara'da sağanak yağış su baskınlarına neden oldu. Özellikle Yenimahalle ilçesi ve çevresinde saat 15.00 sıralarında aniden sağanak yağış başladı. Yağış, Serhat Mahallesi’nde bulunan 1467. Cadde ile 1239 Sokak’ın kesiştiği noktayı adeta göle çevirdi. Yoğun su birikintisinin oluştuğu yerde araçlar arızalandı ve vatandaşlar arabalarının içinde mahsur kaldı. Mahalleli durumu itfaiye ekiplerine bildirdi. Kısa sürede olay yerine intikal eden ekipler, suyun ortasında mahsur kalan vatandaşları ve araçları sudan çıkardı. Ekipler suyun giderilmesi için hummalı bir çalışma başlattı. Cadde üzerindeki vatandaşlar ise 15 dakika yağan yağmurun caddeyi adeta göl haline getirdiğini belirtti.
Terörle Mücadele Şube Müdürlüğü ekipleri, sabah erken saatlerde uzun süredir takip ettiği ve örgüt içerisinde "Tatlıbal grubu" olarak bilinen kişilere yönelik operasyon düzenledi. Ulus Uzunyol Sokak'ta özel harekat ekiplerinin de desteğiyle gerçekleştirilen operasyonda 10 kişi gözaltına alındı. Örgüte elaman temin eden ve çatışma bölgeleri ile irtibatlı olduğu ihtimali üzerinde durulan şüphelilerle birlikte ruhsatsız tüfek, silah ve örgütsel dokümanlar ele geçirildiği belirtildi. Zanlılar, ifadeleri alınmak üzere Ankara Emniyet Müdürlüğü Terörle Mücadele Şube Müdürlüğü'ne götürüldü.
Adana'da Hasan Kaya yönetimindeki otomobil, Adana-Karataş ilçesi karayolunda şarampole devrildi. Alev alan otomobil, çevredeki vatandaşların haber vermesi üzerine bölgeye giden itfaiye ekiplerince söndürüldü. Kazada sürücü Kaya ve Zehra Balcı hayatını kaybetti. Araçtan çıkarılan cesetler, otopsi için Adana Adli Tıp Kurumu'na kaldırıldı.
Başbakanlık Afet ve Acil Durum Yönetimi Başkanlığının (AFAD) internet sitesinde yer alan bilgiye göre, Ayvacık'ta 4 büyüklüğünde deprem kaydedildi. Depremin saat 19.02'de ve 7,1 kilometre derinlikte gerçekleştiği belirlendi.
Kuzey Marmara Otoyolu Projesi kapsamında, İstanbul'un Başakşehir, Beykoz, Sancaktepe, Sultanbeyli, Çekmeköy ve Pendik ilçelerindeki bazı parseller kamulaştırılacak. Bakanlar Kurulunun, "Kuzey Marmara Otoyolu (3. Boğaz Köprüsü Dahil) Projesi Kapsamında Bazı Taşınmazların Karayolları Genel Müdürlüğü Tarafından Acele Kamulaştırılması Hakkında Kararı" Resmi Gazete'de yayımlandı. Karara göre, söz konusu proje için İstanbul'un Başakşehir, Beykoz, Sancaktepe, Sultanbeyli, Çekmeköy ve Pendik ilçelerindeki bazı parseller kamulaştırılacak.
İstanbul'da geçen cuma gününden beri kayıp olan 16 yaşındaki Ant Sekban, gece saatlerinde Kurtköy'de bulundu.  Ant, Çekmeköy İlçe Jandarma Komutanlığı'ndaki ifadesinin ardından Ümraniye Devlet Hastanesi'nde sağlık kontrolünden geçirildi. Sağlık kontrolünden sonra da Çekmeköy'deki evine getirilen Sekban’ın yakınları büyük sevinç yaşadı. Jandarma karakoluna giden ailesi ve yakınları, liseli Ant’ı alıp evine götürdü. Kaçırıldığı iddia edilen Sekban’ın, daha sonra tarafından serbest bırakıldığı öne sürülürken, amca Sinan Sekban'dan da bu iddiayı güçlendiren bir açıklama geldi. Akşam saatlerinde jandarmanın kendilerini aradığını söyleyen amcasının oğlu Sinan Sekban, “Telefonla arayıp Ant’ın karakolda olduğunu söylediler. Karakolda bize, telefonla jandarmayı arayan bir kişinin, Ant’ı serbest bıraktıklarını ve yerini söylediğini, jandarmanın da gidip aldığını söyledi. Çocuğumuza kavuştuk. Hastaneye gidip son kez sağlık kontrolünden geçirip rapor alacağız. Ondan sonra da evimize gideceğiz” dedi. 
 Hüsnü Özyeğin Vakfı Alemdağ Tunç Çapa Anadolu Lisesi 2. sınıf öğrencisi Ant Sekban, cuma günü okul çıkışı bir dolmuşla evinin bulunduğu sokağa gitmiş ve sokağın başında bulunan bakkala uğradıktan sonra yaklaşık 200 metre mesafedeki evine yürürken kaybolmuştu.
Çalışma ve Sosyal Güvenlik Bakanı Süleyman Soylu evden ve telefonla çalışmayı “uzaktan çalışma” olarak düzenleyeceklerini ve “güvenceli esnekliğe” kavuşturacaklarını, “geçici çalışanların toplamın yüzde 2’sini aşmayacağını” bildirdi. Bakan Soylu “geçici iş ilişkisinin düzenlenmesiyle kayıtdışılığın azalacağını, mevsimlik tarım işçilerinin de sosyal güvenlik şemsiyesi altına alınacağını” açıkladı. Bakanlığı tarafından hazırlanan ve Bakanlar Kurulu’nca Meclis’e sevk edilen “uzaktan çalışma yasa tasarısı” hakkında İstanbul’da köşe yazarlarıyla bir araya gelen Süleyman Soylu düzenlemeyi yapma amaçlarını şöyle açıkladı: “Mevsimlik tarım işçilerinden 50 kişi kamyonun sırtına binip gidiyor. Kaza oluyor. Bunun sorumluluğu hepimizin. Bir gün çalışsa bile sigortası, tazminatı, iş güvenliği bizim sorumluluğumuzda. Yeni düzenleme bu konuyu içeriyor. Hayat değişiyor artık. 3-4 ay çalışıp 7-8 ay gezmek isteyenler de var, yüksek lisans ve doktora yapanlar ama haftanın birkaç günü çalışmak durumunda olanlar da. Üniversite öğrencileri hafta sonu veya akşamları çalışıyor. Bütün bunların hak ve hukuklarını, çalışanla yarı zamanlı çalışan, uzaktan çalışanın eşit işleme tabi tutulmasını, bu yeni kanun koruyacak. Yapılan işleri kayıt altına alacak, çalışmayı özendirecek. 2023 hedefimiz olan yüzde 55 istihdam oranına ulaşmamızı da kolaylaştıracak. Geçici iş ilişkisi ile işçinin askerlik, yıllık izin, hastalık, doğum gibi durumlarda yeri doldurulacak, dolayısıyla işini kaybetme kaygısı olmayacak ama ek istihdam da sağlanacak.” - Soylu’nun verdiği bilgiye göre, evden çalışma ve telefonla çalışma mevzuatta “uzaktan çalışma” olarak düzenleniyor. Kayıtdışı olarak evlerde yapılan işler ile mevsimlik tarım işleri, istihdam güvencesi olan ve sigortalı çalışılan işlere dönüşüyor. - Uzaktan çalışma veya geçici çalışma sistemi içinde yer almak isteyenler, istihdam büroları ile sözleşmeli olacak. Uzaktan çalışma 6 ay süreli olacak ve bazı istisnalarda en fazla 8 aya çıkacak. - Geçici çalışan, daimi çalışanın yerine alınacak. Toplam çalışanların da yüzde 2’sini geçemeyecek. AB ortalaması yüzde 1.7. Bizde yüzde 2 olacak. - Geçici çalışanlar yeni işe alınanların dörtte birini geçemeyecek. Aynı işyerinde daimi çalışanların geçici çalışan olabilmesi için, ayrılmanın üzerinden en az 6 ay geçmesi gerekecek. - Kamu kurum ve kuruluşlarında, madenlerde uzaktan çalışma olmayacak. - Uygulamayı, istihdam büroları yürütecek, denetlemeyi İşkur yapacak. Bürolar asgari ücretin 200 katı kadar teminat verecek. Bakan Soylu “Geçici çalışma konusunda en sıkı önlemleri alan ülke olacağız” dedi. - Geçici çalışma süresi dolmasına karşılık işveren işçiyi çalıştırmaya devam ederse o işyerinde daimi işçi sayılacak. - İşçinin seçtiği yerde veya evinde, metal sektörünün montajı, konfeksiyon parçalarının birleştirilmesi, dikiş ve nakış gibi ürünler üretilebilecek. - Böylece hem kayıtlı istihdam artacak hem de çalışanların sigorta ve tazminat gibi hakları korunmuş olacak. Kayıtdışı istihdamı azaltmak, iş kazalarını önlemek için denetimlere ağırlık vereceklerini, 2016’nın en çok denetimin yapıldığı yıl olacağını söyleyen Çalışma Bakanı Soylu şöyle konuştu: “Kayıtdışı istihdamı yüzde 31.6’ya kadar düşürdük. Ama daha da düşürülmeli. Bizim için sosyal güvenliğin de bir mali disiplini var ve bunu korumalıyız. Bu açıdan bizden müsamaha beklenmesin. Bu yıl bazıları için denetimler sıkıcı gelebilir. Cezalandırıcı, bezdirici değil ama rehberlik edici, yönlendirici denetimleri sıklaştıracağız. Madenler ve inşaatlar gibi sektörel denetimler de sürecek.” Soylu kıdem tazminatının yeniden düzenlenmesi konusunda da “Güvenceli esneklik yasası Meclis’ten geçtikten sonra masaya getireceğiz” dedi. 2015’te işten ayrılanların % 86’sının tazminatlarını alamadıklarını belirten Soylu “Bu toplumsal bir sorundur” dedi. İşsizlik Fonu’nun 93 milyar liralık bir büyüklüğe ulaştığını belirten Soylu “Kıdem tazminatı fonu ile İşsizlik Fonu bir arada olabilir mi? Ağırlıklar azaltılabilir” dedi.
Karapınar Merdivenli Yaylası yakınlarında Mehmet Gürer idaresindeki 45 PL 701 plakalı otomobil, sürücüsünün direksiyon hakimiyetini kaybetmesi sonucu takla attı. Kazada, sürücü Gürer ile otomobilde bulunan Uğur Bilgi, eşi Havva Bilgi ve 1 yaşındaki kızları Rumeysa Su Bilgi yaralandı. Karapınar Devlet Hastanesi'ne kaldırılan yaralılardan küçük Rumeysa, yapılan müdahaleye rağmen kurtarılamadı. Yaralanan Mehmet Gürer ile Uğur Bilgi'nin, Şırnak'ta jandarma uzman çavuş olarak görev yaptığı bildirildi.
Musul’dan kaçan sığınmacı bir aile, kaçış yolunda Midilli Adası’nda kaybettikleri Kunkuş adlı kedileri ile Norveç’te tekrar buluştu. Al Alaf Ailesi, geçen sonbaharda Midilli Adası’na çıktıkları sırada kaybolan Kunkuş’u bulmak için Alman hayvan hakları örgütü Frieden füt Pfoten’ten yardım istedi. Kedi bulunup Berlin’e götürüldü ve aşıları yapıldıktan sonra Norveç’e yerleşen aileye teslim edildi.
AYDIN'ın Nazilli ilçesinde, İzmir'in Tire Emniyet Müdürü Hasan Özge, önünde meydana gelen kaza nedeniyle kullandığı motosikletin kontrolünü yitirdi. Motosiklet, şarampole devrilirken, kaskı takılı olan Özge yaralandı. Diğer kazada ise kamyonetle çarpışan otomobilin sürücüsü Ali İnceoğlu, yaralandı. Kaza, saat 09.30 sıralarında, NazilliÖdemiş yolu Kardeşköy Mahallesi yakınlarında meydana geldi. Ödemiş'ten Nazilli yönüne giden Ali İnceoğlu, yönetimindeki 35 PDS 62 plakalı otomobille 09 E 1012 plakalı kamyoneti hatalı olarak sollamak istedi. Bu sırada karşıdan gelen Tire Emniyet Müdürü Hasan Özge'nin kullandığı 34 BRH 127 plakalı motosikleti fark eden İnceoğlu, aniden frene bastı. Savrulan otomobilin sürücüsü, sollamaya çalıştığı kamyonete çarptı. Çarpmanın şiddetiyle kontrolden çıkan kamyonet, yaklaşık 20 metre yükseklikten şarampole devrildi. Önünde meydana gelen kaza nedeniyle Emniyet Müdürü Özge'nin kontrolünü yitirdiği motosiklet de şarampole devrildi. Başında kaskı takılı olan motosikletli Hasan Özge ile otomobil sürücüsü Ali İnceoğlu, kazada yaralandı. İsmi öğrenilemeyen kamyonet sürücüsü ise kazayı yara almadan atlattı. Yaralılar, yoldan geçen diğer sürücülerin bildirmesiyle gelen sağlık görevlilerince ambulanslarla Nazilli Devlet Hastanesi'ne kaldırıldı. Tedaviye alınan yaralıların sağlık durumlarının iyi olduğu belirtildi. İlçe Emniyet Müdürü Hasan Özge'nin vücudunun çeşitli yerlerinde kırıklar olduğu öğrenildi. Özge'nin, Nazilli'deki ailesinin yanından Tire'ye dönerken kazanın meydana geldiği öğrenildi. Jandarma, kazayla ilgili soruşturma başlattı.      04 Ekim 2019 Cuma İLGİLİ HABERLER
Hükümetin ekonomideki orta vadeli programı Bakanlar Kurulu'nda kabul edilerek resmi gazetede yayımlandı. 2011-2013 yıllarını kapsayan orta vadeli programın temel amacı, büyümeye istikrar kazandırmak, istihdamı arttırmak, kamu dengelerini iyileştirmek ve fiyat istikrarını sağlamak olarak sıralandı. Programda büyüme, istihdam, enflasyon hedef ve beklentileri yer alıyor. Hükümet, 2010 yıl sonu büyüme tahminini yüzde 3,5'ten yüzde 6,8'e yükseltti. Büyümenin 2011 yılında yüzde 4,5, 2012 sonunda yüzde 5, 2013 sonunda ise yüzde 5,5 düzeyine ulaşması bekleniyor. Program, işgücü piyasasında daha esnek politikaların uygulanmasını öngörüyor. Buna göre program döneminde tarım dışında 1 buçuk milyon kişiye ilave istihdam yaratılması hedefleniyor. Programda, enflasyon hedefleri de 2010 sonu için yüzde 7,5, 2011 yılı için yüzde 5,3,  2012 sonu için yüzde 5, 2013 için yüzde 4,9 olarak sıralınyor. Kişi başına milli gelirin ise 2010 yılında 10 bin 43 dolar iken, 2013 yılında 12 bin 157 dolara çıkması planlanıyor.
Yeditepe Üniversitesi Eczacılık Fakültesi Farmakognozi ve Fitoterapi Anabilim Dalı Başkanı Prof. Dr. Erdem Yeşilada, mikrobik hastalıklardan korunmada baharatlı çayların önemini vurguladı. Yeşilada, havaların soğumaya başlaması ve kapalı mekânlarda daha fazla zaman geçirilmesi nedeniyle soğuk algınlığı ile gribal enfeksiyon riskinin arttığını belirtti. “Baharatlı çaylar, mikrop kırıcı ve rahatlatıcı etkileri nedeniyle sizi hastalıklardan uzak tutar” diyen Prof. Yeşilada, karanfil, karabiber ve zerdeçalın etkileri hakkında şunları aktardı:  “Karanfil, içerisinde bulunan uçucu özellikteki öjenol, ağız ve boğaz mukozası yangılarında yangı giderici; bakteri, mikromantar veya virüslerin yol açtığı ağız ve boğaz enfeksiyonlarında antiseptik olarak ve ağrı hissini hafifletici etkisi söz konusudur. Bu nedenle, özellikle öjenol taşıyan Seylan tarçını kabuğu ile birlikte mikroorganizmalar üzerinde etkisi nedeniyle soğuk algınlığında çay olarak içilmesi ya da yoğun derişimli çayının (%5-10) gargara olarak uygulanması yararlıdır. Yapılan bilimsel çalışmalarda uçucu yağının antibiyotiklerin etkinliğini artırdığı gösterilmiştir.  Top ve toz formlarındaki karabiber meyveleri ile hazırlanan çayın gargara şeklinde boğaz enfeksiyonlarında yararlı olduğu bilinmektedir. Bilhassa boğazda soğuk algınlığı belirtilerinin ilk hissedildiği süreçte uygulanması durumunda daha etkili olabilmektedir. Ayrıca yürütülen çalışmalarda bağışıklık sistemini düzenleyici, yangıyı ve spazmları giderici, kanserleşmeyi önleyici etkileri bildirilmektedir. Karabiber meyvesinin bileşenlerinden biri olan piperinin biyolojik etkileri son yıllarda dikkat çekmektedir.  Zerdeçal, yangı giderici, tümör önleyici ve antimikrobiyel etkileri deneysel çalışmalar ile ortaya konulmuştur. Ayrıca karaciğer hasarını önleyici, antioksidan ve kan lipit seviyesini koruyucu etkileri bilinmektedir Son yıllarda gerek deneysel ve gerekse klinik çalışmalar, zerdeçal içerisindeki temel bileşenlerden kurkuminoitlerin kanserlerin önlenmesi ve tedavisinde etkili olduğu ortaya koymaktadır.”
Deutsche Bank'tan yapılan açıklamada, ekstra sermaye ihtiyacı, yeniden yapılanma maliyetleri ve yönetim riskleri nedeniyle birleşmenin, bankaların çıkarlarına uygun olmadığı kanısına varıldığı belirtildi. Açıklamada, "Deutsche Bank, uzun vadeli karlılığı artırmak ve hissedarlarına iyi bir geri dönüş sağlamak için tüm alternatiflere bakmaya devam edecektir" denildi.  Açıklamada, bankanın ilk çeyreğine ilişkin finansal bilgilere de yer verildi. Buna göre, Deutsche Bank, bu yılın ilk çeyreğinde toplam gelirlerinin 6,4 milyar euro, net karının da 200 milyon euro olmasını bekliyor.  Söz konusu finansal sonuçların yarın açıklanacağı belirtildi.  Almanya'nın en büyük pazar payına sahip bankası Deutsche Bank’ın geleceğine ilişkin endişeler artarken, geçen ayın ortalarında Deutsche Bank ile Commerzbank'ın birleşmeye ilişkin ön görüşmeler yaptığı açıklanmıştı.
BM Irak İnsani Yardım Koordinatörü Lise Grande, Musul'da DAEŞ'in kontrolündeki bölgelerde 20 bin insanın kapana kısıldığını söyledi. DAEŞ'in kontrolündeki Musul'u geri almak için sekiz ay önce başlatılan operasyondan bu yana, DAEŞ'in kontrolündeki toprak miktarı Fırat Nehri‘nin batısındaki küçük bir bölgeyle sınırlı kaldı. Lise Grande, DAEŞ'in elinde kalan son bölgelere yönelik operasyonların çok zorlu olduğunu çünkü çatışmaların ortasında kalan sivillerin büyük tehdit altında bulunduğunu söyledi. Grande, "Tahminlerimize göre, bu süreçte antik kentin son noktalarında, 15 bin ve hatta 20 bin sivil bulunuyor olabilir. Bu bölgelerde kapana kısılmış insanlar çok berbat bir durumda" dedi.  Grande, "Bu insanlar bombardıman ve çapraz top atışları nedeniyle çok büyük bir tehlike altında. DAEŞ ayrılmaya çalışan sivilleri doğrudan hedef alıyor” şeklinde konuştu.   Çatışmalar nedeniyle, Musul’dan 915 bin kişi kaçmak zorunda kaldı. Bunların 700 bini hala evlerinden uzakta. Çatışmaların Musul'un batısında yol açtığı yıkım oldukça büyük. Grande, "Batı Musul'da 44 semt var. Bunların altısı tamamen yıkıldı. 22 semt orta derecede, 16'sı da hafif derecede yıkıma uğradı” dedi. İlk hesaplamalara göre, kentin batısında temel hizmetler, altyapı, konut, eğitim ve karakollarda yapılacak çalışmaların ilk aşamasında 707 milyon dolar masrafa ihtiyaç olacağı belirtildi. Grande, "Bu tahmin edilen tutarın neredeyse iki katı. Çünkü Musul'un batısında hasar oranı korkulandan daha yüksek” şeklinde konuştu.
Profesyonel Futbol Disiplin Kurulu, Galatasaray kulübüne, kötü ve çirkin tezahürat nedeniyle bir deplasman karşılaşmasında seyircisiz oynama cezası vermişti. Bu nedenle Galatasaray taraftarları, yarın oynanacak Gençlerbirliği maçında stada giremeyecek. Galatasaray maçından büyük hasılat beklediklerini vurgulayan başkan İlhan Cavcav ise karara tepki gösterdi. Cavcav 'Az sayıda taraftar maçlara geldiğinden, sahanın kirasını, sahanın giderlerini bile karşılayamadık. Geçen sezon, sadece Galatasaray maçında 450-500 bin lira civarında hasılat elde etmiştik. Bu sezon için hasılat anlamında ilk devreyi kurtaracağımız bir tek Galatasaray maçı vardı. Onda da taraftar olmayacak. Bu ceza bize kesilmiştir, darbe bize indirilmiştir' diyerek tepkisini ortaya koydu.
Kar yağışı yarın Karadeniz bölgesi ile Ankara ve Sivas’ta yine kuvvetlenecek. Ege ve Antalya arasında ise sıcaklık 5 derece artıyor. Soğukların yeni haftada da devam etmesi bekleniyor. Beş büyük kentin hava koşullarına gelince: İstanbul'da bu gece ve yarın sulu kar olacak, sıcaklık 6 derece. Pazar günü Avrupa yakası daha güneşli, Anadolu yakası biraz bulutlu olacak, sıcaklık ise 7 derece.  Ankara'da yarın yine kar var, üstelik öğleden sonra kuvvetli yağabilir. Kar yağışı Pazar günü ise kesilecek ve sıcaklık 1 derece olacak. İzmir yarın parçalı bulutlu. Sıcaklık 13 dereceye çıkacak.  Marmara'da ara veren yağış bu gece yeniden başlıyor. Yarın da Bursa-Sakarya arasında sulu kar var ve sıcaklık 6-7 derece. Pazar günü Trakya tarafı güneşli, Sakarya tarafı ise bulutlu ve hafif yağışlı olacak. İç Anadolu'da kar Ankara-Konya arasında kar kısa bir mola verdi ama yarın kar yağışı tüm bölgede görülecek. Pazar günü ise kar yağışı kesilecek.  Ege kıyılarında yarın en ılık gün, sıcaklık 5 derece artacak ve gökyüzü de parçalı bulutlu olacak. Ama sonraki günlerde yeniden soğuma var. Yarın Afyon-Kütahya arasına hafif kar yağışı görülecek. Akdeniz sahillerinde hava açık. Antalya 13 derece.  Kahramanmaraş ile Adıyaman ve Diyarbakır arasında ise yarın geceden Pazar sabahına kadar yine kar yağacak, soğuklar etkisini sürdürecek.  Doğu Anadolu'da yarın hafifleyecek kar yağışı, Pazar günü bölgede yeniden kuvvetleniyor.  Kar yağışının en fazla etkilediği Karadeniz'de, yarın Bartın, Kastamonu, Sinop boyunca tipi var. Bolu, Tokat, Artvin boyunca da kar var. Yağış Pazar günü de devam edecek.
ÖSYM Başkanı Prof. Dr. Ömer Demir, ÖSYM çalışanlarının, sınavları izlemek üzere "gizli gözlemci" olarak denetimler yapmaya başladığını ve sınav sonuçlarının puanlamaya dahil edilmediğini açıklamıştı. Sadece kurum çalışanlarının görev yaptığı bu uygulamanın, "sınav gözlemcisi" adıyla yaygınlaştırılması kararı alındı. Buna göre; ÖSYM'nin yaptığı sınavlarda gözlemci olarak görev almak isteyenlerin tercihleri, Görevli İşlemleri Sistemi (GİS) üzerinden alınmaya başlanacak. "Sınav gözlemcisi" olmak isteyenler, merkezi olarak görevlendirilecek ve sınav sonuç belgeleri olmayacak. Sınav günü aday olarak atandıkları binaya giderek sınava girecek görevliler, sınavın organizasyonunun ve uygulamalarının standartlara uygunluğunu gözlemleyecek. ÖSYM sınav gözlemcileri, görevlerini yerine getirirken sadece aday olarak sınava gireceklerinden, sınavın uygulamasına ve organizasyonuna herhangi müdahalede bulunmayacak. Görevliler, sonrasında bu sınava ilişkin gözlem, değerlendirme ve önerilerini kapsayan raporu, en geç sınavı izleyen ikinci iş günü saat 12.00'ye kadar elektronik ortamda ÖSYM Başkanlığına ulaştıracak.
Şahin, yaptığı açıklamada, kulübün ayakta kalabilmesi için verdikleri ciddi çabaya rağmen sorunların üstesinden gelemediklerini dile getirdi. Geçtiğimiz günlerde FIFA Disiplin Kurulunun kendilerine 6 puan silme ve transfer yasağı uyguladığını hatırlatan Şahin, "Şimdi yeni cezalar geldi. Kulübümüze bugün çok sayıda puan silme cezasının yanı sıra küme düşürülme cezası verildi. Yenilerinin gelip gelmeyeceğini de kestiremiyoruz. Bu sezon aldığımız puan silme cezaları nedeniyle zaten küme düşeceğiz. Yeni sezonda da küme düşme cezası olacak. Başka cezalar gelmezse yeni sezonda Bölgesel Amatör Lig'de mücadele edeceğiz." diye konuştu. Kulübün bulunduğu çıkmazdan kurtarılabilmesi için çaba göstermeye devam edeceklerini anlatan Şahin, kentin bu çabaya zaman kaybetmeden destek olması gerektiğini kaydetti.
Hz. İsa’nın ölümünden sonra üzerini örtmek için kullanıldığına inanılan ve iki tarafında silüet bulunan Torino kefeninin sahte olup olmadığı hakkındaki tartışmaların sonu gelmiyor. İtalya’nın Padua Üniversitesi araştırmacıları, gerçekleştirdikleri deneylerde kefenin, Hz. İsa’nın doğumundan yüzyıllar öncesiyle, ölümünden yüzyıllar sonrasına uzanan bir döneme ait olduğunu belirlediklerini açıkladı. Bazıları tarafından en az iki bin yıllık, bazılarının da Orta Çağ sahtekarlığı olduğuna inandığı 4.2x3.9 metre ölçülerindeki kefen, Hz. İsa olduğuna inanılan sakallı bir adamın silüetini taşıyor.  Kefen hakkında tartışmaları alevlendiren "Il Mistero della Sindone" (Kefenin Gizemi) adlı kitap, Padua Üniversitesi’nde makine mühendisi Giulio Fanti ve gazeteci Saverio Gaeta tarafından yazıldı.  Hıristiyan dünyasının en değer verilen dini eşyalarından biri olan kefenin kökenleri hakkında gerçekleri ortaya çıkarmak isteyen Fanti, meslektaşlarıyla kızılötesi ışın ve spektroskopi kullanarak, kefenin ipliğini analiz etti. Dalga boyları aracılığıyla radyasyon ölçümü yapılan testlerde, kefenin M.Ö 300 ile M.S 400 yılları arasındaki döneme ait olduğu tespit edildi.  Deneyde kullanılan iplikler, 1988 yılında karbon tarih saptama yöneminde de kullanılmıştı. Geçmiş tarihlerde İngiltere, İsviçre ve ABD’de yapılan deneyler, kefenin Orta Çağ sahtekarlığının bir ürünü olduğunu öne sürmüş ve ait olduğu tarih aralığını 1260 ile 1390 arasında göstermişti.  Her ne kadar sahte olduğu iddiaları güçlense de, son yıllarda gerçekleştirilen deneyler kefenin gerçekten Hz. İsa’nın bedenini sarmak için kullanılmış olabileceğini savundu.  İtalya’nın Ulusal Yeni Teknolojiler, Enerji ve Sürdürülebilir Ekonomi Kurumu tarafından Aralık 2011’de yapılan açıklamada, kefenin sahte olamayacağını öne sürüldü. Açıklamada, kefen üzerindeki silüetin mor ötesi radyasyonla oluşmuş olabileceği ifade edildi ve erkek yüzüne benzeyen şeklin ‘büyük bir enerji patlamasıyla ortaya çıktığı’ belirtildi.  Bilim insanları buradan yola çıkarak, ‘Hz. İsa’nın dirilişinde yaşanan büyük enerji patlamasının bu tür bir mucizeye sebep olabileceğini’ savundu.  Katolik olan Fanti de, elde ettiği sonuçların 15 yıllık bir çalışmanın birikimi olduğunu belirtti.  Fanti, 1988’de gerçekleştirilen karbon tarih saptama yöneminde elde edilen sonucun, ‘deneyin yapıldığı laboratuvarın kirli olmasından dolayı yanlış sonuç verdiğini’ söyledi.  Fanti, Torino Katedtrali’nde özel bir bölümde tutulan ve her yıl binlerce turisti çeken kefenin üzerindeki acı çektiği belli olan, birçok yara taşıdığına dair izler taşıyan ve çarmıhtan indirilmiş İsa’yı tasvir ettiği düşünülen kefenin bir mucize olduğunu düşünüyor.  İtalyan bilim insanı, silüetin ‘istisnai ölçüce yüksek radyasyon patlamasından kaynaklamış olabileceğini’ belirtti ancak ‘mucize’ ifadesi kullanmadı. Fanti ayıca, geçmişte yaptığı araştırmaların, kefen üzerinde kutsal topraklardan gelen toz ve polen de bulduğunu belirtti.  Vatikan’ın gazetesi L’Osservatore Romano için çalışan ve Katolik olan Gaeta da Fanti’nin görüşlerini savundu.  Torino kefeni, 14’üncü yüzyılda haçlı bir şovalye tarafından Fransa’ya getirildi ve uzun yıllar bir manastırda tutuldu. Manastırda çıkan yangında hasar gören kefen, rahibeler tarafından onarıldı.  Kefen, Torino Başipiskoposu tarafından 1578 yılında korunma altına alındı ve aynı yıl Torino Katedrali’ne kondu.  Papa Birinci Francis, görüntüleri televizyonda ilk defa yarın gösterilecek olan kefen hakkında bir açıklama yaptı. Papa, “Çok yoğun ruhsal bir mesaj olacak. İnsanlara hiçbir zaman kaybetmemeleri gereken ümidi anımsatacak” dedi.
Çanakkale Onsekiz Mart Üniversitesi Deniz Bilimleri ve Teknolojisi Fakültesi'nden Dr. Alkan Öztekin, hedef dışı av olarak değerlendirilen deniz kaplumbağalarının Kuzey Ege'de, Haziran 2011-Temmuz 2012 ayları arasında 0-50 metre derinliklerde paragat takımları kullanılarak yakalandığını söyledi. Öztekin, paragatla 1200 olta iğnesi atılarak 95 adet birey avlandığını, avcılık sonucunda 5 farklı türden 47 bireyin hedef tür olarak yakalandığını belirterek, ''Buna karşın 18 farklı tür ve 48 adet birey de hedef dışı av olarak yakalandı. Hedef dışı avlar arasında nesli azalmakta ya da koruma altında olan türlerden 2 deniz kaplumbağası da yer aldı. Bu canlı türlerinin ve miktarlarının belirlenmesi, balıkçılık yönetiminde hesaba konulmayan ölüm oranlarının tespitinde oldukça önem arz etmektedir'' dedi. Balıkçılıkta hedef dışı av konusunun oldukça eski ve önemli bir kavram olduğuna işaret eden Öztekin, ''Temel olarak dünya balıkçılığının hızlı bir gelişme sürecine girmesi, ticari balıkçılıktan etkilenen deniz memelileri, deniz kuşları ve deniz kaplumbağası popülasyonları üzerindeki korumacı çevresel hareketlerin artmasıyla, hedef dışı av konusu daha da önemli bir hal almıştır'' diye konuştu. Öztekin, paragat takımlarıyla su ürünleri avcılığında, hedef olarak belirlenen türlerin avcılığı yanında istenmeden avlanan türlerin de balıkçılık yönetimi açısından ciddi bir sorunu oluşturduğunu ifade ederek, şöyle konuştu: ''Yönetim çalışmalarının sağlıklı bir şekilde yapılabilmesi ve sürdürülebilir bir balıkçılık sağlamak için öncelikle hedef dışı av oranının mümkün olduğunca azaltılması ve av araçlarının hedefe yönelik avcılık yapabilecek şekilde dizayn edilmesi gerekiyor. Bu amaç doğrultusunda kullanılan av araçlarının hedef dışı av oranlarının belirlenmesi gerekli. Balıkçılık yönetiminde oldukça önemli olan hedef dışı avlar arasında, nesli azalmakta ya da koruma altında olan türlerden caretta caretta bireyleri, Bern Sözleşmesi ve CITES (The Convention for the International Trade in Endangered Species) ile koruma altına alınmıştır.'' Paragat takımlarında da diğer av araçları (trol, uzatma ağları) kadar yoğun olmasa da hedef dışı avla ilgili önemli sorunlar bulunduğunu, çalışmalarındaki hedef dışı av miktarındaki fazlalığın dikkat çektiğini anlatan Öztekin, şunları kaydetti: ''Paragat takımlarıyla yapılan avcılıkta martı, deniz yıldızı, yılan yıldızı, deniz kaplumbağası, deniz kalemi, mıgri, müren, vatoz, kedi ve köpek balıkları gibi nesli azalmakta ya da koruma altında olan türler yakalanabilmektedir. Bu türlerin büyük bir kısmı ekonomik değeri olmayan ve 'ıskarta' denilen türlerdir. Bu türlerin avcılık sonrasında kösteklerin kesilmesiyle denize salınarak yaşamaları sağlanabilmekte. Bu da kullanılan paragat takımlarının diğer av araçlarına kıyaslandığı zaman ekosisteme daha az zarar verdiğini göstermektedir. Ancak bu durum her zaman geçerli olmamaktadır.'' Öztekin, deniz kaplumbağası gibi avlanan canlıların ağzındaki kanca çıkarılmadığı taktirde, denize bırakılsalar dahi bir süre sonra öldüğüne işaret ederek, ''Bu da konunun önemini belirtmekte ve gerekli tedbirler alınmadığı takdirde ciddi sorunları beraberinde getireceğini göstermektedir. Vakit geçirilmeden paragat takımlarında hedef dışı av miktarını azaltmaya yönelik geleneksel yöntemler yerine yeni teknikler uygulanarak türe özgü avcılık yapan av araçları desteklenmelidir'' diye konuştu.
Facebook, iş yerlerine ve çalışanlarına yönelik tehditlere karşı kullandığı özel uygulama ile, şirkete saldırı yapabilecek kişileri düzenli olarak izliyor. ABD merkezli TV kuruluşu CNBC haberinde, Facebook’un bunu 2008 yılından beri uyguladığını yazdı. Şirketin kullandığı ve kısa adı BOLO olan "be on lookout" (izleme) listesi her hafta güncelleniyor. Facebook’un fiziksel güvenli grubu CBNC’ye yaptığı açıklamada, bu listenin 2008 yılında oluşturulmaya başlandığını ve listede aralarında şirketin dört eski güvenlik elemanının da olduğu yüzlerce kişiyi içerdiğine dikkat çekti. Buna göre Facebook, BOLO listesine yeni bir kişi eklendiğinde güvenlik personelini bilgilendiriyor ve içinde kişinin adı, fotoğrafı, yaşadığı yer ve kişinin neden listeye eklendiğini belirten kısa bir bilgi ile rapora ekleniyor. BOLO listesindeki kişiyi bilgi güvenliği ekibi düzenli olarak izleyerek güvenlik ekiplerini uyarabiliyor. Tehditin türüne göre Facebook, güvenlik biriminden söz konusu kişiye iş yeri alanında eskortluk etmesini ya da güvenlik ekibini çağırmasını isteyebiliyor. Şirketin güvenlik ekibinde yer alan bir çalışan, kimlerin hangi koşulda listeye alındığını belirleyen bir standart olmadığını her olayın kendi başına değerlendirildiğini söyledi. Örneğin Facebook CEO’su Mark Zuckerberg’in paylaşımlarına yazılan tehdit içerikli yorumlar veya şirketin ofis ve çalışanlarına karşı açıkça yapılan tehditler de izlemeye alınıyor. Şirkette koruma ekibindeki eski çalışanlardan biri de sadece küfür eden kişilerin bile bu listeye eklenebildiğini aktardı. Bir çok kişi ise listede olduğunu bilmiyor. Dünya genelinde 2.7 milyar kullanıcısı olan Facebook’un kullanıcılarından 0.01’inin bile tehdit etmesi durumunda şirketin 270 bin potansiyel güvenlik riskiyle karşı karşıya olduğunu bildiriliyor.
Antalyaspor kafilesini taşıyan otobüse, Denizli'de taşlı saldırıda bulunulduğu bildirildi.  Antalyaspor Kulübünden yapılan yazılı açıklamada, deplasmanda oynanan Teleset Mobilya Akhisarspor maçının ardından takımı Antalya'ya getiren kafile otobüsünün, Denizli'de saldırıya uğradığı belirtildi. Açıklamada, saat 20.45 sıralarında Denizli şehir merkezine giren kafile otobüsüne, kırmızı ışıkta durduğu sırada sayıları belirlenemeyen kişiler tarafından saldırı düzenlendiği ifade edilerek, şunlar kaydedildi: "Saldırı sonucunda kafile otobüsümüzün en arkadaki camıyla, arka bölümdeki sağ ve sol yanlardaki camlar kırılmıştır. Taşlar, futbolcularımızın oturduğu arka bölüme isabet etmesine rağmen büyük bir şans eseri yaralanan olmamıştır. Kafile otobüsümüz, yaklaşık 2 kilometre ileride güvenli bir yere geldikten sonra polis aranmıştır. Kafile otobüsümüzün bulunduğu yere gelen polis ekipleri, hasarı görüntüleyip, tutanak tutmuştur. Kafile otobüsümüz, polis ekipleri eşliğinde çıkış yaptı. Kulüp genel müdürümüz Adem Kart ile profesyonel takım menajerimiz Cem Deda, emniyet yetkilileriyle görüşerek arkadan gelen taraftar gruplarımız için de önlem alınmasını talep etmiştir."
Güney Kore Adalet Bakanlığı, yapılan açıklamaya göre Perşembe günü diğer bakanlıklar ile borsalarda kurallara uygun olmayan kriptopara işlemlerini yasaklayacak bir kanun planını tartışacak. Adalet Bakanı Park Sang-ki iç piyasada kuralsız kriptopara ticaretinin yasaklanmasına ilişkin kendi yasa tasarısını hazırlamasının ardından kısa süre içerisinde diğer bakanlıklarla da konuyu görüşecek. Zira ülkede ev hanımlarından öğrencilere oldukça popüler olan Bitcoin diğer ülkelere kıyasla güney Kore'de yüzde 30 daha pahalı. Polis geçtiğimiz günlerde kurallara uygun davranmayan bazı borsalara da baskın yapmıştı Hükümet Politika Koordinasyon Ofisi'nin 28 Aralık tarihli bir açıklamasına göre Adalet Bakanlığı, daha öncesinde kripto para Borsalarının kapatılmasını da kapsayabilecek çeşitli tedbirler teklif etmişti. Bakanlık, kripto paralarda 1 – 2 yıl içerisinde bir balon patlayabilecekken regülasyon konusunda tereddüt etmenin bir anlamı bulunmadığı görüşünü savunuyor. Kanun taslağı hazırlandıktan sonra yasalaşması meclisteki 297 üyenin çoğunluğunun onay vermesi gerekiyor. Uzmanlar bu sürenin aylar, hatta yıllar sürebileceğini belirtiyor.  Bitcoin fiyatları gelen haberler sonrasında 15 bin dolar olan değerinden ciddi bir düşüşle 2 Ocak tarihinden bu yana yüzde 14 değer kaybederek en düşük seviyesine indi ve 13 bin doların altını zorladı. Ardından TSİ ile 10:30 sularında toparlandı ve 13 bin 500 dolar civarında işlem görmeye başladı. NH Yatırım'dan Park Nok-sun isimli kriptopara analisti Güney Kore'nin bu tavrının kriptopara piyasasındaki endişeleri arttırdığını belirtti.  Öte yandan, Bloomberg Milyarderler Endeksi'ne göre 88 milyar dolar ile dünyanın en zengin 3. kişisi olan Berkshire Hathaway CEO´su ünlü yatırımcı Warren Buffet, şirketinin kriptopara işine girmeyeceğini ve kriptoparaların sonunun kesinlikle kötü olacağını söyledi. CNBC ile yaptığı bir röportajda değerlendirmelerde bulunan Warren Buffet, "Şirket olarak hiçbir kripto paramız yok, hiçbirinde kısa pozisyon almadık ve hiçbir zaman da kripto paralara yatırım yapmayacağız" dedi. Ancak Buffett bir tahminde bulunarak "Eğer alacak olsaydım her bir kripto paradan beş yıllığına çıkmamak üzere alırdım" açıklamasında da bulundu. Buffett, kasım ayı sonunda yaptığı bir açıklamada, Bitcoin'in değer üreten bir varlık olmadığını vurgulayarak, Bitcoin'in gerçek bir değerinin olduğu görüşünü "şaka", kripto para piyasasını da "balon" olarak nitelendirmişti. Bitcoin fiyatları geçen yıl yüzde 1500 artmıştı.
Adana'da babasının hizmetli olarak görev yaptığı 18 katlı apartmanın son katından düşen lise öğrencisi kız hayatını kaybetti. Alınan bilgiye göre, merkez Seyhan ilçesi Yeni Mahalle'deki 18 katlı apartmanın son katından birinin düştüğünü gören vatandaşlar, durumu polise bildirdi. Apartmanın önündeki 3. katlı iş yerinin damına düşen kızın bulunduğu yere giden sağlık ekipleri, kızın hayatını kaybettiğini belirledi.  Polis, olay yerinde yaptığı incelemede, kızın apartman görevlisinin lise birinci sınıf öğrencisi kızı Nefize Sultan Ceylan (14) olduğunu belirledi. Olay yerinde yapılan incelemenin ardından Ceylan'ın cenazesi, otopsi için Adana Adli Tıp Kurumuna kaldırıldı.  Kızın babası ise ifadesi alınmak üzere Emniyet Müdürlüğüne götürüldü. Polis, olayla ilgili soruşturmasını sürdürüyor.
Bolu Ağır Ceza Hakimi Çetin Canbazoğlu, internetteki sosyal paylaşım sitesi Facebool’taki kişisel sayfasında pazar akşamı ‘Bir Hakimin Feryadı’ başlıklı yazıyı paylaştı.  Canbazoğlu, halen, bağımsız yargının bir mensubu olarak Bolu Adliyesi’nde Ağır Ceza Hakimi sıfatıyla görevine devam ettiğini belirterek, şu satırlara yer verdi:  “23 yıla varan meslek hayatım boyunca, bakmakta olduğum davalar hakkında karar verirken, hiç kimsenin tesiri altında kalmaksızın, sadece ‘vicdani kanaatlerimin sesini’ dinledim; haklı olduğuna inandığım davaları kabul; inanmadıklarımı reddettim. Yargının ‘bağımsız’ oluşundan aldığım güçle birilerini mutlu etmek için değil, kanuna ve hukuka uygun olarak, daima ‘vicdani kanaatlerime göre’ karar verdim. Şüphesiz, mesleğimin icrası sırasında, kararlarımı etkilemeye çalışan unsurlar hep oldu; ama, ben, hiç birine kulak asmadım; telefon ettiklerinde ahizeyi suratlarına kapadım; odama girdiklerinde kapı dışarı ettim; ‘kendi hür vicdanım dışında’ kimseye ‘eyvallahım’ olmadı!  Çünkü, arkamda, mensubu olmaktan her zaman gurur duyduğum ‘Büyük ve Bağımsız Türk Yargısı’ vardı!  Eğer, mensubu olduğum yargı kuvveti, ‘bir yerlere bağımlı’ olsaydı, yargılamaya ilişkin yetkilerimi vicdani kanaatlerime göre değil, ‘birilerini’ memnun etmek için, onların arzuları, çıkarları ve talimatları doğrultusunda kullanmak mecburiyetinde kalacaktım; bu durumda ise, haktan, hukuktan, adalet ve hakkaniyetten söz edilemeyecekti. Keza, yüce yargı, eğer ‘bağımlı’ olsaydı, mesleğimi, yargıyı bağımlı hale getiren siyasi iktidar mensuplarının görüş ve talimatları yönünde icra ediyor; kararlarımı da (açıktan açığa olmasa bile, gizliden gizliye) onların emirleri doğrultusunda veriyor olacaktım! İşte, benim, bu ‘en büyük nimetim’, kendi hür ve özgür iradem/vicdani kanaatim, 12 Eylül 2010 pazar günü ne yazık ki, bir daha geri verilmemek üzere elimden alınmak isteniyor; bundan böyle, kolu-kanadı kırılmış ‘bağımlı ve cüce’ bir yargının mensubu olarak siyasi iktidarların ‘robotu’ haline getirilmek isteniyorum!”  Hakim Canbazoğlu, “Şimdi, buradan, ‘evet’çilere, ‘şimdilik evet’çilere, ‘yetmez ama yine de evet’çilere ve ‘boykot’çulara seslenmek istiyorum” diyerek, yazısına şöyle devam etti:  “Benim, bir hakim olarak, yargısal kararlarımı kanuna ve hukuka uygun biçimde vicdani kanaatlerime göre mi, yoksa siyasi iktidarlara mensup organ, makam, merci veya kişilerin emir ve talimatlarına göre mi vermemi istersiniz? Suçsuz olduğuna inandığım bir sanığı tam beraat ettirmek üzere iken, o sırada beni arayan kişinin aksi yönde karar vermemi ‘emir buyurması’ üzerine (içim kan ağlayarak) mahkumiyetine karar vermem hoşunuza gider mi? Veya, tam tersi, eldeki delillere göre cezalandırılması gereken azılı bir faili, hakkettiği cezaya çarptırmak üzere iken, fütursuzca odama dalan ‘birinin ya da birilerinin zoru ile’ beraat ettirmem, adalet duygularınızı incitmeyecek mi? İşte, anayasa değişikliği ile yapılmak istenen budur!  Asıl amaç, bugüne kadar bin türlü hileye, badireye, entrikaya, tertip ve düzene rağmen, hala ‘bağımsız’ kalabilmeyi başarmış olan yüce Türk yargısını, idareye bağımlı bir ‘robot yargı’ haline dönüştürmektir! Bundan, hiç şüpheniz olmasın! Ben halk oylaması sonrasında eskiden olduğu gibi, kararlarımı, yine kendi hür irademle baş başa kalarak vermek istiyorum; idarenin mümessilleriyle kafa kafaya vererek değil!  Ben, kararlarımda bana tesir etmeye çalışan kişilerin suratlarına eskisi gibi telefonu kapamak; odama girdiklerinde ise yine kapı dışarı etmek istiyorum; her telefon ettiklerinde esas duruşa geçmek ya da mahkemeye geldiklerinde onları baş köşelerde ağırlamak değil! ‘Evetçiler/ Boykotçular’, ne olur, mesleğimin biricik güvencesi, varlık sebebi, olmazsa olmazı, bütün gücü, kuvveti, güzelliği, hatta süsü olan ‘hür irademi/vicdanımı’ lütfen, ama lütfen elimden almayın, onu bana çok görmeyin, beni birilerinin kulu, kölesi, ırgadı, marabası, kuklası, robotu haline dönüştürmeyin! Ne olur! Bağımsız Türk yargısının onurlu bir mensubu olarak gerekirse sizlere yalvarıyorum: Kararınızı lütfen bir kez daha gözden geçirin! Ne olur!”  Canbazoğlu’nun hiçbir derneğin üyesi olmadığı öğrenilirken, Bolu Merkez İlçe Seçim Kurulu Başkanı olduğunu, bu yazının ardından tarafsız olamayacağı nedeniyle Yüksek Seçim Kurulu’na dilekçe vererek görevden alınmasını istediği belirtildi. Yüksek Seçim Kurulu’nun da bu isteğine olumlu karar verdiği açıklandı.
Büyük ölçüde Özgür Suriye Ordusu'na bağlı birliklerin kontrolüne geçen ve çatışmaların aralıklarla devam ettiği Rakka kentine bağlı Tel Abyad ilçesinin karşısında yer alan Akçakale'ye, Şanlıurfa'daki 20. Zırhlı Tugay Komutanlığı'ndan obüsler gönderildi.  Güvenlik önlemleri altında ilçeye ulaştırılan askeri araçlar, 2. Hudut Tabur Komutanlığı'na bağlı 5. Bölük Komutanlığı'na getirildi.  Bu arada son günlerde çatışmaların yoğunlaştığı Akçakale'nin karşısındaki Suriye'nin Tel Abyad bölgesinden de aralıklarla top sesleri duyuluyor.
Dörtyol'da 26 Temmuz’da polis memurunun şehit edilmesinde kullanılan otomobilin sahibi olan MHP'li Payas Belediyesi Başkan Yardımcısı Bestami Kılıç yeniden gözaltına alındı.  İkinci kez sorgulanan Bestami Kılıç, serbest bırakıldı.  Saldırının ardından gözaltına alınan Kılıç, ilk ifadesinde Amanos Dağları'nda Paşalı Yaylası'na giderken 5 PKK’lı teörist tarafından durdurularak otomobilin gasp edildiğini söylemişti.  Otomobil daha sonra Çağlalık köyü yakınlarında terk edilmiş şekilde bulunmuştu.  Kılıç’ın saldırıdan önce jandarma istihbarat görevlileriyle görüştüğü iddia edilmişti.
Filipinler Sahil Güvenlik'ten (PCG) yapılan açıklamada, Cebu şehrinden yola çıkarak Dapitan kentine gitmekte olan yolcu vapurunda yangın çıktığı belirtildi. Vapurun alev almasının ardından 3 kişinin hayatını kaybettiğinin bildirildiği açıklamada, vapurda 136 yolcu ve 38 mürettebat olmak üzere 174 kişinin bulunduğu bilgisi paylaşıldı. Açıklamada, vapurdaki 102 kişinin kurtarıldığı, kalan 69 kişi için arama kurtarma çalışmalarının sürdüğü kaydedildi. PCG, yangının çıkış nedeniyle ilgili henüz açıklamada bulunmadı. Yerel medyada çıkan haberlerde, bazı yolcuların, yangında panikle denize atladığı ve daha sonra yakından geçmekte olan balıkçı tekneleri ve kargo gemileri tarafından kurtarıldığı belirtildi.
'den yapılan açıklamaya göre, 20 Kasım 2016'da uygulanacak  na, nüfus cüzdanı olmadığı veya nüfus cüzdanında T.C. kimlik numarası, soğuk damga ya da fotoğraf bulunmadığı için kabul edilemeyecek durumdaki adaylar için İçişleri Bakanlığı Nüfus ve Vatandaşlık İşleri Genel Müdürlüğünce il ve ilçe nüfus müdürlükleri, sınav günü 07.00-10.15 saatleri arasında açık olacak. Adayların, nüfus müdürlüğüne başvurmaları durumunda, işlemlerin hızlı ve kolay yürütülebilmesi amacıyla 2016-KPSS Ortaöğretim Sınav Giriş Belgesi ile 2 fotoğrafını yanında getirmeleri gerekiyor.
Suriye sınırından kontrolsüz geçişlerin önlenmesi için Milli Savunma Bakanlığı ile yapılan protokol çerçevesinde 688 kilometre uzunluğunda duvar inşa eden Başbakanlık Toplu Konut İdaresi (TOKİ), İran sınırı için yaklaşık 144 kilometrelik duvarın ihalesini tamamladı. TOKİ Başkanı Ergün Turan, Iğdır ve Ağrı illerinde yaklaşık 144 kilometrelik sınır duvarı inşa edeceklerini aktardı. Ağrı ve Iğdır arasındaki duvarın yanına aynı uzunlukta yol inşa edileceğini belirten Turan, "Beş ayrı etap halinde inşa edeceğimiz duvarın ihale işlemlerini tamamladık. Şu anda inşa faaliyetleri için şantiye mobilizasyonu ve yer teslimi çalışmalarını yapıyoruz. Etap etap yapılacak inşaatın ilk bölümünü ekim ayında tamamlamayı planlıyoruz." dedi. Duvar boyunca 15 kapı bulunacağını anlatan Turan, şöyle konuştu: "Kapılarda kurşungeçirmez camlar bulunacak. Kapılarda üstün güvenlikli malzeme kullanıyoruz. Duvarı da taşınabilecek şekilde inşa ediyoruz. Dev blokların yapımında mukavemeti yüksek dayanıklı beton kullanıyoruz. TOKİ olarak sadece duvar kalıbı döküp monte etmiyoruz. Duvarın arkasına devriye atmak için güvenlik yolunu da yapıyoruz. İnşa sürecinin tamamı da yerli sermaye." TOKi Başkanı Turan, Suriye sınırında inşa edilen duvar hakkında da bilgi verdi. Hatay'dan başlayan 688 bin 240 metre uzunluğunda Fiziki Güvenlik Duvarı'nın, 692 bin metre uzunluğundaki yol, kapı, kule gibi hizmetlerin yapımını ihale ettiklerini söyleyen Turan, şu bilgileri verdi: "Eylül 2016'da başlayan bu çalışmalar kapsamında yaklaşık 770 milyon lira sözleşme bedeli olan toplam 30 ihale gerçekleştirilmiştir. Aynı zamanda mayın da temizlendiği için güvenlik açısından zor ve tehlikeli şartlar altında çalışmalarımız sürdürüyoruz. Şanlıurfa sınırında ise 48 bin metrelik alanın geçici kabulü yapılmış, Hatay sınırında da 41 bin metre uzunluğundaki alan geçici kabul aşamasına getirilmiştir. Diğer alanlarda da süratle çalışmalar devam etmektedir."
İbrahim erkal, ailesinin talebi üzerine ileri tetkik ve tedavilerinin yapılabilmesi amacıyla bu sabah saatlerinde bulunduğu özel hastaneden alınarak Ümraniye Eğitim ve Araştırma Hastanesi'ne getirildi. Erkal'ın, nakil sonrasında yapılan ilk değerlendirmesinde bilincinin kapalı, tansiyon ve nabız gibi hayati fonksiyonlarının düzensiz olduğu tespit edildi. Sanatçının sağlık durumu sonucu medikal tedavisinin yoğun bakım şartlarında sürdürülmesine karar verilirken, şu an için ek bir cerrahi girişim planlamasının bulunmadığı ve Erkal'ın yakınlarının da konuya ilişkin bilgilendirildiği öğrenildi.  İbrahim Erkal, 12 Nisan'da evinin otoparkında baygın halde bulunmuş, önce bir kamu hastanesine, ardından da bir özel hastaneye götürülmüştü. Yapılan tetkiklerinde ciddi bir beyin kanamasının olduğu tespit edilen ve bunun üzerine ameliyatta alınan Erkal'ın tedavisi, yoğun bakım şartlarında gerçekleştirilmişti.
, vitamin deposu olma özelliğinin yanı sıra sofradan eksik edilmemesi gereken bir besindir. C, B, E vitaminleriyle beraber demir, potasyum ve magnezyum minarelleri de içeren beyaz lahana, bağışıklık sistemini güçlendiriyor ve kanserden koruyor. Bu faydalarının yanı sıra lahana zayıflamak isteyenlerin de adeta gözde sebzesi durumunda... Yağ yakıcı özelliği bulunan beyaz lahanadan faydalanarak, fazla kilolarınızdan kurtulabilirsiniz. Diyetinizde lahanadan nasıl faydalanacağınızı merak ediyorsanız, işe gün boyu içebileceğiniz bir lahana çayı yapmakla başlayabilirsiniz. Lahanayı birçok seçenekte kullanabilirsiniz. Örneğin, lahanayı salataya koyabilirsiniz, çorbasını yapabilirsiniz. Diyet programınızı desteklemek adına hazırladığınız lahana çorbasını, salatasını veya lahana çayını gün boyu tüketebilirsiniz. 1 litre suya 6-7 yaprak lahana eklenir ve 7 dakika kaynatılır. Sonra da bu karışımı, ılıdıktan sonra süzün ve suyunu 1 gün içinde tüketin. Lahana çorbası diyeti yapmak istiyorsanız ise bu diyet sayesinde güçlü yağ yakımı gerçekleşir. Ne kadar çok lahana çorbası tüketirseniz o kadar kilo verirsiniz. Lahana çorbasının kokusu size ağır gelse de tüketmeye çalışın. "Ne kadar lahana çorbası içilmeli?" diye soruyorsanız, dilediğiniz kadar tüketebileceğinizi bilmelisiniz. 7 gün boyunca yapmanız gereken lahana diyetiyle ortalama 5 kilo verebilirsiniz.  Lahana çorbası diyetinin ilk gününde sadece meyve tüketin. Muzun dışında istediğiniz başka bir meyveyi yiyebilirsiniz. Meyvenin yanı sıra lahana çorbasını gün boyu yemelisiniz.  Tüm gün istediğiniz taze, pişmiş ya da çiğ sebzeyi tüketebilirsiniz. Bezelye, kurufasulye ve mısır tüketmemek şartıyla... Akşam yemeğinde büyük boy bir patates yiyebilirsiniz. Ancak lahana diyetinin ikinci günü hiç meyve yememelisiniz. Patates dışında dilediğiniz kadar sebze; meyve yiyebilirsiniz. Lahana çorbasını yine gün boyu tüketmelisiniz. 8 adet muzla beraber istediğiniz kadar yağsız süt ve lahana çorbası yiyin.  Lahana diyetinin beşinci günü 300-500 gram et, 6 adet domates tüketin. Günde en az 6-8 bardak su için. Lahana diyetinin beşinci günü lahana çorbasından en az bir kase için. Et yerine derisi alınmış tavuk veya balık yiyebilirsiniz. Bugün patates yok, et ve sebze yiyin. Bugün de en az 1 kase lahana çorbası için.  Diyetinizin son günü de lahana çorbasını içmeyi unutmayın. Esmer pirinç, düşük kalorili meyve ve sebze tüketebilirsiniz. Alkol, diyet kola ve karbonhidratlı içeceklerlerden uzak durun.  Lahana diyeti yaptığınız süre boyunca bol bol su için ve yürüyüş yapmaya özen gösterin. Lahana, C ve K vitamini kaynağı olarak mükemmel bir besindir. Ayrıca lif içeriği zenginliği kabızlık, mide ülseri, şişmanlık gibi sorunları engellemeye birebirdir. Bol miktarda Folik asid ve B6 vitamini içermekte ve oldukça düşük kalorilidir. Dr. Özgür Şamilgil değerli bir besin kaynağı  lahananın zengin özelliklerini belirtiyor: Bu modern yaşamın getirdiği çok ciddi bir beslenme sorundur.  Başta mide ülseri, baş ağrısı, sindirim sistemi kanserleri, hazımsızlık ve iştah kaybı, kabızlık gibi birçok sağlık sorunun ana nedenidir. Hatta cilt hastalıkları, egzama, erken yaşlanmayla da yakın ilişkisi olduğu bilinmektedir. Lahanadaki yoğun lif, bağırsakta su tutmaya yardımcı olur ve barsak hareketini arttırarak dışkının daha yumuşak olmasını sağlayarak dışarıya atılımını kolaylaştırır, karbonhidrat, yağ emilimini azaltarak kolesterol yüksekliği, şeker hastalığı ve şişmanlığa engel olur. Portakaldan bile daha fazla C vitamini içeren lahana bu sayede dişeti kanamaları, dudak kenarlarında çatlama, egzema benzeri cilt hastalıkları, bağışıklık sisteminde zayıflama, sık enfeksiyon ve soğuk algınlığı, erken yaşlanma, ve depresyona karşı koruyucu etkiye sahiptir. Yara iyileşmesini hızlandırır, Alzheimer benzeri sinir sistemi hastalıklarının şiddetini azaltabilir. Kükürt çok yararlı bir besin maddesidir. Kükürt eksikliği mikrobik enfeksiyonların artmasına, hastalık süresinin uzamasına ve yara iyileşmesinde önemli ölçüde gecikmeye yol açabilir. Ayrıca midede ülser olasılığını ve şiddetini arttırır. Kış aylarında sirkeli lahana turşusu tüketilmesinin viral hastalıklara karşı dayanıklılığı arttırdığı bilinmektedir. Lahana, zengin kükürt içeriği sayesinde, yaralarda mikrop üremesini azaltıcı ve iyileşmeyi hızlandırıcı etkisi bulunmaktadır. Lahana ayrıca karnabahar, ıspanak gibi turpgiller ailesi sebzelerden birisidir. Sağlık için en önemli faydalarından biri güçlü antioksidan içeriğidir. Bu, lahana ve benzeri sebzelerin kanser ve kalp hastalığı gibi hastalıkların gelişiminde önemli rol oynayan, genel sağlık için de çok zararlı olan serbest radikallerin temizlemesi anlamına gelir. Çok sayıda anti-kanser bileşikleri içermektedir. Lupeol, Sinigrin ve sülforafan gibi tömör gelişimi ve kanser oluşumunu engelleyen maddeler sayesinde lahana gibi sebzelerin düzenli olarak diyete eklenmesiyle yapılan bir çalışmada meme kanserinde önemli bir azalma saptanmıştır. Lahana benzeri sebzeler, kemik sağlığı için en gerekli kalsiyum, magnezyum ve potasyum gibi minerallerin mükemmel oranlarda içeren besinlerdir. Lahana zengin bir beta-karoten kaynağıdır. Yaşlanmayla ortaya çıkan sarı nokta hastalığını önlemek ve katarakt oluşumunu geciktirmek için tüketilmesi önerilmektedir. Beta-karoten aynı zamanda prostat kanseri riskini de azaltmaktadır. Lahana bol lif içeriği ve düşük kalorisi sayesinde kilo vermek isteyenlerin de gözdesidir. Yoğun potasyum içeriği sayesinde kalp krizi ve felç riskini arttıran yüksek kan basıncına karşı engelleyici etkiye sahiptir. İçindeki K vitamini ve antosiyaninlerin varlığı zihinsel fonksiyon ve konsantrasyon açısından beyne güçlü bir destek sağlayabilir. Bunama ve benzeri sinir sistemi hastalıklarını engellemede faydalıdır. Kırmızı lahananın bu maddeler açısından çok daha zengin olduğu bilinmektedir. C vitamini, antosiyanin, kükürt, ve diğer farklı antioksidan kaynaklardan, önemli bir zenginliğe sahiptir. Cilt kırışıklıklarının, cilt renk bozukluklarının, lekelerin ve diğer birçok erken yaşlanma bulgularının engellenebilmesi sağlıklı ve genç görünüm için lahana ailesi besinlerin sıklıkla tüketilmesi önerilmektedir. Bazı bakteriler turşu yapımı sırasında lahana şekerini fermente ederek, kas ağrılarını azaltmaya yardımcı olabilen maddeler oluşmasını sağlamaktadır. Lahana, romatizma, gut, artrit, böbrek taşı, cilt hastalıkları, egzama gibi hastalıklara neden olabilen zehirlerin, yani serbest radikaller ve ürik asidin temizlenmesini sağlar, yani çok iyi bir detoks maddesi gibi davranır. Bu detoksifiye etkisi yüksek C vitamini ve kükürt içeriğinden kaynaklanmaktadır. Lahana tiroid bezinin hormon üretimi için gerekli olan iyodu kullanmasını sağlayan enzimi bloke eden isothiocyanate denilen maddeler içermektedir. Fazla tüketimi guatr hastalığına neden olabilir. Bu madde ısıya dayanıksız olduğundan pişirmeyle ortadan kalmaktadır. Buna rağmen pişirme işleminin faydalı olan C vitamini ve benzeri maddelerin kaybına neden olduğu unutulmamalıdır. En faydalı olan yöntem, lahananın çiğ veya turşu olarak tüketilmesidir. Fazla tuzdan uzak durmak için sirkeyle hazırlanan turşu en idealidir.
Harvard Üniversitesinde, parkinson hastalarında MR ve ultrason altında ilgili çekirdek hücreleri yakarak hasta şikayetlerini ortadan kaldıracak ve beyin pilini geride bırakacak yeni bir tedavi yöntemi geliştirildi. AA'nın haberine göre; Türkiye Parkinson Derneği Yönetim Kurulu Üyesi ve Ankara Üniversitesi (AÜ) Tıp Fakültesi Nöroloji Anabilim Dalı Öğretim Üyesi Prof. Dr. Cenk Akbostancı, parkinsonun beyinde dopamin ismi verilen hücrelerin azalmasına bağlı ortaya çıktığını söyledi. Türkiye'de yaklaşık 120 bin parkinson hastası bulunduğunu ifade eden Akbostancı, "Bu hastalar çok yavaş hareket ediyor, yazıları küçülüyor, sesleri kısılıyor, yüzleri ifadesiz hale gelmeye başlıyor, yürümede sıkıntı yaşıyorlar ve yatakta sağa sola dönerken sıkıntı yaşıyorlar" diye konuştu. Prof. Dr. Akbostancı, hastalığın tedavisinde beyin pili uygulamalarının yapıldığını, ancak bunun her hasta için uygun olmadığını belirtti. Beyin pili ile hastalık belirtilerinin yüzde 70 azaltılabildiğini anlatan Akbostancı, "Beyin pili, uygun hastaya yapıldığında en etkin tedavi seçeneğidir" diye konuştu. Akbostancı, beyin pili tedavisine ilişkin yeni çalışmaların da söz konusu olduğunu, bu alanda üç yeni bilimsel araştırmanın yürütüldüğünü anlattı. Söz konusu gelişmelerin, mevcut beyin pili operasyonuna göre önemli avantajlar sunacağını dile getiren Akbostancı, "Şu anda yapılan uygulamada, sistemin bataryası ve bilgisayarı köprücük kemiğinin altına yerleştiriliyor ve kablolar beynin içine yerleştiriliyor. Cerrahi uygulama sonrasında beyin pili hekim tarafından bir cihaz aracılığıyla programlanıyor" diye konuştu. Akbostancı, programlamanın yapılması için uygulama sonrasında hastanın hekime gelmesi gerektiğini ifade etti. Prof. Dr. Akbostancı, yeni çalışmalardan birisinin aralarında Türk bilim insanlarının da yer aldığı Oxford Üniversitesinde yürütüldüğünü dile getirerek, mevcut beyin pili uygulamasında olduğu gibi hastanın kafasında bir delik açılarak elektrotların yerleştirildiğini ancak pilin bilgisayarının köprücük kemiği yerine kafasında saçlı derinin altına yerleştirildiğini belirtti. Böylece hastanın köprücük kemiğiyle kafatası arasında cilt altından geçen kabloların olmadığını anlatan Akbostancı, "Yöntemin bir diğer avantajı ise programlamak için hastanın hekimin yanına gelmesine gerek kalmadan, hekim uzaktan programlama yapabiliyor. Çünkü bir bluetooth sistemi kullanılıyor. Yöntemin, 4-5 yıl içinde kullanıma girmesi öngörülüyor." bilgisini verdi. Bir diğer çalışmanın ise Harvard Üniversitesinde yapıldığını aktaran Akbostancı, şöyle devam etti: "Tüm sistemlerde hastanın kafasının içinde bir delik açılarak, elekrotların buradan yerleştirilmesi gerekiyor. Şimdi ise bunun hiç kesi yapılmadan uygulanabilmesine olanak sağlayan bir yöntem mevcut. Bu sistemde, uygun olan hasta bir MR makinasına giriyor ve orada 2-3 saat süren bir işlem yapılıyor ama hastaya herhangi bir cerrahi işlem uygulanmıyor. Bu sistemde de hasta parkinson tedavisi için bıçaksız bir ameliyat geçiriyor ve oradan kalktığında titremesi geçmiş olarak evine dönebiliyor."
Artvin'in Hopa ilçesinde meydana gelen trafik kazasında 2 kişi öldü. Hopa-Arhavi karayolunun liman kavşağı mevkisinde, Nazım Yılmazlar (30) yönetimindeki otomobil, park halindeki Gürcistan plakalı TIR'a arkadan çarptı. Kazada, sürücü Yılmazlar ile otomobilde bulunan Sercan Mert Yenigül hayatını kaybetti. Kaza nedeniyle tırda çıkan yangın, Hopa Belediyesi itfaiye ekipleri ile güvenlik güçlerine ait TOMA yardımıyla söndürüldü. Öte yandan, Gürcistan uyruklu TIR sürücüsü T.A'nın gözaltına alındığı bildirildi.
Prof. Dr. Süleymanlar, TÜBİTAK ve Sağlık Bakanlığının desteğiyle Türk Nefroloji Derneği tarafından yürütülen Kronik Böbrek Hastalığı Araştırması ''Credit''in sonuçlarını kamuoyuyla paylaştı.  İlk bölümünü tamamladıkları araştırmada önemli bulgulara ulaştıklarını belirten Prof. Dr. Süleymanlar, hipertansiyon ve diyabetin böbrek hastalıklarını tetikleyen en önemli faktörler olduğunun bir kez daha ortaya çıktığını ifade etti.  Prof. Dr. Süleymanlar, 10 bin 872 kişinin katıldığı araştırmaya göre, kadınların en riskli grubu oluşturduğunu, hastalığın Marmara ve Güneydoğu Anadolu'da daha sık görüldüğünü bildirdi.  Dünyada 500 milyondan fazla kişide kronik böbrek hastalığı olduğunu, Türkiye'de ise bu sayının 8 milyona kadar ulaştığını kaydeden Süleymanlar, böbrek hastalığının çok hızlı geliştiğine, kontrol altına alınmayan yüksek tansiyonun böbrekler üzerinde ciddi hasarlar meydana getirdiğine dikkati çekti.  Teşhis edilmediği takdirde kronik böbrek hastalığının böbrek fonksiyonlarının adım adım kaybedilmesine, sonuçta da diyaliz tedavisine veya böbrek nakline kadar gidebilen sonuçlara neden olduğunu vurgulayan Süleymanlar, bugün dünyada milyonlarca kişinin kronik böbrek hastalığından kaynaklanan kardiyovasküler hastalıklar nedeniyle vaktinden önce hayatını kaybettiğini belirtti.  Tansiyonun düzenli olarak ölçülmesi ve idrarda protein kontrolünün düzenli olarak yapılması gibi basit tetkiklerle böbreklerin korunabileceğine dikkati çeken Süleymanlar, bu nedenle Türk sağlık sisteminde hem yüksek tansiyon hem de kronik böbrek hastalığı konusunda önleyici tedbirlerin alınması gerektiğini ifade etti.  
 
 Böbrekleri korumak için alınacak bazı etkili önlemler konusunda da bilgi veren Prof. Dr. Gültekin Süleymanlar, açıklamasında şunları kaydetti: ''Buna göre 65 yaş üstündeyseniz, diyabet, hipertansiyon, şişmanlık, metabolik sendrom, sigara alışkanlığı, tekrarlayan taş düşürme öyküsü, uzun süreli ağrı kesici ilaç kullanımı gibi bir durumunuz varsa ve ailede böbrek hastalığına ilişkin genetik risk taşıyorsanız böbrek hastalığı riskiniz diğer kişilere göre daha fazla demektir. Bu hastalıkları veya belirtileri olan kişiler belirli aralıklarla düzenli olarak sağlık kontrolünden geçmek, tansiyon, şeker ve böbrek testlerini yaptırmak durumundadır. Riskli sayılan gruplar başta olmak üzere böbreklerini korumak isteyen herkes tuzu azaltmalı, doymuş yağlardan ve fazla kaloriden kaçınmalı, kilo kontrolünü sağlamalı, sigarayı bırakmalı, alkolü azaltmalı/bırakmalı ve düzenli egzersiz yapmalıdır.''  
 
 Türkiye genelinde 23 ilde rastgele seçilen 4 bin 765'i erkek 10 bin 872 hasta üzerinde yapılan araştırmanın sonuçlarına göre, Türkiye'de yetişkinlerin yüzde 17,6'sı yani 8,1 milyon kişi böbrek hastası.  Böbrek fonksiyonları en az yüzde 50 azalmış hasta sayısı 2,5 milyon dolayında iken böbrek hastalığına yakalanan kişilerin kronik hastalık tablosuna bakıldığında yüzde 31,7 ile tansiyonun ilk sırada, yüzde 12,6 ile şeker hastalığının ikinci sırada, yüzde 36 ile metabolik sendromun üçüncü sırada yer aldığı görülüyor.  Böbrek hastalığına yakalanmada kadınlardaki hastalık oranının daha yüksek olduğu saptanırken, bunun kadınların kronik böbrek hastalığı açısından daha riskli olduğu sonucunu ortaya koyduğu belirtiliyor.  Kronik böbrek hastalığının bölgesel dağılımına bakıldığında ise hipertansiyon sıklığının daha fazla olduğu Marmara ve Güneydoğu Anadolu'da riskin daha yüksek olduğu görülüyor.
Devlet Bakanı Egemen Bağış'ın girişimleri sonucu 8 günlükken Türkiye'ye getirilen Mavi Bebek sendromlu Seraj Ala Abujaarad, geçirdiği kalp ameliyatları sonucu sağlığına kavuşturularak taburcu edildi.  Medical Park Bahçelievler Hastanesi'nde bugün son kontrolleri yapılan Seraj Bebek, İstanbul Büyükşehir Belediyesinin misafirhanesinde ağırlanan ailesine teslim edildi. Seraj Bebek, 15 Ağustos Pazar günü ailesiyle birlikte ülkesine dönecek.  Bebeklerinin sağlığına kavuşmasını mutlulukla karşıladıklarını belirten anne Fatma Abujaarad ve baba Allam Abujaarad, Cumhurbaşkanı Abdullah Gül ve Başbakan Recep Tayyip Erdoğan başta olmak üzere tüm Türkiye'ye gösterdikleri ilgiden dolayı teşekkür etti.  Gazze'deki evlerinin her yerini Türk bayraklarının süslendiğini dile getiren Fatma Abujaarad, çocuklarının adını da 'Erdoğan Seraj' olarak değiştirme kararı aldıklarını ifade etti.
Başbakan Ahmet Davutoğlu,   dedi. Başbakan Davutoğlu konuşmasında, toplantıda alınan kararlar temelinde, gelişmekte olan düşük gelirli ülkelerin de bu sürecin bir parçası olmasını, sorunlarının ve endişelerinin dikkate alınmasını istediklerini söyledi. Küçük ve orta boy işletmelerin desteklenmesinin önemine işaret eden Davutoğlu, bunun kapsayıcı büyüme açısından önemli olduğunu, kavram olarak bunu ortaya koyduklarını ifade etti. Mümkün olduğu kadar kapsayıcı olacaklarını bildiren Davutoğlu, aynı zamanda daha fazla sektörel katkı sağlamaya çalıştıklarını söyledi. Büyümeyle alakalı temel ilgi alanları konusunda da değerlendirmelerde bulunan Davutoğlu, buna göre, daha önce belirlenmiş olan ve Brisbane Zirvesi'nde de teyit edilmiş hedefleri sağlamaya çalışacaklarını bildirdi. Başbakan Davutoğlu,   dedi. Türkiye için başka bir konunun da istihdam olduğunu, 2008 yılındaki küresel krizle başlayan resesyonun çok önemli bir işsizliğe yol açtığını anımsatan Davutoğlu, bunun sadece rakamsal olarak değil aynı zamanda ödemelerde, maaşlarda da düşüşe sebep olduğunu anımsattı. Başbakan Davutoğlu,   diye konuştu. Ticaretin de küresel büyüme ve kalkınmanın lokomotiflerinden biri olduğunu, ticaretin içinde temel olarak iki taraflı, çok taraflı bölgesel ve uluslararası mekanizmalar ve düzenlemeler bulunduğunu kaydeden Davutoğlu, dolayısıyla küresel düzeyde ticaretin artırılması için yeni bir mekanizmaya ihtiyaç bulunduğunu, bu mekanizmanın da diğer mekanizmaları tutarlı bir çerçeve içinde bir araya getireceğini söyledi. Başbakan Davutoğlu,  ifadesini kullandı. Birleşmiş Milletler sisteminin ve kalkınma çalışmalarının da gözden geçirilmesi gerektiğini ifade eden Davutoğlu, Türkiye'nin 2015'i küresel kalkınma yılı ilan ettiğini, kendilerinin de kalkınmayla alakalı bütün konulara odaklanacaklarını, G-20 ile bu örgütün dışındaki ülkeler, özellikle de az gelirli, gelişmekte olan ülkeler arasında köprü kurmaya çalışacaklarını bildirdi. Davutoğlu, "Dün ve bugün tartışıldı. 2010 yılındaki IMF kotasını ve IMF'nin yeniden yapılandırılmasını görüşüyor ve bu Türkiye'nin dönem başkanlığında da uygulanacak. Bugün herkesin üzerinde mutabık kaldığı bir şey var, IMFnin çok daha kapsamlı ve kapsayıcı bir yaklaşıma ihtiyacı var" diye konuştu. Yolsuzlukla mücadelenin önemli konulardan olduğuna dikkati çeken Davutoğu, birçok ülkede, etkili ve kalkınmanın önündeki en büyük engellerden birinin yolsuzluk olarak ortaya çıktığını, Türkiye'nin dönem başkanlığında bu konuya da eğileceklerini bildirdi. Enerjinin de en önemli konulardan olduğuna işaret eden Davutoğlu, dünya nüfusunun beşte birini enerjiye erişim hakkına sahip olmadığını söyledi. Davutoğlu, "  diye konuştu. İklim değişikliğiyle alakalı Paris Konferansı için de bir hazırlık dönemi olacağını belirten Davutoğlu, bunun insanlık için çok önemli olduğunu kaydetti. Davutoğlu, sözlerini şöyle sürdürdü: Başbakan Ahmet Davutoğlu, daha sonra gazetecilerin sorularını yanıtladı. Bir gazetecinin, "Ebola ile ilgili herhangi bir ilerleme kaydedildi mi? Suriye meselesinden önemli bir karar alınmaması sizi hayal kırıklığına uğrattı mı?" sorusu üzerine Davutoğlu, Griffith Üniversitesi'ndeki konferansına atıfta bulunulduğuna işaret etti. G-20 liderleri olarak da dünya toplumunun liderleri olarak da bu insani konulara cevap vermek durumunda olduklarını vurgulayan Davutoğlu, şunları kaydetti: önündeki bir soru üzerine Başbakan Davutoğlu, 2008'e kadar G-20 toplantılarının maliye bakanları arasında yapıldığını ve gündeminin her zaman ekonomik konular olduğunu söyledi. Davutoğlu, zirvenin temel gündemini ekonomi konuların oluşturduğunu belirterek, şöyle devam etti: G-20 liderleri olarak siyasi ve ekonomik konular arasındaki bağlantıları gördüklerini dile getiren Davutoğlu,   dedi.
Balıkesir Emniyet Müdürlüğü ekipleri, yürütülen FETÖ soruşturması çerçevesinde bir süredir takip edilen Emine A'nın Edremit'teki evine sabah saatlerinde operasyon düzenledi. Gözaltına alınan Emine A'nın cep telefonunu inceleyen polis ekipleri, kayıtlara göre son görüşmelerin önemli bir bölümünün ABD'deki birileriyle yapıldığını belirledi. "İlçe ablası" olarak bilinen şüphelinin evinden 2 adet 1 dolar ile FETÖ elebaşı Gülen'in çok sayıda fotoğrafı ve kitabının ele geçirildiği öğrenildi. İlçede aile hekimi olan eşi İsmail A'nın da uzun süredir arandığı bildirildi.
Fiat 500 gibi düz kumaş tavana sahip olan otomobil, 1957 model Fiat 500’ü çok andırıyor. Fakat otomotiv sektörünün 50 yılda elde ettiği teknolojik ve uzaysal avantajları sonuna kadar kullanıyor. Artık makul ölçüde dört koltuğa sahip olan aracın uzunluğu 355 cm, genişliği 165 cm ve yüksekliği de 149 cm. Bu ölçüler temel modelle aynı ve otomobilin orijinal modele göre 58x33x17 (boy-genişlik-yükseklik) santimetre daha büyük olması anlamına geliyorlar. Yine de, büyüklükteki artış eski-yeni MINI arasındaki kadar dikkat çekici değil ve insanlarda bundan hoşlanmışa benziyor. Yeni 500 satışlarının %58’i İtalya dışında, çoğunlukla Avrupa’nın diğer kısımlarında gerçekleşti. Heyecan kısmen Fiat’ın “açık kaynaklı yaklaşımından”, yani sürekli olarak otomobilin hayranlarından aldığı geri bildirimlerden yararlanarak ürünü “hiç durmadan geliştirmesinden” kaynaklanıyor. 500C’nin azalan bagaj yerinden muzdarip olacağı ve bagaja erişmenin daha zor olacağı korkuları vardı. Fiat durumun böyle olmadığını söylüyor. Mühendisler bagajı asılı tutmak için “paralelkenar menteşeler”den faydalanmışlar, buda mandalın pürüzsüz açılabilmesini sağlamış. Elektrikli kayar kumaş tavan açıldığı zaman hava türbülansı en düşük düzeyde tutuluyor. Fiat yolcuların aşırı rüzgar gürültüsü olmadan iletişim kurabilmelerini istemiş ve bu yöndeki çabalarını daha etkili hale getirmek için bir rüzgar kesici eklemiş. Cam bir arka pencere ve otomatik klima kontrolü sayesinde araç bütün mevsimlerde keyifli bir sürüş sunuyor. Üçüncü fren ışığının yeri de ilginç. Kumaş tavanın içine takılan üçüncü ışık arkadaki araç ne olursa olsun kolayca görülebiliyor. Otomobilin en büyük sorunu kör noktalar barındırma potansiyeline sahip olması olabilir. Umarız aynalar bu sorunu mümkün olduğu kadar azaltacak şekilde tasarlanmıştır. Fiat tavanın tasarımı konusunda rakibi MINI’nin izinden gidiyor ve müşterilerin farklı renklerde üç çeşit kumaş seçmesine imkan tanıyor. Gövde rengi ne seçilirse seçilsin, fildişi, kırmızı ve siyah tavan seçenekleri var. Ayrıca deri kaplamalar, Interscope HiFi ses sistemi ve Blue & Me Harita navigasyon cihazı da mevcut. Hem 500, hem de 500C için aynı üç motor mevcut; bunlar 69 bg 1.2 litrelik benzinli, 100 bg 1.4 litrelik benzinli ve 75 bg turbo dizel 1.4 litrelik motorlar. Üç araçta da beş vitesli mekanik şanzıman standart olarak sunuluyor, ama benzinli modellerde seçenek olarak Dualogic otomatik şanzıman da bulunuyor. Yeni Fiat 500C’nin ilk test sürüşleri İtalya’da 4 Temmuz’dan itibaren, yani yeni 500’ün tanıtılmasından tam iki sene sonra başlayacak.
Dev kamu varlıklarının devredildiği, toplam büyüklüğü 200 milyar dolar olması hedeflenen Türkiye Varlık Fonu’nu yöneten şirketin aralarında Cumhurbaşkanı’nın Başdanışmanı Yiğit Bulut’un da bulunduğu yönetim kurulu üyelerine ne kadar ücret verileceğinin daha belirlenemediği ortaya çıktı. Şubat başında atanmalarına ve göreve başlamalarına karşın Başbakan Yardımcısı Nurettin Canikli, şirketin yönetim kurulu üyeleri ile genel müdürünün ücret dahil haklarının henüz belirlenemediğini bildirdi.  5 Şubat 2017’de yönetim kurulu üyeliklerine kimlerin atandığı belli oldu. Yönetim kurulu üyeliklerine, Cumhurbaşkanı Başdanışmanı Yiğit Bulut, Kerem Alkin, Himmet Karadağ ve Oral Erdoğan atandı. Varlık Fonu Genel Müdürlüğü ve Yönetim Kurulu Başkanlığı’na ise Mehmet Bostan getirildi. Fonun kuruluş yasasında yönetim kurulu üyelerinin ücretlerine ilişkin herhangi bir düzenleme yer almadı. CHP Manisa Milletvekili Mazlum Nurlu konuyu soru önergesiyle TBMM’de gündeme getirdi. Önergeye Başbakan adına Başbakan Yardımcısı Nurettin Canikli yanıt verdi. Canikli, şirket yöneticilerinin ne kadar ücret alacakları konusunda, “Türkiye Varlık Fonu Yönetimi AŞ yönetim kurulu üyelerinin ve genel müdürünün ücret, huzur hakkı ve benzeri hakları henüz belirlenmemiştir” dedi.
Avrupa Birliği (AB) Komisyonu Sözcüsü Mina Andreeva, üye devletler adına Brexit müzakerelerini yürüten AB Komisyonu için ideal Brexit tarihinin en geç 31 Ekim olduğunu anımsatarak, İngiltere'ye AB'ye "en kısa sürede somut öneriyle gelmesi" çağrısında bulundu. Andreeva, İngiltere Başbakanı Boris Johnson'ın, Kraliçe 2. Elizabeth'ten parlamentoyu Brexit öncesinde bir ay tatil etme talebini, ülkenin "iç işleri" olarak nitelendirerek, yorum yapmaktan kaçındı. İngiliz parlamentosu, 29 Mart'ta gerçekleşmesi gereken anlaşmasız Brexit'i yasa çıkartarak engellemiş, hükümet AB'nin de onayıyla Brexit'i 31 Ekim'e ertelemişti. İngiltere, 2016'daki referandumda yüzde 48'e karşı yüzde 52 oyla AB'den ayrılma kararı almıştı.
Günlük hayatımızı kolaylaştıracak yeni bir metal türü keşfedildi. ABD'nin Kaliforniya Üniversitesi’ndeki (UCLA) Henry Samueli Mühendislik ve Uygulamalı Bilim Okulu'nda yapılan araştırmalarda üretilen yeni metalin yapısında magnezyum ve seramik silikon nanopartikülleri bulunuyor.  Araştırmacılar bu dayanıklılık-ağırlık oranı oldukça ideal olan metali elde etmek için, erimiş metallerde bulunan nanopartikülleri dağıtarak dengede tutmanın yeni bir yolunu buldu. Bu yeni yöntemle elde edilen metal, yüzde 14 oranında silikon karbit nanopartiküllerden, yüzde 86 oranında da magnezyumdan oluşturuldu. Araştımaya katılan bilim insanları, magnezyumun bol bir kaynak olduğuna ve çevreye zararının düşük düzeyde olduğuna da dikkat çekiyor.  Yeni elde edilen bu metal, daha hafif uçaklar yapmak, uzay araçları üretmek, otomobil sanayisinde kullanmak, yakıt tüketimini düşürmek, mobil cihazlar ve biyomedikal cihazları hafif ve dayanıklı hale getirmek için büyük önem taşıyor.
'ın   ilinde başlayan ve ülkenin güneyindeki diğer illere yayılan gösteriler devam ederken, Başbakan Haydar el-İbadi'nin, kamu hizmetlerinin iyileştirilmesi amacıyla Basra'ya yaklaşık   tahsis edilmesine karar verdiği bildirildi.  Başbakanlık ofisinden yapılan açıklamada, "İbadi'nin, su, elektrik ve sağlık hizmeti alanlarında kullanılmak üzere Basra'ya acilen 3 milyar dolar tahsis edilmesine karar verdiği" belirtildi. Adam kayırmacılıktan uzak adil bir sistemde işsizlerin yerleştirilmesi, konut, okul ve hizmet sektörlerinde inşaat yatırımlarının hızlandırılması ve nehir sularıyla ilgili bir takım kararların daha alındığı ifade edilen açıklamada ayrıca İbadi'nin, El-Necef Havaalanı Yönetim Kurulu'nun feshedilmesine karar verdiği bilgisi paylaşıldı.  Dün akşam Necef'te toplanan göstericiler, Necef Havaalanı'nı basarak, siyasi partilerin havaalanının gelirlerini kontrol altına aldığı iddiasıyla, havaalanı müdürünün görevinden alınmasını ve söz konusu gelirlerin kente yönelik hizmetlere aktarılmasını talep etmişti. Irak'ın petrol zengini kenti Basra'da, geçen pazar günü başlayan gösteriler daha sonra Zikar, Babil, Meysan, Divaniyye, Necef, son olarak da başkent Bağdat'a sıçramıştı. Meysan kentindeki dünkü gösterilerde güvenlik güçlerince açılan ateş sonucu 1 kişi yaşamını yitirmişti.  Hayat şartlarının iyileştirilmesinin talep edildiği gösterilerde, su ve elektrik hizmetlerindeki aksaklıklar, işsizlik ve devlet dairelerindeki yolsuzluklar protesto ediliyor.
Atatürk Üniversitesi İlahiyat Fakültesi Felsefe Tarihi Anabilim Dalı Öğretim Üyesi Prof. Dr. Hacı Ömer Özden, yaptığı açıklamada, Erzurum'a çayın 1800'lü yılların başında geldiğini söyledi. Erzurum'a geldiği yıllarda şeker olmadığı için çayın kuru dut, aşma ve kuru erikle içildiğini dile getiren Hacı Ömer Özden, daha sonra Rusya'dan şeker ithal edildiğini ifade ederek şunları söyledi: ''Rusya'dan kalıplar halinde gelen şekerler, kırılarak satışa çıkarılırmış. Vatandaşlar kalıp halinde aldıkları bu şekerleri evlerinde ''Taka Tuka'' adını verdikleri bir aletle kırarak küçültmüşler. İnsanlar şeker daha küçük olsun diye şekeri ağızlarında da kırarak yani ''Kıtlayarak'' çay içerlermiş. Bunun arkasında fakirlik veya yoksulluk var diyebiliriz.'' Kentteki semaver çayı geleneğini de anlatan Özden, şunları kaydetti: ''Bir rivayete göre de 1895 Erzurum'da bir kolera salgını olmuş. Doktorlar vatandaştan hastalığı karşı suları kaynatarak içmesini istemiş. Fakat Erzurum halkı buna pek uymamış. Dönemin valisi, hastalığa çare olarak her mahalleye büyük semaverler koydurmuş. Çayın yanında da bir kalıp şeker keserle kırılarak vatandaşlara verilmiş ve akşama kadar çay içmeleri istenmiş. Kıtlama kelimesinin şeker iki diş arasında kırılırken çıkan ''kıt'' sesinden geldiği bilinir.'' Erzurum'da soğuk hava etkili olduğu için bir kişinin akşama kadar 20 bardak çay içebileceğine dikkat çeken Özden, çay üzerine yazılmış şiir ve türkülerin de çayın şehir kültüründeki önemini ortaya koyduğunu kaydetti. Erzurumlular, iftardan sonra sokak aralarındaki çay ocaklarında, dev semaverlerde demlenen çayı Erzurum usulü kıtlama şeker ve limonla tüketiyor. Bir ara sokakta 12 yıldır semaver çayı demleyen Ercan Tekmanlı, yaptığı açıklamada, bu geleneğin kendilerine dedelerinden kaldığını söyledi. Sobasıyla birlikte 170 santimetreye ulaşan semaverini iftar saatine kısa bir süre kala yaktığını kaydeden Tekmanlı, şunları söyledi: ''Ramazan ayının gelmesiyle birlikte semaver çayına ilgi artıyor. Harmanladığımız farklı özelliklere sahip çaylardan günde 2-3 kilo kullanıyoruz. Her akşam 600 ile 700 bardak arasında çay satışımız oluyor. Müşterilerimiz burada sohbet etme fırsatı bulurken aynı zamanda semaver çayının da tadına çıkarıyor.'' Günlük demledikleri çay oranının 10 litreyi bulduğunu dile getiren Tekmanlı, sahur vaktine kadar çay sattıklarını söyledi. Bir diğer semaverci Muhammer Öztürk de, çayın ramazan ayında Erzurum halkı için önemli olduğunu belirterek, özellikle semaver çayının çok tercih edildiğini vurguladı. Öztürk, semaver çayına alışanların demlik çayını kolay kolay içemediğini ifade ederek, ''Vatandaşlar, kahvehane yerine buraya geliyor. Semaver çayının tadı başka. 2 tane semaver ve 5 demliğimiz var. Günde ortalama bin 200 bardak çay satıyoruz.'' dedi. Her iftardan sonra arkadaşlarıyla birlikte semaver çayı içmeye geldiklerini söyleyen Nihat Güdener adlı vatandaş, ''Çay güzel, muhabbet güzel, ramazan burada güzel. Çayın güzeli de burada içilir. Ben buraya geldiğim zaman 15 bardak çay içiyorum. Semaver çayı bizim için vazgeçilmezdir'' şeklinde konuştu.
Bunları tanıyamadınız, tanıyamadığınız için bölge bu halde. Bu nasıl ortaklık ya?   , size kaç kere söyledim. Siz, bizimle mi berabersiniz yoksa bu terör örgütü PYD-YPG ile mi berabersiniz? -BM, kapıdakileri içeri alın diyor. Sen ne işe yarıyorsun? O kadar insanı evimize biz aldık ya. Siz ne aldınız, hangi ülke ne aldı? -Bir 3 milyar dolar verecekler, kendileri geliyor, geziyor, hâlâ plan getir, proje getir. Siz dalga mı geçiyorsunuz? -Terörün mesafesi, sınırı yoktur. Kendi evinde huzurla yaşayanlar kendi başlarına geldiğinde yanıldıklarını görecekler... -Türkiye'yi bu mücadelede yalnız bırakanlar elbet doğruyu anlayacaklar ama geç olacaktır. -Suriye'de ölenleri daha değerli görmek ikiyüzlülüğün ta kendisidir. -Birgün benzer bir ateşin kendi evlerini yakacağını görebilmeliler... Unutulmasın ki mazlumun ahı yerde kalmaz
Yönetmen Semih Kaplanoğlu’nun ve Kültür Bakanı Ertuğrul Günay’ın açılışa katılmaması, eleştirilerin hedefindeki Emir Kusturica’ya yapılan protesto ve bugün Sırp yönetmenin jüri üyeliğinden çekilmesi...  Krizle başlayan ancak bugün itibariyle normale döndüğü organizatörler tarafından da açıklanan Altın Portakal Film Festivali.  Bosna savaşı sırasında sivillere yönelik katliamla ilgili ‘abartılı’ iddiasında bulunduğu için tepki toplayan ve bugün Bakan Günay’ı 'düşman' ilan ederek Antalya'dan ayrılan Kusturica’ya yönelik tepki, NTV’ye yayınında Festival Genel Koordinatörü Göksel Kumsal tarafından şöyle değerlendirildi:  "Dünyanın en saygın sinemacıları arasında yer alan önemli bir konuğumuz vardı. Ne yazık ki üzülerek gitti. Biz bunun arka planında nelerin yattığını çok iyi biliyoruz. Siyasi bir muhalefetin, sanatsal arenadaki yansımalarını gördük. Siyasi ve sanatsal arena keskin çizgilerle ayırt edilmelidir.  Bu Türkiye’nin en büyük, en kıdemli organizasyonu. 47 yıldır aralıksız devam eden başka bir organizasyon yok. Ve bu festival Kusturica’yı getirdi... Burası hoşgörülü bir kent ve önümüzdeki yıllarda da Kusturica gibi sanatçıları bağrına basacak; biz yolumuza devm edeceğiz."  NTV yayının bir diğer konukları, sanatçılar Müjdat Gezen ve Mustafa Alabora ile arka planda Erkan Can ve Sümer Tilmaç oldular.
GİRESUN- Çaldağ köyünde İnişdibi-Çaldağ karayolu güzergahındaki bir taş ocağında, Kamil Peker idaresindeki iş makinesi kayaların olduğu bölgede çalıştığı sırada göçük meydana geldi.  İş makinesinin etrafında bulunan aracın bakımcısı Mutlu Özdemir, kayaların altındaki boşlukta sıkıştı. Operatör Peker ise kendi imkanlarıyla iş makinesinden çıktı.  Diğer işçilerin jandarmaya ihbarı üzerine olay yerine gelen 112 Acil ambulansı, Peker'i hastaneye kaldırdı.  Daha sonra olay yerine gelen AKUT, İl Afet ve Acil Durum Müdürlüğü, UMKE ve itfaiye ekipleri, kayaların altında kalan Özdemir'i çıkarmak için çalışma başlattı.  Özdemir, sıkıştığı yerden yaklaşık 1 saat süren çalışmanın ardından kayaların kırılması sonucu çıkarıldı.  Yaralanan işçi sedyeyle fındık bahçesinden yaklaşık 100 metre aşağıya taşınarak ambulansla Giresun Prof. Dr. İlhan Özdemir Devlet Hastanesine kaldırıldı.  Kazanın meydana geldiği bölgede incelemelerde bulunan Giresun Valisi Hasan Karahan, "Varsa bir eksiklik, kusur onu araştıracağız. Arkadaşımızın kurtulmasına sevindik, bu vesileyle geçmiş olsun diyorum" dedi.
İSTANBUL Emniyet Müdürlüğü Organize Suçlarla Mücadele Şube ekipleri, daha önceden belirledikleri adreslere gece saatlerinde operasyon düzenledi. Operasyon kapsamında çok sayıda kişi gözaltına alındı. İstanbul Emniyet Müdürlüğü Organize Suçlarla Mücadele Şube ekipleri, gece saatlerinde daha önceden belirlenen çok sayıda adrese operasyon düzenledi. Operasyondan çok sayıda şüpheli gözaltına alındı. Gözaltına alınan şüpheliler sağlık kontrolünden geçirilmek üzere Haseki Eğitim ve Araştırma Hastanesi'ne getirildi. Sağlık kontrolünden geçirilen şüpheliler sorgulanmak üzere İstanbul Emniyet Müdürlüğü'ne götürüldü. Operasyonun içeriğiyle ilgili henüz bir açıklama yapılmadı.
Bu çerçevede KKTC’ye yönelik spor ambargosunun kaldırılması amacıyla Kıbrıslı Türk ve Rum futbol federasyonlarının başkanları 5 Kasım’da İsviçre’nin Zürih kentindeki uluslararası futbol federasyonu FİFA’nın merkezine davet edildi. Kıbrısta taraflara cesaret vermesi ve siyasi çözüm çabalarına katkı sağlaması amacıyla hazırlanan futbol ambargosunun kaldırılmasına yönelik toplantı daveti, FIFA başkanı Joseph Blatter tarafından yapıldı. Kritik toplantıda UEFA başkanı Michel Platini de hazır bulunacak. Toplantıda Kuzey Kıbrıs’a uygulanan futbol ambargosunun kaldırılarak adanın iki kesimindeki futbol federasyonlarının, uluslararası alanda tek çatı altında temsil edilmesi hedefleniyor. Ambargolar altındaki Kıbrıs Türk takımları hiçbir uluslararası karşılaşmada yer alamıyor, Türk takımlarıyla bile ada içinde veya dışında hazırlık maçı dahi yapamıyor. Ambargolar yüzünden Türk takımları Kıbrıs’ta kamp bile yapamıyor.  Kıbrıs Türk ve Rum futbol federasyonlarının başkanları, FIFA liderliğindeki toplantıda uzlaşı sağlamaya çalışarak futbolun önündeki ambargoları kaldırmayı deneyecek. FIFA Başkanı Blatter girişimler konusunda yaptığı açıklamada, "Futbolda Kıbrıs'ı birleştirmek istiyorum" demişti. Türk tarafına yönelik futbol ambargosunun kaldırılmasına yönelik ilk çabalar, Kıbrıs Türk Futbol Federasyonu Başkanı Hasan Sertoğlu ile Rum Futbol Federasyonu (KOP) Başkanı Kostakis Kutsokumnis arasında FIFA ve UEFA gözlemcilerinin de katıldığı görüşmelerle başlamıştı. Kıbrıslı federasyon başkanları nihai uzlaşmaya varılması konusunda FIFA'nın devreye girmesini talep etti. FIFA başkanı Blatter de futbol ambargosunun kaldırılmasına yönelik son adım için iki başkanı Zürih’e davet etti. İki taraf arasındaki taslak uzlaşı, Kıbrıs sorununun kapsamlı çözümü için 2004 yılında referanduma sunulan Annan Planı’na benziyor. NTV’nin ulaştığı bilgilere göre, Zürih’teki toplantıda ortaya çıkması hedeflenen uzlaşı belgesinde iki tarafın futbol federasyonları ada içindeki faaliyetlerini birbirinden bağımsız olarak sürdürecek ancak Kıbrıs futbolunun uluslararası alanda tek temsiliyeti olacak. Yani Türk ve Rum futbolcular uluslararası karşılaşmalarda aynı formayı giyecek. Kıbrıs futbolu FIFA ve UEFA nezdinde tek şemsiye altında temsil edilecek, Türk-Rum ayrımı olmayacak. FIFA merkezindeki tarihi toplantıda ortaya çıkacak anlaşma metni iki tarafın futbol federasyonlarının genel kurulunda eşzamanlı olarak referanduma sunulacak. Futbol ambargolarını kaldıracak bu anlaşma iki tarafça da kabul görürse hayata geçirliecek ve teorik olarak Kıbrıs Türk tarafına yönelik ambargo kalkmış olacak.
2012 yılında Hollanda'nın Roterdam kentinde bir müzeden çalınan Pablo Picasso'nun tablosu Romanya'da bulunduğuna dair haberlerin Belçikalı bir tiyatro grubu tarafından şaka olduğu ortaya çıktı. 6 yıl önce Rotterdam'da bir müzede sergilenen Pablo Picasso'nun "Harlequin Başı" isimli tablosu ve 6 sanat eseri 6 yıl önce çalınmıştı. Romanya'da bulunan 800 bin euro değer biçilen tablo, polisin ifadesine göre bir ormanda gömülü olarak bulunduğu söylenmişti. Toprağa gömülü olarak bulunan tablonun Hollanda'nın Bükreş Büyükelçiliğine teslim edildiği bildirilmiş, ünlü tablonun, Romanya'nın Tulça şehrinin orman yolunda, zanlının evine yaklaşık 15 km uzaklıkta, karla kaplı bölgenin kazılmasıyla birlikte plastikler sarılmış halde bulunduğu söylenmişti. Fakat bu haberin "şaka" olduğu açıklandı. Belçika'nın Anvers kentinde bulunan Berlin Tiyatro Grubu, ilk kez sahneleyecekleri oyunun tanıtımı için böyle bir yol izlediğini açıkladı. Sanat dünyasının en çok ses getiren soygunlarından biri olarak kayıtlara geçen 2012'deki olayda Picasson'nun tablosunun yanında 7 tablo daha çalınmıştı. Diğer çalınan eserler ise Matisse'nin "La Liseuse en Blanc Jaune", Monet'in "Waterloo Bridge,London" ve "Charing Cross Bridge, London", Gauguin'in "Femme devant une fenetre ouverte" ve Meijer De Haan'ın "Autoportrait" ve Lucian Freud'un "Woman with Eyes Closed" isimli tablolar.
Medipol Başakşehir karşısında ilk yarıyı 4-1 geride tamamlayan Akhisar Belediyesor, rakibine 5-1 mağlup oldu. Daha önce yine deplasmanda Galatasaray'dan kalesinde 6 gol gören ve rakibine 6-1 mağlup olan Ege temsilcisi, Süper Lig'deki 5. sezonunda ilk kez bir maçta 5 gol yedi. Medipol Başakşehir'e karşı daha önce birer kez deplasmanda ve iç sahada 4-0 yenilen Ege temsilcisi, dış sahada Fenerbahçe ve Torku Konyaspor'a iç sahada ise Çaykur Rizespor'a 4-0 yenilmişti. Süper Lig'de oynadığı 145 maçta kalesinde 202 gol gören Akhisar Belediyespor, bunlardan 109'unu deplasman maçlarında yedi. İstanbul'da Beşiktaş, Fenerbahçe, Galatasaray, Kasımpaşa ve Medipol Başakşehir'e karşı oynadığı 20 maçta kalesinde 49 gol gören Ege temsilcisi, diğer rakipleriyle deplasmanda yaptığı 53 karşılaşmada ise 70 gole engel olamadı. Akhisar Belediyespor, İstanbul'daki müsabakalarda kalesinde ortalama 2,5, diğer kentlerde ise maç başına 1,3 gol gördü. Süper Lig'deki mücadelesinde İstanbul'da rakiplerine karşı müsabaka başına 0,85 puan toplayan Ege temsilcisi, diğer müsabakalarda ise 1,1 puan ortalaması yakaladı. Ligde Medipol Başakşehir maçına kadar kalesinde son golü, 2-0 kaybettiği Beşiktaş maçının 45. dakikasında Rodallega'nın ters vuruşuyla gören Akhisar Belediyespor, dün 17. dakikada Cengiz Ünder'in golünü engelleyemedi. Ege temsilcisi ligde 422 dakika sonra kalesinde gol gördü. Akhisar Belediyespor'un dün tek golünü kaydeden Hugo Rodallega, bu sezon 3. golüne imza attı. Yeşil-siyahlı formayla 22. golüne ulaşan Kolombiyalı golcü 21 gollü Bruno'yu geçerek Akhisar Belediyespor'un lig tarihindeki en golcü ikinci ismi oldu. Rodallega, 3 gol daha bulması halinde Gekas'ın 24 gollük performansını geride bırakacak.
Bursa'nın Mudanya ilçesinde Bursa Büyükşehir Belediyesi'nin restore ettiği Hasanbey Hamamı Kültür Merkezi açılışına katılan Çalışma ve Sosyal Güvenlik Bakanı Mehmet Müezzinoğlu, yeni anayasada seçilme yaşının 18'e indirilmesine tepki gösteren CHP'yi eleştirdi. CHP Genel Başkanı Kemal Kılıçdaroğlu'nu referandum söylemleri üzerinden eleştiren Bakan Müezzinoğlu, "Gençlere güvenmek gerek. Bu gençlere inanmayarak, bu gençlere işimize geldiği zaman güvenip işimize geldiği zaman da güvenmeyerek geleceğimizi güçlü kılamayız. 18- 24 yaş arasındaki gençlere diyoruz ki, 'mahallenin muhtarına seçebilirsin, ama mahalle muhtar adayı olamazsın.' Olsun, ne olacak. Bu genci mahallesi seviyor. Belki oradan yarın bir Recep Tayyip Erdoğan çıkacak. Geleceğini şekillendiren gençlerine güvenerek, oralardan yeni yeni Recep Tayyip Erdoğanlar çıkartmayan büyük bir medeniyetin yolculuğu yapmalıyız. Ama CHP buralardan yeni Kılıçdaroğluları çıkacak diye korkuyorsa, gençlere haksızlık yapmaya hakkı yok" dedi. Türkiye'de emekli olup da yaşa takılanları ve erken yaşta emekli olanları örnek gösteren Bakan Müezzinoğlu, "Şu anda benim yaşa takılan kardeşlerim var. Yaşa takıldığı halde 48 yaşında emekli olanlar var. Şu anda Cumhuriyet Halk Partisi'nde üçüncü dönem milletvekilliği yapıyor olmasına rağmen yaşa takılan milletvekilleri var. Takılacak. Vatandaş nasıl takılıyorsa o da takılacak. Biz ilk defa emeklilik ortalama yaşını 52'ye getirdik. Ama hala 47 - 48'de emekli olanlar var. 2036 yılında erkekler 60, kadınlar ise 58 yaşında emekli olacak. Bugün Almanya'da 65 yaşından önce emekli olan tek bir kişi yok. Avrupa'nın hiçbir ülkesinde 65 yaşından önce emekli olan yok."  Referanduma gidecek anayasa değişikliğinde seçilme yaşının 18'e indirilmesini eleştiren CHP'ye yanıt veren Müezzinoğlu, "CHP diyor ki '18 yaşındaki çocuğu emekli yapacaklar. Bunlar da kendi çocukları olacak.' Milleti kıt akıllı zannediyorlar. Millet seni niye seçmiyor? Yıllardır millete yanlış yapmazsan, millete hizmeti doğru verirsen, millet seni baş tacı yapar merak etme Kılıçdaroğlu. Yalan söyleyerek, milleti kandırarak bu milletin kaderiyle oynayamazsın" diye konuştu.  Geçtiğimiz günlerde emeklilere yönelik başlayan promosyon ödemeleriyle ilgili konuşan Bakan Müezzinoğlu, "Şu ana kadar emekliye 4.5 milyar lira banka promosyon ödemesi yaptık. Eski kanuna göre 30 yıldan fazla çalışan emekliye sadece 30 yıllık ikramiyesi ödeniyordu. 3 ay önce düzenleme yaptık kanunda. 30 yıldan fazla çalışanların geri kalan yıllarının da ikramiyesini ödemeye başladık. Toplam 90 bin emekliye 700 milyon ilave fark ödeyeceğiz" dedi. Buradaki açılışın ardından Müezzinoğlu Güzelyalı'ya geçerek esnafı ziyaret etti. Bir lokantaya giren Müezzinoğlu bıçağı eline alarak cağ döneri kesti.
Dünya harp tarihine geçen  , bu yıl Milli Mücadele'nin başlamasının  dolayısıyla" " teması ve sosyal medyada #diriliştenkurtuluşa etiketiyle kutlanacak. Çanakkale Savaşları Gelibolu Tarihi Alan Başkanlığınca yürütülen uluslararası boyuttaki anma programı, ilgili bakanlıkların, kamu kurum ve kuruluşlarının iş birliğinde 18 Mart'ta gerçekleştirilecek. "18 Mart Şehitleri Anma Günü ve Çanakkale Deniz Zaferi"nin 104. yıl dönümü dolayısıyla Mehmetçik'in hatırasının, inancının, cesaretinin, azminin, manevi mirasının, milli birlik ve beraberliğin harcı olan Çanakkale Zaferi'ni kazandıran yüksek ruhun kuşaktan kuşağa yaşatılması adına hafta boyunca Çanakkale başta olmak üzere yurt genelinde anma programları düzenlenecek. Törenlerin düzeni ile bilgi, belge, tasarım ve görsel birliğin sağlanması amacıyla kamu kurum ve kuruluşları, yerel yönetimler ve sivil toplum örgütleri arasında koordinasyonun gerçekleştirilmesi, talep edilen materyallerin temini için Tarihi Alan Başkanlığı tarafından hazırlanan "www.18martetkinlikleri.com" sitesi faaliyete geçti. Kültür ve Turizm Bakanı Mehmet Nuri Ersoy'un başkanlığında yapılan görüşmelerin ardından, bu yıl Milli Mücadele'nin başlamasının 100. yılı dolayısıyla törenler, "Bir Duruştur Çanakkale" teması ve #diriliştenkurtuluşa etiketiyle yapılacak. "Dirilişten Kurtuluşa Bir Duruştur Çanakkale" adı altında hazırlanan 1 dakikalık kamu spotu, televizyon kanallarında hafta etkinlikleri kapsamında gösterilecek. Özel kamu spotuyla milli bilincin artırılarak gelecek kuşaklara aktarılması hedeflendi. Çanakkale Savaşları Gelibolu Tarihi Alan Başkanı İsmail Kaşdemir, yaptığı açıklamada, Çanakkale Savaşları'nın yıl dönümü etkinlikleri için 18 Mart'a yönelik hazırlıkların tüm hızıyla sürdüğünü söyledi. Çanakkale Zaferi'nin Türk milletinin tarihinde önemli yeri olduğuna işaret eden Kaşdemir, bundan dolayı törenlerin her geçen yıl büyük bir coşku ve inançla gerçekleştirildiğini anlattı. Kaşdemir, bu yıl da Çanakkale Zaferi'ni büyük bir gururla, onurla kutlayacaklarını vurgulayarak, "Bu yıl Kurtuluş Savaşımızın başlangıcının da 100. yıl dönümü. 19 Mayıs 1919'da Gazi Mustafa Kemal'in Samsun'a çıkmasıyla Kurtuluş Savaşımızın meşalesi ateşlenmişti." dedi. Çanakkale Savaşları ile Kurtuluş Savaşı'nın ayrı düşünülemeyeceğine işaret eden Kaşdemir, şunları kaydetti: "Çanakkale Savaşları'nda tabiri caizse bu millet dirilmiş, ayağa kalkmış ve bağımsızlığa olan inancını tüm dünyaya ilan etmiştir. Kurtuluş Savaşı da aslında Çanakkale Savaşları'nın bir tamamlayıcısıdır. Dolayısıyla biz bu yıl Kurtuluş Savaşı ile Çanakkale Savaşları'nı beraber işlemeyi düşündük. 'Dirilişten Kurtuluşa Bir Duruştur Çanakkale' adı altında bir kamu spotu hazırladık. Çanakkale, bu milletin dirildiği, ayağa kalktığı ve yedi düvele karşı 'bu topraklar bizim' diye haykırdığı bir savaştır, bir duruştur. Kurtuluş Savaşımız zaten kurtuluşa giden yolun başlangıcı. Dolayısıyla biz bu kapsamda 'Bir Duruştur Çanakkale' derken; Çanakkale, haksızlığa karşı bir duruştur, Çanakkale, emperyalizme karşı bir duruştur. Çanakkale vatan, millet, bayrak ve ezan söz konusu olduğu zaman Türk milletinin ortaya koymuş olduğu vefakar, cefakar ve o kadar da anlamlı bir duruştur"
Nevşehir'in Acıgöl ilçesinde yanmış araç içinde 2 kişinin cesedi bulundu. Ağıllı Köyü kırsalında sabah saatlerinde hayvanlarını otlatmaya çıkartan bir çoban, arazide yanmış hafif ticari araç gördü. Aracı kontrol eden çoban, içerisinde yanmış 2 ceset buldu. Bilgi verilmesi üzerine bölgeye gelen cumhuriyet savcısı ve jandarma ekipleri inceleme yaptı. Cesetler, incelemenin ardından otopsi için Nevşehir Devlet Hastanesi morguna götürüldü.  Yanan araç ise çekici yardımıyla bölgeden kaldırıldı. Cesetlerin, kent merkezinde ikamet eden iş adamı Mustafa Şahin Akkoç ve eşi Ayfer Akkoç'a ait olduğu öğrenildi. Akkoç çiftinin, Nevşehir-Aksaray yolunda bulunan bir sitedeki bağ evinden kaçırıldıkları yönünde dün akşam saatlerinde emniyete ihbarda bulunulduğu, ekiplerin bağ evindeki incelemelerinde de kan izine rastlandığı belirtildi.
Olay, geçen pazar günü saat 04.30'da, Pamukkale İlçesi Çamlaraltı Mahallesi'nde meydana geldi. Pamukkale Üniversitesi öğrencisi 24 yaşındaki G.T. adlı genç kız, arkadaşlarında sınavlara çalıştıktan sonra evine gitmek için yola çıktı. İddiaya göre, 6005 Sokak'tan geçen G.T.'yi gören bir otomobildeki iki kişi, genç kızı kaçırmak istedi. Cem K.'nın (24) kullandığı, plakası sökülmüş otomobilden inen işsiz Oktay K. (24), G.T.'yi ellerinden tutarak zorla araca bindirmek istedi. Karate bilen G.T., kendisini savunarak zanlı Oktay K.'ya tekmeyle vurdu, ardından kafa atarak elinden kurtuldu. Genç kızı bırakıp panikle otomobile dönen Oktay K. ile arkadaşı Cem K. kaçtı. İki zanlı bu kez saat 04.52'de, bu kez, 6083 Sokak'ta yalnız yürüyen üniversite öğrencisi 23 yaşındaki S.Ş.'yi kaçırmak istedi. Genç kızın yanında durup zorla otomobile bindirmek isteyen iki zanlı, S.Ş.'nin çığlık atmasıyla vatandaşlar araca yönelince yine kaçtı. İki ayrı olay üzerine polis, çalışma başlattı. İki üniversite öğrencisi genç kızı kaçırmaya çalışan zanlıları yakalamak için Denizli Emniyeti Asayiş Şube Müdürlüğü Ahlak Bürosu'nca özel ekip oluşturuldu. Deneyimli 20 polis, önce olayların yaşandığı mahalledeki tüm işyeri güvenlik kamera kayıtlarını incelemeye aldı. 40 işyerinin güvenlik kamera kayıtları tek tek incelendi. Yapılan ihbarlarda ve kamera kayıtlarında kaçırma olaylarında kullanılan otomobilin plakalarının söküldüğü belirlendi. Otomobilin de markası ve modeli tespit edildi. Ayrıca polisler, otomobilin arka fren lambasının yanmadığını tespit etti. Özel ekip, kamera kayıtlarından tespit edilen aynı marka ve model otomobilleri incelemeye aldı. Başta Denizli olmak üzere çevre illerdeki aynı marka ve model otomobillerin listesini çıkaran polis, yaklaşık 2 bin araç bulunduğunu tespit etti. Kaçırma olayına karışan otomobilin 2000 ya da 2001 model olduğu belirleyen polis, elindeki şüpheli otomobil sayısını 200'e düşürdü. Otomobillerin kayıtlı bulundukları adreslerine tek tek giden polisler, sonunda kaçırma olayına karışan aracın 07 CFT 38 plakalı olduğunu ve Burdur'un Yeşilova İlçesi'nde bulunduğunu belirledi. Otomobili kullanan kişinin Cem K., iki genç kızı zorla araca bindirmeye çalışan şüphelinin de Oktay K. olduğu tespit edildi. İki kızı kaçırmaya çalışan zanlıları yakalamak için dün erken saatlerde operasyon yapan polis, Oktay K.'yı Burdur'un Yeşiloava ilçesinde, otomobili kullanan Cem K.'yı ise Burdur'da çalıştığı lokantada yakalayıp, gözaltına aldı. İki zanlı daha sonra Denizli Emniyet Müdürlüğü'ne götürüldü. Otomobili kullanan Cem K.'nın ifadesinde suçu kabul ettiği, alkol ve uyuşturucu madde aldıklarını, Burdur'dan geldiklerini, plakaları şehre girdikten sonra söktüklerini, genç kızları tecavüz etmek amacıyla kaçırmak istediklerini, suç ortağı arkadaşı Oktay K.'nın ilk kaçırmaya çalıştıkları G.T.'den dayak yediğini söylediği öğrenildi. Zanlı Oktay K.'nın ise suçlamaları kabul etmediği belirtildi. Emniyetteki işlemleri tamamlanan zanlıları, bugün adliyeye sevk edildi.
Denver Doğa ve Bilim Müzesi’ne bağlı ekibin Colorado’nun batısında yürüttükleri kazı çalışmasında, Buzul Çağa ait bir çok canlının fosiline ulaşıldı. Bunlar arasında dev tembel hayvan, geyik benzeri küçük bir memeli, beş mastodon, üç bizon ve genç bir mamut’a ait fosil kemikler ile birçok böcek ve bitki fosili çıkarıldı. İnsan’a ilişkin herhangi bir kemik kalıntısına rastlanmadı. Müzenin paleontoloji birim yöneticisi Ian Miller, Buzul Çağı ekosistemine ait böylesi bir zenginliğin, sadece tek bir noktadan elde edilebilmesinin pek rastlanılamayan bir durum olduğuna dikkat çekiyor ve ekliyor, “Yorum yapabilmek için tek bir kemik yerine tüm bir canlı yelpazesine ilişkin örneklerimiz var. Bugüne kadar rastladığım en heyecan verici bilimsel olay”. Kemiklere ilişkin ilk ipucunu, geçtiğimiz Ekim ayında Snowmass Köyü yakınlarındaki Ziegler rezervuarında çalışmakta olan bir kepçe operatörü yakalamış. Yere saplanmış haldeki omur kemiklerini farkeden operatör arkadaşlarına haber vermiş ve ilk başta bunların büyükbaş hayvanlara ait olduğunu düşünmüşler. Fakat buldukları devasa boyutlardaki çene kemiği üzerine durumun daha farklı olduğunu anlamışlar. Şu an alanda kemikleri çıkarmak üzere dört farklı ekip aynı anda çalışıyor. Buna ek olarak bir diğer grupsa, bataklık kömürü tabakasında bulunan bitkiler üzerine yoğunlaşmış durumda. Kazı alanı, fillerin ataları olan ve 12.800 yıl kadar önce yokolmaya sürüklenen mamut ve mastodon iskeletlerini aynı anda bulundurması açısından da eşsiz.
Galatasaray Liv Hospital ve Milli Takım Baş Antrenörü Ergin Ataman, “Galatasaray olarak ligde şampiyonluk, Euroleague'de de geçen senenin üzerine biraz daha çıkmak istiyoruz” dedi. Galatasaray Liv Hospital takımı, 2014-2015 sezonu öncesi ilk çalışmalarına başlamadan önce basın mensupları ile buluştu. Sarı-kırmızılı takımın baş antrenörü Ergin Ataman, Abdi İpekçi spor salonunda düzenlenen basın gününde yeni sezon öncesi hedeflerini açıkladı. Ayrıca A Milli Basketbol Takımı’nın da baş antrenörlüğünü de yapan Ataman, milli takım ile birlikte geçen ay içerisinde Dünya’nın en iyi 8 takımı arasında yer aldıklarını hatırlattı ve 12 Dev Adam imajını tekrardan Türkiye'ye kazandırdıklarını söyledi. Yeni sezon adına açıklamalarda bulunan tecrübeli koç, “Biliyorsunuz toplamda yedi, dördü Türk Milli Takımı'nda diğerleri de kendi ülkelerinin milli takımlarında görev aldı. Onlara tabi bir sürede dinlenme imkanı verdik. Geçen hafta Zadar'da bir turnuva vardı ve orada ilk olarak oyuncularımızı toplayabildik. Üç maç yaptık orada da ve bugünden itibaren de Abdi İpekçi'de çalışmalarımıza başlayacağız. Yarın bir turnuvada yer almak için Litvanya'ya gideceğiz. Yeni sezon başlıyor, yeni gelen oyuncularımız var. Geçen seneden kalan önemli oyuncular var. Takımın iskeletinin korunduğunu düşünüyorum. Çeşitli bir kadro kurduk. Her mevkide alternatiflerin bol olduğu bir kadro. Geçen yıla göre bütçemizi daha aşağıya çektik. Ama kalitemizi yükselttiğimizi düşünüyorum ben açıkçası. İyi transfer yaptık. İnşallah sonu iyi olacak” yorumunda bulundu. Son 2 sezondur sarı-kırmızılı takımda yaşanan sakatlıkları sorduğumuz Ergin Ataman, bu konuda dert yanarak sözlerine şöyle devam etti: “Geçen sezon maalesef sakatlıklar erken geldi. Sezon başlar başlamaz bir anda oldu. Bu da çok büyük bir şansızlıktı. Yoksa onun dışında herhangi bir hazırlıklarla alakalı sorunumuz olduğunu düşünmüyorum. Zaten oyuncularımızın yarısı Dünya Şampiyonası'ndan hazır geldiler. Diğerleri de burada yardımcı hocalarımızla birlikte çalıştı. Tabi sakatlık ne zaman, nerede gelir bilemiyorsunuz. Biz en azından bu sene bunlara önlem alarak geçen sene nazaran daha çeşitli bir kadro kurduk." 'Geçen sezon lig şampiyonluğu finalinde yaşanan, '4. maça çıkmama' tercihinin, özellikle bu sezon başında oyuncularda bir handikap oluşturup oluşturmayacağı’ sorusuna Ataman şu cevabı verdi: ”Geçen sene biz Galatasaray camiası ve taraftarına yakışır bir biçimde mücadelemizi son gün son dakikaya kadar devam ettirdik. Euroleague'de Türkiye'nin en başarılı takımı olmayı başardık. Avrupa'da Galatasaray'ı ilk sekize sokmayı başardık. Play-Off'larda da seride eşitliği sağlayarak finale kadar geldik. Sonra kulübümüzün aldığı kararların arkasında durarak sezonu dimdik kapattık. Şu anda da aynı güçte, aynı hedeflerde ve rakiplerimiz kim olursa olsun bütçeleri ne olursa olsun bunları düşünmeden Galatasaray olarak ligde şampiyonluk, Euroleague'de de geçen senenin üzerine biraz daha çıkarmak istiyoruz ve bu hedefle sezona başlıyoruz." ‘Hem A Milli Takım’ın yoğun temposundan yeni çıkmış olmanız sebebiyle, hem de ara vermeden başlayacak lig temposuna adapte olma konusunda kendinizi nasıl hazırlıyorsunuz’ şeklindeki soruya başarılı çalıştırıcı, A Milli Takım'da çok keyifli zamanlar geçirdiğini dile getirerek, sözlerine şöyle devam etti: “Ben milli takımda çok keyifli anlar yaşadım. Türkiye'nin çeşitli takımlarında forma giyen oyuncularımla soyunma odasında Türkçe konuşarak çok keyifli anlar yaşadık. Belki sonunda çok büyük bir başarıya imza atamadık ama Türkiye'yi dünyanın en iyi sekiz takımı arasına sokmayı başardık. 12 Dev Adam'ın Türkiye'deki imajını tekrardan kazandırdık. Onun için bu tatlı bir yorgunluk. O yüzden ben ve oyuncularım hazır, hiçbir sorun yok. Sezonu da güzel bitireceğiz. Seneye de inşallah Avrupa'da milli takım olarak madalya alarak olimpiyatlara gideceğiz." Ergin Ataman, FIBA Kadınlar Dünya Şampiyonası’nın başlamasına günler kala, Türk Milli Takımı’nın da başarılı olacağına inandığını ve ay-yıldızlı bayanların önceki şampiyonlardaki başarısını daha yukarı çekeceğini sözlerine ekledi.
Hakkari'nin Şemdinli ilçesi Koçyiğit bölgesinde peş peşe patlayan mayınların 2 askeri şehit etmesinin ardından bugün yeni bir patlama haberi Şırnak Uludere'den geldi. Uludere ilçesinde meydana gelen mayın patlamasında 1 çocuk hayatını kaybetti, 2 çocuk yaralandı. Yemişli Köyü Tepe mevkinde hayvanları otlatan Zahir Ap ve arkadaşları mayına bastı. Patlamayla Zahir Alp olay yerinde hayatını kaybetti. Ağır yaralanan diğer iki çocuk yakınları tarafından Şırnak Devlet Hastanesi'ne kaldırıldı. Yaralı çocukların durumlarının iyi olduğu öğrenildi.
Tarihi İpek Yolu üzerinde yer alan, günümüze kadar ulaşmış en önemli Urartu şehirlerinden ve 2 bin 900 yıllık Altıntepe Kalesi'ni de bünyesinde barındıran  'daki tarihi alan, "arkeopark"a dönüştürülüp açık hava müzesi yapılacak. AA'nın haberine göre Erzincan İl Kültür ve Turizm Müdürü Arda Heb, yaptığı açıklamada, kent merkezine 15 kilometre uzaklıkta yer alan Altıntepe Kalesi'nin, Tarihi İpek Yolu üzerinde Urartular döneminde inşa edildiğini söyledi. Heb, geçmişte birçok kazının yapıldığı 2 bin 900 yıllık tarihi kalenin bulunduğu alandaki ilk kazı çalışmalarının, 1959-1967 yılları arasında Ankara Üniversitesi öğretim üyelerinden Prof. Dr. Tahsin Özgüç başkanlığında gerçekleştirildiğini dile getirdi. Kültür ve Turizm Bakanlığı ve Atatürk Üniversitesi iş birliği ile 2003 yılında, Prof. Dr. Mehmet Karaosmanoğlu tarafından kalede yeniden çalışma başlatıldığını kaydeden Heb, şöyle devam etti: "Bu kazılarda önemli bulgulara rastlandı. Kazılar sonucunda Altıntepe'deki iç kale kapısı ile surlar bulunmuş 'Apadana' dediğimiz kabul salonuna ulaşılmıştır. Depo binası, kanalizasyon sistemi, açık hava tapınağı ve üç tane örme taş mezar tespit edilmiştir. Altıntepe'deki eserler Urartular dönemi yapıları olup Anadolu arkeolojisine katkılar sağlamış ve temsil ettiği kültürün önemli örnekleri olarak değerlendirilmiştir." Arda Heb, söz konusu kazı alanının en büyük özelliğinin, ilk alafranga tuvalet taşı örneğinin burada görülmesi olduğunu aktararak, tarihteki ilk kanalizasyon sistemlerinden birinin de burada yapıldığını vurguladı. Kazılarda, mozaik taşlarından oluşan çeşitli figürler ile kilisenin bulunduğunu belirten Heb, "Kaledeki tepenin doğu yamacında 2003'te yapılan çalışmalar sonunda bir teras üzerine inşa edilmiş Doğu Roma İmparatorluğu dönemine ait kilise bulunmaktadır. Kilisenin en büyük özelliği alt zemininde bulunan ve günümüze kadar kendini koruyabilmiş olan mozaik taşlarından oluşan figürlerdir." ifadelerine yer verdi. Heb kalenin, Urartu ve Bizans medeniyetlerine ev sahipliği yaptığını belirterek, "Günümüze kadar ulaşmış en sağlam Urartu şehirlerinden biri olan Altıntepe, bölgenin en zengin antik eserlerine sahip höyüğü olarak kayıtlara geçmiş durumda." dedi. Heb, şu bilgileri paylaştı: "Erzincan Valiliği İl Kültür ve Turizm Müdürlüğü olarak hazırlamış olduğumuz arkeopark projemiz, Kültür ve Turizm Bakanlığımızca onaylandı, Erzurum Kültür Varlıklarını Koruma Bölge Kurulumuzdan geçti. Projemiz üç etaptan oluşuyor. İlk etapta kral mezarları ayağı kaldırılacak, akabinde ise yine dış sınır duvarlarımızın enjeksiyon keepingi ve derz boşaltımları yapılacak. Arkeopark dönüşüm projemizin ikinci ve üçüncü ayağında ise burada yürüyüş yolları, seyir terasları, kafeteryalar yapıp misafirlerimizi ağırlayacağız." Urartular döneminde inşa edilen Altıntepe Kalesi, Erzincan il merkezinin 15 kilometre kuzeydoğusunda yer alan yaklaşık 60 metre yüksekliğindeki bir tepede bulunuyor. Doğu Roma İmparatorluğu'nun önemli bir merkezi konumunda olan kalenin de yer aldığı tepenin doğusunda üç nefli, zemini mozaik kaplı bir kilise yer alıyor. Sur duvarları, kabul salonu, açık hava tapınağı, mezarları ve gelişmiş kanalizasyon şebekesiyle Doğu Anadolu'da tarihi yapılar arasında da örnek olan Altıntepe Kalesi'nde, Atatürk Üniversitesi Arkeoloji Bölümünce kazılar yapılıyor.
Van’da yaşanan 7.2 şiddetindeki depremin ardından gerçekleşen ve Türkiye’nin önde gelen 19 televizyonunun ortak yayını ile destek verdiği yardım kampanyasında bağış sıkıntısı yaşanıyor.  Kampanyaya katılarak bağışta bulunan bir çok iş adamı, taahhüt ettiği bağışları yerine getirmedi. Bazı iş adamları da taahhüt ettiği yardım tutarının altında bağışta bulundu.  19 yayının katılımıyla gerçekleşen ortak yayında yaklaşık 62 milyon liralık bağış yapılması taahhüt edilmişti.  Star gazetesinde yer alan habere göre; taahhüt edilen yardım tutarının yarısı henüz gelmezken, yetkililer, bağış sözü verdiği halde sözünü tutmayanlar arasında bazı ünlü iş adamlarının da olduğunu kaydettiler. Öte yandan vatandaşların ve yurt dışından yapılan yardımlar, iş adamlarının yaptığı yardımları solladı.  14 Aralık tarihi itibariyle Van depremi için açılan hesaplarda bugüne kadar toplam 234 milyon 400 bin liralık nakdi yardım toplandı. Başbakanlık bünyesinde açılan hesaplarda, 50 milyon doları Suudi Arabistan Krallığı’nın, 1 milyon doları da Mesut Barzani’nin olmak üzere toplam 153 milyon liralık bağış toplandı. Diyanet İşleri Başkanlığı’nın hesaplarında ise 37 milyon 500 bin lira, Kızılay yardım hesaplarında da 43 milyon 900 bin liralık yardım sağlandı.
Çin Sanayi ve Bilgi Teknolojileri Bakan Yardımcısı Xin Guobin, hükümetin benzinli araç üretim ve satış işlemlerini sona erdirmek için takvim üzerinde belli bir tarih belirlemek için çalıştıklarını söyledi. Böylece, Çin'in otomobil endüstrisinin çevre ve büyümesi üzerinde derin bir etki yaratacak. Habertürk gazetesinde yer alan habere göre yanma motorlu taşıtlar yasağı hem yerel hem de küresel otomobil üreticilerinin elektrikli araçlara yönelmesine, enerji tasarruflu araçların ve kamyon satışlarının artırılmasına ve hava kirliliğinin azaltılmasına yönelik stratejik hedefe hizmet eden ödül ve ceza modeli yardımcı olarak kullanılacak. Bu nedenle benzinli araçların kullanımını yasaklanması planlanıyor. 2030'a kadar karbon emisyonlarını sınırlama sözünü tutmak isteyen Çin, fosil yakıtlarla çalışan araçların aşamalı olarak kaldırılma planlarını açıklayan en son ülke oldu. İngiltere, hava kirliliğini azaltmak ve küresel ısınmayı 2 santigrat derecenin altına düşürmek için yapılması gereken benzer bir planı duyurmasının ardından iki hafta sonra dizel ve benzinli otomobil satışlarını 2040 yılına kadar yasaklama kararı almıştı.
İFSAK, 24 Aralık - 28 Ocak tarihlerinde Film Analizi Semineri düzenleyecek. Ali Şimşek’in eğitmenliğinde yapılacak seminerde Michael Haneke sineması işlenecek.  Şimşek, Haneke'nin sinemasını “seyirciyi manipüle eden sinema anlayışına bir meydan okuma” olarak tanımlıyor ve ekliyor: “Haneke, seyirciyi uyutmaz, onun her şeyin 'farkında olması'nı ister.”  6 haftalık film analizi seminerinde, son dönemin önemli yönetmenlerinden Haneke’ye odaklanılacak. 'Yedinci Kıta’dan 'Pianist’e, modern Avrupa sinemasının orta sınıfa darbeler indiren bambaşka bir hattına bakılacak. Şimşek bu hattı “sakin, dingin çekirdek aile mitinin Michael Haneke tarafından yansıtılan acımasız yüzleşmesi ya da gizli buzlanma” olarak ifade ediyor.  Seminer, Haneke sinemasını Bunuel, Antonioni, Chabrol, Rivette ve Godard gibi kıta sinemasının, David Lynch gibi Amerikan sinemasının sert köşe taşlarından, günümüz sinemasının Cronenberg, Kim Ku Duk gibi genç yönetmenlerine uzanan kronolojik bir hat üzerinden okumaya çalışıyor. Sevimli bir cehenneme ürpertici yolculukların yapılacağı seminerde “Bir Yedinci Kıta gerçekten var mı?” sorusu masaya yatırılacak.  Seminerde tartışılacak bazı başlıklar şöyle:  • Serin Vahiy: Suskun Kahramanın İcadı  • Fransız Yeni Dalgası ve Aylak  • Antonioni ve Modern Yalnızlılar  • Avangarde Sinema Nedir?  • DADA ve Burjuvaziye Tükürmek  • Titrek Kamera  • Orta Sınıf Temsilleri  • Amerikan Güzeli ya da Bir Rüyanın Sonu!  • Sinemada Çocuk Temsili  • Minimalizm ve Kutsallık  • Kurmaca ve Gerçek  • Yakın Plan ve Politika  • Cinsellik Temsilleri  • Cool ve Mekan
Ankara Üniversitesi Tıp Fakültesi Morfoloji Binası'nda düzenlenen kongreye, Türkiye'nin çeşitli illerinden gelen  uzmanları başta olmak üzere 1000'i aşkın hekim, teknisyen/tekniker ve endüstri temsilcisi katıldı. Los Angeles Cedars-Sinai Hastanesi Laboratuvar Direktörü  'ın konuşması ile başlayan kongrede, 63 oturumda her türlü hastalığın ve özellikle kanserin patolojik tanısı ile ilgili güncel bilimsel bilgi ve deneyimler paylaşıldı. Kongre kapsamında CERmodern'de de bir kokteyl düzenlendi. 29 Ekim'e denk gelen kongrede patologlar, Anıtkabir'i ziyaret ederek, Pınar Ayhan'ın Cumhuriyet'in kuruluş yıllarını anlatan müzikli gösterisini izlediler.  Patoloji laboratuvarlarında incelenen olguların büyük bir kısmının  ya da kanser kuşkusu bulunan olgular olduğunu ifade eden Patoloji Dernekleri Federasyonu Başkanı , dünyada ve Türkiye'de kanser hastalığının ve kansere bağlı ölümlerin sayısı arttığını vurguladı. Kanserin Türkiye'de ve dünyada ölüm nedenleri arasında ikinci sırada yer aldığının altını çizen Prof. Dr. Sak, "Küresel olarak yaklaşık her 6 ölümden biri, ülkemizde ise her 5 ölümden biri kansere bağlıdır. Kanserden ölümlerin yaklaşık üçte biri başlıca beş davranışsal ve beslenme ile ilgili risk faktöründen kaynaklanır. Bunlar tütün kullanımı, yüksek beden kütle endeksi, meyve ve sebzeyi az tüketme, yetersiz fiziksel aktivite ve alkol kullanımıdır" diye konuştu. Tütün kullanımının tek başına kanser için en önemli risk faktörü olduğunu, kanser ölümlerinin yaklaşık yüzde 20'sinden sorumlu olduğunu belirten Sak, kanser artış hızında dünya nüfusunun süregelen artışı, yaşlanma ve kanser yapan ajanlara daha çok maruz kalınması gibi nedenlerle artış öngörüldüğünü ifade etti.  Kanserin hızlı artışı kanser tanısında ve tedavisinde yeni yolların aranmasını gerekli kıldığını dile getiren Sak, patologların bu aşamada devreye girdiğini belirterek sözlerini şöyle tamamladı:  "Patologlar geleneksel olarak ışık mikroskobu ile yaptıkları kanser tanısında, artık daha ayrıntılı ve hasta tedavisine yön verecek yeni yöntemleri kullanmaktadır. Hedefe yönelik tedavi veya kişiselleştirilmiş tedavi adı verilen tedavilerin verilebilmesi için hastalardan alınan biyopsiler üzerinde yapılan patolojik incelemelerde hastadaki kanserin hangi tedavilere yanıt vereceğini önceden tespit edebilen belirteçler araştırılmaktadır. Meme kanserinde patologlar tarafından yapılan östrojen ve progesteron reseptörü testleri, HER2 incelemeleri meme kanseri hastalarının alacakları tedavinin belirlenmesinde en önemli aşamayı oluşturur. Akciğer kanserinde de yeni kullanıma giren tedavi yöntemlerinin hastaya yararlı olup olmayacağını saptamak için yeni tanı alan tüm akciğer kanseri olgularında EGFR, ALK1 ve ROS genlerindeki değişikliklerin saptanması gerekir. Bu incelemeler patoloji laboratuvarlarında yapılmaktadır."
Takvim'in haberine göre önceki güne yeni şarkısı 'Cuppa' ile damgasını vuran  'ın, parçanın görücüye çıktığı anlarda hastanede olduğu ortaya çıktı. Megastar'ın Mayıs ayında dünyaevine girdiği Pınar Dilek, Çarşamba günü burnundan operasyon geçirdi. Burnundaki eti aldıran Dilek'e estetik müdahale de yapıldı. Ünlü sanatçı, eşini hastanede bir an olsun yalnız bırakmadı. Tarkan için 3. kattaki estetik bölümünde yatan eşinin odasına ayrı bir yatak daha konuldu. Megastar, 2 gece boyunca Pınar Dilek'in yanındaki bu yatakta yattı. Özel koruma ise odanın kapısında iki gün boyunca nöbet tuttu. Eşinin ameliyat haberinin duyulmasını istemeyen Tarkan, hastaneye Dilek Pınar'ı başka bir isimle kayıt yaptırdı. Megastar, dün hastanede taburcu işlemlerini yaptırırken görüntülendi. Megastar'a Çaba Derneği Başkanı Özlem Cankurtaran eşlik etti. Bu arada ünlü çiftin, Pınar Dilek iyileşir iyileşmez ABD'ye gideceği öğrenildi. Bir süre eşiyle Miami'de kalacak olan Megastar, burada kısa bir süre enerji depoladıktan sonra yeni albüm öncesi Türkiye'ye dönecek.
Partisi'nin Diyarbakır il teşkilatında milletvekilleri ile birlikte basın toplantısı düzenleyen Halkların Demokrasi Partisi (HDP) Eş Genel Başkanı  , DTK'nın 14 maddelik bildirisi ile ilgili tartışmalara cevap verdi.  DTK'nın deklerasyonunun parti programlarının bir benzeri olduğunu belirten Demirtaş "Bir linç kampanyası yürütülüyor. Bu bölünmeyi ve iç savaşı önleyecek, kavgayı önleyecek bir projedir. Tartışmaya, öneriye, eleştiriye açık metindir. Bir dayatmadan çok hep birlikte en iyisini nasıl yapabiliriz, nasıl bulabiliriz tartışmasıdır bu. Sorunun çözüm yeri parlamentodur. Ve biz sorunu siyasi yollarla çözmek istiyoruz. Meseleyi çatışma bir savaş zemininden çıkarıp, ölümleri de durdurup, siyasi zemine çekmek istiyoruz. Bütün tartışmayı, meseleyi siyasi deklarasyonun etrafında yürütmek istiyoruz" diye konuştu. Demirtaş İstanbul Barosu'nun DTK deklarasyonuna tepkisini ise "utanç vesikası" olarak niteledi. İptal edilen randevu ile ilgili değerlendirmelerde de bulunan Demirtaş şöyle devam etti: "Vekillerimizin sözlerini bahane ederek eşbaşkanlarla yapacakları görüşmeyi iptal ettiler. Çünkü özgüvenleri yok, çözüm önerileri yok. Randevu Sırrı Bey'den mi alındı. Bizden alındı. Burada ucuz gerekçe arama var. Çay bahaneleri uyduruktur. İnsanlar bizden her şeye rağmen çözüm bekliyorlar. Kürt sorununun çözümü ve barış için görüşmemiz gerekir, bu sert söylemlere, sokaktaki savaşa rağmen görüşmemiz gerekir. Diyaloğa açık tutumuzu ifade etmek istiyorum. Anayasa ile ilgili görüşmek isterse bugün de yarın da görüşmeye hazırız. Biz iptal edilen raddevunun yeniden gündeme alınması gerdektiğini düşünüyoruz."
Valiler Kararnamesi ile merkeze alınan Bilecik Valisi Halil İbrahim Akpınar için düzenlenen veda toplantısında gözyaşları sel oldu.  Akpınar, Bilecik'teki Şeyh Edebali Kültür Kongre Merkezi'nde düzenlenen veda töreninde, veda konuşması esanasında duygulanarak gözyaşlarını tutamadı.  Konuşmasına devam edemeyen Akpınar'ın yerine kürsüye gelen İl Sosyal Etüt ve Proje Müdürü Gönül Günaydın Çabukoğlu da bir süre sonra gözyaşlarına hakim olamadı. Bu sırada salondaki çok sayıda kişi de gözyaşı döktü.  Vali Akpınar, 13 Şubat'ta çıkan kararname ile merkeze alındığını söyleyerek, "Tayinimin niye şimdi çıktığı meselesine gelince; tam bilmiyorum, ama kararname 10 Şubat tarihli olsaydı, o gün doğum günümdü. 11 Şubat memleketim Maraş'ın Fransız işgalinden kurtuluş günü. Dolayısıyla 12 Şubat Maraş'ın kurtuluş bayramı, 14 Şubat sevgililer günü. Peki, 13 Şubat neyin nesidir? Zamanlama gerçekten manidar, insan bir tuhaf oluyor" dedi.  "1980 yılında liseyi bitirdim, ama üniversite sınavını kazanamayınca yurt dışında bir inşaat şirketinde çalışmaya başladım. Neler yapmadım ki; Beton işçiliği, kademe-tamirhane işçiliği, taş ocağında konkasör operatörlüğü, harita mühendisinin yanında yardımcılık yaptım.  Binlerce torba çimento geçmiştir sırtımdan. Ellerimin nasır bağladığı, parmaklarımın taşların arasında ezildiği de oldu. Aradaki kısa molalarda kum yığınlarının üzerinde uyumayı da bilirim ben. Onun için inşaatları gezerken bir köşede uyuyan gariban bir işçiye rastladığımda, aslında kendi geçmişimi görürüm, rahatsız etmeden oradan uzaklaşırım. Muhtemelen o günlerin hatırasıdır; zengin sofralarını pek sevmem, şantiyedeki işçilerin çayı, bir dilim ekmekle birkaç domates bana daha cazip gelir.  2005 yılının son günlerinde çıkan kararname ile Ağrı Valisi olarak atandım, daha sonra Bolu Valiliği son olarak da Bilecik Valiliği yaptım Biz bu görevlere hükümetlerin takdiri ile gelip aynı yöntemle gidiyoruz. 8 yılı aşkın süredir üç farklı şehirde bu şerefli görevi ifa ettim. Beni bu göreve layık gördükleri için başta Sayın Başbakanımız olmak üzere Bakanlar Kurulu üyelerine teşekkür ediyorum. Adaletten şaşmadığımı düşünüyorum. Hiçbir güçlünün hatırına zayıfın hakkını yedirmedim. Kararlarımda olabildiğince şeffaf ve demokrat davrandım.  Allah şahittir maiyetimde çalışan en alt kademedeki memurların, işçilerin, köylünün hatırını nefsimden yüksekte tuttum. Hizmetlerinin, işlerinin kolayca görülmesi için gayret gösterdim. Buna mukabil parasının ya da makamının büyüklüğünden hareketle, haksız talepte bulunan zatı namuhteremlere hiç de mütevazı davranmadım, hak ettikleri cevabı verdim.  Bu anlamda kendimi devletin valisi olmaktan ziyade halkın valisi olarak gördüm. Doğru bildiği yoldan gram şaşmayan benim gibi birine 8 yıl valilik yaptırdıkları için Hükümetimize tekrar teşekkür borcum var."
OECD ülkeleri içinde öğrencileri en mutsuz ülke türkiye. Uluslararası öğrenci değerlendirme programı PISA, 2015 araştırması kapsamındaki 3. raporunu yayınladı. "Öğrenci refahı" temalı rapor için 72 ülkede 540 bin öğrencinin okul performansları, arkadaşları ve öğretmenleri ile ilişkilerini, okul dışında nasıl zaman geçirdiklerini ve aile ortamları mercek altına alındı. Buna göre, Türkiye; ‘Yaşam Memnuniyeti’ sıralamasinda 10 üzerinden 6.12 puanla son sIrada yer aldı. En mutlu öğrencilere sahip ülke ise 8.27 puanla Meksika oldu. Avrupa’nın PISA’da en iyi performans gösteren ülkelerinden biri olan Finlandiya 7.89 ile ikinci sıraya yerleşirken, Hollanda 7.83 ile üçüncü oldu. PISA verilerine göre, Türkiye’de 15 yaş düzeyindeki öğrencilerin 28.6’si hayatından hiç memnun değil. Bu oran yüzde 11.8’lik ortalamanın neredeyse üç katı. Hayatından çok memnun olduğunu söyleyen öğrenci oranı da yüzde 26,3 ile yüzde 34'lük OECD ortalamasının gerisinde. Türkiye’deki öğrencilerin kaygı ortalaması da hayli yüksek.  ‘Sınava iyi hazırlanmasına rağmen çok kaygı duyduğunu’ söyleyen öğrenci orani 58.8 olurken, yüzde 56 ‘ders çalışırken stres yaşadığını’ belirtti.  Türkiye, İtalya’nın ardindan öğrencilerin ders çalışırken en fazla kaygı duyduğu ikinci ülke oldu.  Türkiye'de ‘Bir ayda birkaç kez herhangi bir zorbalığa maruz kaldığını’ söyleyen öğrenci oranı yüzde 18.6 oldu. Bu oran ise OECD ortalamasının altında.
Hükümetler sözleşmeler, anlaşmalarla iklim değişikliğini durdurmaya çalışıyor. Ama bu arada buzullar tüm hızıyla erimeye devam ediyor.  Gelişmiş ülkelerde yavaş yavaş temiz enerji kaynakları sahneye çıkmaya başlıyor. Elektrikli arabalar, rüzgar santralleri, güneş panelleri... Bunların çoğu henüz Türkiye'ye gelmedi ya da yaygın bir biçimde kullanılmıyor. Peki ne yapmalı? İklim değişikliği haberlerini görmezden gelsek de bu gerçek değişmeyecek. İyisi mi siz de kolları sıvayın, hayatınızda küçük değişiklikler yapın... Ne demiş atalarımız akmasa damlar... İşte birkaç ipucu... - Elektrikli aletleri kullanmadığımda fişten çekiyor muyum? - Kış aylarında evin içinde tişörtle dolaşmak yerine evin ısısını biraz düşerebilir miyim? Tıpkı çocukluğumuzdaki sobalı günler gibi üzerimize bir kazak giymenin ne kötülüğü olabilir? - Evimin izolasyonu yeterli mi yoksa kapıdan bacadan ısının çoğu kaçıp gidiyor mu? - Almayı düşündüğüm ikinci televizyona gerçekten ihtiyacım var mı? - Suyu boşuna harcıyor muyum? - Mutfakta yiyecekler israf oluyor mu? - Alışveriş canavarı mıyım? Dolabımda iki yıldır giymediğim kıyafetlerimden vazgeçip onu başkalarıyla paylaşabilir miyim? - İş yerinde bilgisayarım 24 saat açık mı? - Her yere araba ile gitmek zorunda mıyım? Yoksa arada bir toplu taşımayı kullanabilir miyim? Aslında yürüsem daha iyi olur mu? - Çocuklara iklim değişikliğini nasıl anlatmalı? - Kendimi günlük hayatın koşuşturmacasına kaptırıp bu tür haberleri görmezden gelmeye devam etmeli miyim? Yoksa iklim değişikliğine karşı çalışanlara destek olabilir miyim? Bu kendimi daha iyi hissetmeme yardım eder mi?
Yeşilçam'ın usta oyuncusu Türkan Şoray, Bezmialem Vakıf Üniversitesi öğrencileriyle bir araya geldi. "Kadın Hastalıklar ve Doğum" başlıklı "4. Ulusal Tıp Öğrenci Kongresi" kapsamında üniversitenin Abdülhamid Han Oditoryumu'nda gerçekleştirilen etkinliğine katılan ünlü oyuncu, köklü bir eğitim yuvasında öğretmen ve öğrencilerle birlikte olmaktan dolayı mutlu olduğunu söyledi. Son yıllarda çok sayıda üniversite söyleşisine katıldığını anımsatan Şoray, öğrencilerin Türk sineması konusunda bilgili olduklarını, kendi alanlarının dışında olsa dahi öğrencilerle sinemayı konuşmaktan keyif aldığını dile getirdi. Şoray, etkinlik kapsamında izlenen "Selvi Boylum Al Yazmalım" filminde Kadir İnanır ile birlikte oynadığının hatırlatılması üzerine, "Bir tek Kadir İnanır ile oynamadım ki, birçok değerli arkadaşlarım var. Cüneyt Arkın, Ediz Hun, Tarık Akan ile de oynadım. Hepsi benim çok değerli ve kıymetli arkadaşlarım" değerlendirmesinde bulundu. Kongre kapsamında düzenlenen sinema etkinliğine katılan öğrencilerin sorularını cevaplayan Şoray, şunları kaydetti: "Bizim film yaptığımız 1970'li yıllarda sinema okulları yoktu, şimdi çoğu üniversitede sinema dersleri veriliyor. Şimdiki sinemacılar eğitimli. Tabii bir eğitimli olmak var bir de işin mutfağından gelmek var. Eğitim alıyorsunuz ama onun pratiği de çok önemli. Yeni sinemacılar bu işin eğitimini aldıkları için 1-0 önde başlıyorlar. Yeni sinemacıların kötü film yapma şansları yok bence, iyi film yapmak zorundalar." Yeni sinemacıların film çekme imkanlarının çok geniş olduğunu ifade eden ünlü oyuncu, "Bizim film yaptığımız dönemde sansür diye bir şey vardı. Özgürce hiçbir şey yapılamıyordu. Sinema nedir? Yönetmen ne çeker? 'Ben bunu çekmek istiyorum, şöyle bir derdim var, topluma onu anlatmak istiyorum' diyerek hayal ettiği herhangi bir şeyi çeker. Başımızda demir gibi bir sansür vardı, film sansüre gidecek diye ödümüz patlardı. 'Senaryodan buraları çıkartın' derlerdi, o şekilde hep sansür sansür. Artık özgürler." diye konuştu. Türkan Şoray, sinemanın şekil değiştirdiğini, hikayelerin ve anlatımın farklılaştığını ve dijital sinemaya geçildiğini belirterek, "Eskiden biz metreyle film çekiyorduk. Üç kereden fazla tekrar etme şansımız yoktu çünkü film çok değerliydi. Yani yeni sinemacıların ellerinde çok avantajlar var. Birçoğu da bu avantajı kullanıyor" ifadelerini kullandı.
Somali’nin Beldavin kentinde Etiyopyalı ve Somalili askerlerin uğrak yeri olan bir restorantta bombalı saldırı gerçekleşti. 25 kişinin hayatını kaybettiği saldırıda 20 kişinin yaralandığı bildirildi.  Saldırıyı, Kenya’daki alışveriş merkezindeki kanlı katliamı düzenleyen El-Kaide yanlısı Eş-Şebab örgütü üstlendi.  Örgütün askeri operasyonlarından sorumlu sözcüsü Sheikh Abdiasis Abu Musab, hedeflerinin Etiyopya ve Cibuti’den gelen askerler olduğunu açıkladı. Örgüt, saldırıda aralarında Etiyopyalı ve Somalili askerlerin de olduğu 25 kişinin öldüğünü ifade etti.
Şarkıcı  , iki buçuk yaşındaki kızı Hira'nın bakımından sorumlu olan çalışanlarına her ay küçük çaplı bir servet ödediğini açıkladı. Hira ile bizzat ilgilenen görevli kadına 10 bin, ev işleriyle ilgilenen görevliye 5 bin, yemek yapan kadına da 5 bin lira olmak üzere sigortalarıyla birlikte aylık 25 bin liralık bir bütçe ayırdı. Hürriyet’in haberine göre, gittiği her yere Hira’nın bakıcısını da götüren ünlü şarkıcı, çevresine “Bakıcılara her ay mütevazı bir otomobil parası ödüyorum” açıklamasını yapıyor. Magazin gündeminin en çok konuşulan isimleri arasında yer alan 44 yaşındaki şarkıcı, 2012 yılında işadamı Okan Kurt’la evlendikten iki yıl sonra kızı Hira’yı dünyaya getirdi.
Keçidere köyünden çoban Selahattin Tuğlacı, köyden yaklaşık bir kilometre uzaklıktaki kayalıkların arasında çocuk cesedi görerek, jandarmaya haber verdi. Yapılan incelemede, cesedin yakınlarının düğünü için ailesiyle İstanbul'dan Keçitepe köyüne gelen ve 9 gün önce kaybolan 3 yaşındaki Azad Toktaş'a ait olduğu belirlendi. Küçük çocuğun cesedi, otopsi için Malatya'ya gönderildi. Azad Toktaş'ın dedesi Fahrettin Toktaş, "Torunum 9 gün önce evin önünde oynarken kayboldu. Tüm aramalara rağmen bulunamadı. Günlerdir iyi haberini bekliyorduk" dedi. Yakınlarının düğünü için ailesiyle İstanbul'dan Keçitepe köyüne gelen Azad Toktaş, 17 Haziran'da akrabalarının evinin önünde oynarken kaybolmuştu.
2018 Dünya Kupası son 16 turunda İsveç, İsviçre'yi Forsberg'in golüyle 1-0 yenerek çeyrek finale yükseldi. İskandinav temsilcisi, çeyrek finalde İngiltere-Kolombiya maçının galibiyle kozlarını paylaşacak. Mücadelenin başlama vuruşundan itibaren iki takımda kontrollü oynarken, 28. dakikada Marcus Berg, gönderilen pası kontrol ettikten sonra kalenin sol tarafına yaptığı vuruşu İsviçre'li file bekçisi harika bir kurtarışla çıkardı. İlk yarının sonlarına doğru Albin Ekdal, hızlı davranarak Lustig'in yaptığı ortada topla buluştu ancak ceza sahası içinden yaptığı vuruşta topu üstten dışarı gönderdi. 49. dakikada seken topu kontrol eden Ola Toivonen, ok önemli bir fırsattan yararlanamıyor. Top farklı bir şekilde üstten dışarı gidiyor. 66. dakikada Emil Forsberg'in golüyle mücadelede eşitlik bozuldu. Yaptığı akıl dolu koşu ile birkaç defansı alt üst eden Forsberg ceza sahasının kenarından şutunu çekti; rakibe çarpan topun yönü değiştirerek ve top ağlara gitti.  90+4’te hakem Skomina, gole giden Olsson’u düşüren Lang’e kırmızı kartını çıkarırken penaltı noktasını gösterdi. Ancak Sloven hakem, Video Yardımcı Hakem’in (VAR) uyarısıyla pozisyonu yeniden izledi ve olayın ceza sahasının dışında olduğuna karar verip penaltıyı iptal etti. Toivonen’in frikiki, kaleci  Sommer’den dönünce maçın da rengi belli oldu:  İsveç ile İsviçre, tarihteki ilk maçlarını 6 Haziran 1920’de oynarken, İsveç’in başkenti Stockholm’de oynanan maçı konuk ekip İsviçre 1-0 galip tamamladı. İsviçre bu sonuçla rekabetteki ilk galibiyeti elde eden taraf da oldu. Dünya Kupası’nda 12. kez mücadele eden İsveç, şampiyonada tarihindeki 50. maçına çıkacak. Mavi-sarılılar oynadığı 49 maçta 18 galibiyet, 13 beraberlik ve 18 yenilgi aldı. Oynadığı maçlarda 79 gol atarken, kalesinde 71 gol gördü. 11. Dünya Kupası’nı yaşayan İsviçre ise şampiyonadaki 37. maçını oynayacak. Bugüne kadar 36 maça çıkan Avrupa temsilcisi bu karşılaşmalarda 12 galibiyet, 8 beraberlik ve 16 yenilgi yaşadı. 50 gol atan İsviçre kalesinde ise 63 gole kalesini kapatamadı.  Saint-Petersburg : D. Skomina, J. Praprotnik, R. Vukan (Slovenya)  Olsen, Lustig (dk. 82. Krafth), Lindelöf, Grandqvist, Augustinsson, Claesson, Svensson, Ekdal, Forsberg (dk. 82 Olsson), Berg (dk. 90+1 Thelin), Toivonen  Sommer, Lang, Djourou, Akanji, Rodríguez, Behrami, Xhaka, Shaqiri, Džemaili (dk. 73 Seferovic), Zuber (dk. 73 Embolo), Drmic  : dk. 66 Forsberg (İsveç) Lusting (İsveç); Behrami, Xhaka (İsviçre)  Dk. 90+4 Lang
Kızılay’da gerçekleştirilen bombalı saldırının faili Seher Çağla Demir ve olay anında yanında yer aldığı düşünülen Ö. Ü.'nün eylemden önce Ankara Gaziosmanpaşa’daki bir evi kiraladıkları ve saldırıda kullanan aracı da bu süreçte kullandıkları ortaya çıktı. , bombalı eylemi birlikte gerçekleştirdikleri düşünülen Seher Çağla Demir ve Ö.Ü'nün olaydan 15 gün önce Gaziosmanpaşa Boyabat Sokağı’ndaki bir apartmanda bahçe katında bir ev kiraladıkları ortaya çıktı. Eve giriş ve çıkışları sadece buradan sağladıkları öğrenilen teröristlerin apartman giriş ve çıkışını hiç kullanmadıkları, 500 TL’lik evi de kısa süreliğine eşyalı olarak bin 400 liraya kiraladıkları belirtildi. Teröristlerin bu yüzden apartman sakinleri tarafından fark edilmedikleri belirtildi. Demir’in evden çok çıkmadığı, alışverişi Ö.Ü'nün yaptığı belirtildi. Adli Tıp’taki ceset üzerinde ikinci ismin Ö.Ü olup olmadığı araştırmaları hala sürüyor. Ancak emniyet ve tanıklar, ikinci ismin Ö.Ü olduğu üzerinde duruyor. Mahalledeki esnaf da emniyetin gösterdiği fotoğraflardan Ö.Ü'yü teşhis etti. Uyuşturucudan sabıkası olan Ö.Ü'nün alışveriş yaparken akıcı ve düzgün bir Türkçe’yle konuştuğu ve çok rahat gözüktüğü ifade edildi. Ö.Ü'nün berberde tıraş olurken, Edirne Keşanlı olduğunu anlattığı, saçlarını 3 numara kestirdiği kaydedildi. Kuaför çalışanı, Ö.Ü'nün Demir için   dediğini ve   ifadelerini kullandığını söyledi.  Kendisinin Cebeci tarafında pastane dükkanı açabileceğini, orada üniversiteli gençlerin bulunduğunu ve iyi iş yapacağını söylemesi üzerine Ö.Ü'nün kendisine,  dediğini anlattı.
Ertelenen toplantının Ban Ki Moon’un başkanlık edeceği 2 Şubat’ta yapılması planlanan BM silahsızlanma toplantısı olduğunu kaydeden Fawzi, Cenevre görüşmelerine ilişkin, “Planlandığı gibi yapılacak. İlerleyen saatlerde elimizde daha fazla veri olacak. Zaman ve nerede olacağı, bu konuda kimin katılacağı konusunda net bir bilgi, veremem” dedi. Görüşmeler hakkında net açıklamanın öğleden sonra yapılacağı ve basın açıklamasıyla değil, medya kuruluşlarına mail yoluyla bilgilendirme yapılacağı kaydedildi.
CHP'nin İstanbul Büyükşehir Belediye (İBB) Başkan Adayı Ekrem İmamoğlu için, Haliç Kongre Merkezi'nde tanıtım toplantısı düzenlendi. İmamoğlu toplantıda seçim vaatlerini açıkladı, İstanbul'a ilişkin 5 hedefini anlattı. Ekrem İmamoğlu'dan önce kürsüye çıkan CHP Genel Başkanı Kemal Kılıçdaroğlu, toplantıda yaptığı konuşmada, İstanbul'un sıradan bir kent olmadığının altını çizdi. "İstanbul'u yönetmek için irade lazım. İstanbul'u yönetmek için bilgi lazım. İstanbul'u yönetmek için deneyim lazım, Üçü kimde var? Ekrem İmamoğlu'da" ifadelerini kullanan Kılıçdaroğlu, Ekrem İmamoğlu'nu Büyükşehir Belediye Başkanlığı'na aday gösterme kararının sıradan bir karar olmadığını aktardı. Aday adaylarının da son derece değerli olduğunu ve onlara da şükran borçlu olduklarını dile getiren Kılıçdaroğlu, "Sonuçta bir kişi için karar vereceksiniz. O nedenle aday adaylarımızı da yürekten kutluyor, onlara da hepinizin huzurunda selamlarımı ve saygılarımı sunuyorum" diye konuştu. İstanbul'un, şairlerin, yazarların, ressamların ilham kaynağı olan bir kent olduğunu aktaran Kılıçdaroğlu, "İstanbul'a aşık olursunuz. İstanbul sizi yüreğinizden yakalar. Böyle bir kenttir, böyle bir metropoldür. İstanbul, Fatih'in fethettiği ve bize emanet ettiği bir kenttir İstanbul. Fatih'in bir portresi vardır. Bir gülü ya da karanfili koklarken. O İstanbul'un ne olduğunu, İstanbul'un nasıl korunması gerektiğini bilen bir devlet adamıydı ve İstanbul'u onun koyduğu ilkeler, onun verdiği ruhla yönetmek zorundayız. Fatih, İstanbul'u aldığında Haliç'te koyun otlatmayı yasaklamıştır, doğaya zarar verilmesin diye. Dolayısıyla İstanbul'u alan kahraman İstanbul'un ne olduğunu çok iyi biliyordu. Boğaz'ı, Adalar'ı, Marmara Denizi ile dünyanın en güzel kentlerinden birisidir İstanbul" dedi. İstanbul'un güzelliklerine vurgu yapan Kılıçdaroğlu, şöyle dedi: "Boğaz'ı gezersiniz, 1-1,5 saatlik bir vapur seyahati; o güzellikleri izlerken sizin şair olmamanız mümkün değil. Geçmişe gitmemeniz mümkün değil. Geçmişinize gidersiniz, o yalılar, manzaralar, insanlar, martılar, martılara ekmek atan fidan gibi gencecik çocuklar. Hep beraber İstanbul'u doya doya seyrederiz. Böyle bir İstanbul var. Üniversitelerin, medyanın, sanatın merkezidir aynı zamanda İstanbul. Birden fazla üniversite var, yüzlerce demiyorum ama şu anda sayısını bilmiyorum kaç üniversitemiz var- çok sayıda üniversitenin olduğu bir kenttir, medyanın merkezidir, kültürün ve sanatın da merkezidir aynı zamanda İstanbul. Şimdi mi böyle? Hayır. Tarihsel derinliği içinde o kültürel zenginliğini hep korumuştur ve korurken de onun üzerinde yeni şeyler eklemiştir, yeni yazarlar, yeni ressamlar, yeni öykücüler. Yani sanatın 7 dalını İstanbul'da görmek, İstanbul'da yaşamak mümkündür. Yönetenlerin 'Biz sana ihanet ettik' itirafında bulundukları bir İstanbul. Bunu itiraf ettiren İstanbul'un ruhudur, kimliğidir aslında. O ruha ve o kimliğe baktığınızda yıllardır yönettiğiniz bir kentte nasıl ihanet ettiğinizi görüyorsunuz ve bunu İstanbul size itiraf ettirmek zorunda kalıyor ve çıkıp bu ifade tarihin tozlu sayfalarında değil, günümüzde hepimizin gördüğü, hepimizin bildiği bir tanım olarak önümüze konuyor. Dolayısıyla İstanbul, ihanet edilmemesi gereken bir kenttir, korunması gereken bir kenttir. Doğasıyla, kültürüyle, edebiyatıyla, deniziyle ve ormanlarıyla, bütün canlılarıyla korunması gereken bir kenttir." İstanbul'un trafik sorununa değinen Kılıçdaroğlu, şunları söyledi: "Çalışanların zamanlarının büyük kısmını trafikte geçirdikleri bir kenttir İstanbul aynı zamanda. Oysa çalışanlar çok kısa süre içinde işlerinin başına gitmek isterler ama bu tablo bugün yaşanmıyor. Bu tablonun değişmesi lazım. İnsanlar hayatlarının önemli bir kısmını yollarda değil çalıştıkları mekanlarda geçirmeliler, sohbet etmeliler ve konuşmalılar, hangi projeleri ürettiklerini, neyi nasıl yaptıklarını, akıl akıldan üstündür felsefesi içinde masaya yatırıp konuşmalılar ama siz hayatın büyük kısmını trafikte geçirirseniz bunların gerçekleşme şansı çok zayıftır." İstanbul'un aynı zamanda tarihi, doğası, kültürü yağmalanan bir kent olduğunu öne süren Kılıçdaroğlu, "Bunu düzeltmek zorundayız. Bu tarihi bir görevdir. Bu tarihi görevi üstlenen kişinin de ciddi sorumlulukları vardır. İstanbul'u Fatih aldı, yağmalatın diye almadı, denizleri halka kapatın diye almadı, yeşillikleri yok edin diye almadı, İstanbul'u beton İstanbul'a döndürün, dönüştürün diye almadı. İstanbul'u yaşatın, gelecek kuşaklara güzel bir İstanbul verin diye aldı. İstanbul'u yönetmek sıradan bir olay değildir" ifadelerini kullandı. "Bunları nasıl yapacağız?" diye salonda bulunanlara soran Kılıçdaroğlu, "13 Kasım 1918... Gazi Mustafa Kemal, Haydarpaşa Limanı'na gelir. Bir istimbota binip Sarayburnu'na gider ve bakar ki İstanbul'u işgal edenlerin gemileri, zırhlıları Dolmabahçe'ye karşı konuşlanmışlar. Gazi Mustafa Kemal, 13 Kasım 1918'de 'Geldikleri gibi giderler' sözünü İstanbul'da kullanmıştır. İstanbul bu açıdan da bizim Kurtuluş Savaşı'nın mihenk taşlarından birisidir ve Gazi onları geldikleri gibi göndermiştir. İstanbul böyle bir kenttir ve saydığım sorunlar, yapmamız gerekenler, bunları yapabilir miyiz? Elbette yaparız. Bütün sorunları çözebilir miyiz? elbette çözebiliriz. Neyle? Bilgiyle. Neyle? Birikimler. Neyle? Deneyimle çözeceğiz" şeklinde konuştu. Kılıçdaroğlu, "Eğer bilginiz varsa, İstanbul'u biliyorsanız, bir metropolün özelliklerini biliyorsanız, İstanbul eğer üç imparatorluğun başkentliğini yapmışsa, İstanbul dünyanın en köklü, en kültürlü, tarihsel zenginliği olan dünyadaki ender kentlerden birisidir. Dolayısıyla İstanbul ile ilgili karar alırken, bu tarihsel kültürü her zaman göz önünde tutmamız gerekiyor" diye konuştu.  Geçen ay Viyana'ya gittiğini, burada Viyana Belediye Başkanı Michael Ludwig ile kısa bir sohbetlerinin olduğunu dile getiren Kılıçdaroğlu, şöyle devam etti: "İstanbul'u çok seviyor. Türkiye'yi de çok seviyor. Dedim ki 'İstanbul ana kent belediye başkanı olsanız ne yaparsanız?' 'İki şeyi süratle yaparım' dedi. 'Bir İstanbul'un kültürünü, tarihsel zenginliklerini ortaya çıkarırım. İki, İstanbul'un trafik sorununu çözerim. Buralara yoğunlaşırım. Çünkü İstanbul sıradan bir kent değil...' Yönetecek kişinin kentiyle kavga etmesi değil, bütün kenti kucaklaması lazım. Ekrem İmamoğlu arkadaşımız böyle bir yapıya, karaktere sahip mi? Evet. Örnek Beylikdüzü. Beylikdüzü'nün tepesine kırlangıcı oturtan arkadaşımız. İstanbul'u seven ve İstanbul için çaba harcayan arkadaşımız. Dolayısıyla İstanbul için yapacağımız çok şey var. Para var mı bunları yapmak için? Kesinlikle var. Geçen hafta bizim bir belediyemiz var. Erzurum Çat'da. Küçük belediyelerden birisi. O dar bütçeyle Çat'ı Batı'nın uygar kentlerinden birisi haline getirmiş. İslam Eserleri Müzesi'nden tutun belediye binasına kadar her şeyi kendi imkanlarıyla yapmış. Eğer kul hakkına müdahale etmezseniz, kul hakkı yemezseniz İstanbul'un milyarları vardır, İstanbul'un sermayesi vardır, İstanbul'un gücü vardır. Dolayısıyla bunu Ekrem İmamoğlu arkadaşımız büyük bir yetkinlikle yerine getirecektir. Üreten ve istihdam yaratan belediyecilik. Bizim belediyecilik anlayışımız orada. Üreteceksiniz ve istihdam yaratacaksınız. Örnek mi istiyorsunuz? Kim 'Bana bu konuda en güzel örneği verebilir?' diye düşünüyorsa Beylikdüzü'ne gidebilir. İstihdamın nasıl yaratıldığını, işsizliğin nasıl azaltıldığını, üretimin nasıl yapıldığını herkese gösterebilirsiniz." Kemal Kılıçdaroğlu, belediyeciliğin üretmek ve istihdam yaratmak anlamına geldiğini dile getirerek, şunları kaydetti: "Üretmek illa fabrika kuracağım anlamına gelmez. Fabrika da kurabilirsiniz, kütüphane de, kreş de hayatın her alanında, kentlinin istediği her türlü yatırımı yaparak istihdam yaratabilirsiniz. Binlerce evladımız 'İşim yok' diye ortalıkta gezmeyecek. İstanbul'un ve İstanbul'u yönetecek olanların bir de böyle bir sorumluluğu var. Zaman zaman takılırlar, eleştirirler Kadıköy'ü, Beylikdüzü'nü, Beşiktaş'ı, Sarıyer'i eleştirirler. Niye eleştirirler? 'Efendim oralarda oturanlar kaymak tabaka' diye de eleştirirler. İyi de kardeşim, 20-25 yıldır İstanbul'u yönetiyorsun bütün İstanbul'u kaymak tabakasını yapsana. Elinden tutan mı var? Bütün İstanbul'u yaşanabilir bir kent haline getirmek İmamoğlu'nun sorumluluğundadır. O yapacaktır, göreceksiniz. Ben, arkadaşlarımın tamamı kendisine güveniyoruz. Çünkü harcanan her kuruşun yerinde harcanması gerekiyor. Tasarrufun yerinde yapılması gerekiyor. İsraftan kaçınılması gerekiyor ve İstanbul'u dünyanın en önemli metropolleriyle yarışır hale getirecektir. Herkesin İstanbul'a gülerek, oynayarak gelmesi lazım ve keyifle ayrılması lazım." İstanbul'u ve İstanbulluyu sevdiklerini dile getiren Kılıçdaroğlu, bütün belediye başkanlarından göreve geldiklerinde tüm beldeye ayrım yapmadan hizmet vermelerini istediklerini aktaran Kılıçdaroğlu, "Sana oy versin, vermesin. Kentin bütün nimetlerinden herkes yararlanmalı ama pozitif ayrımcılığı yoksul mahallelere daha fazla yapacaksın. Yoksul mahallelerde oturan anne de çocuğunu güven içinde bırakacağı bir kreşi tercih eder. Bütün bunların hepsi yapılacaktır. İkinci istediğimiz bir şey daha var. Harcadığınız her kuruşun hesabını millete vereceksiniz. Bunu da zaten Ekrem İmamoğlu yapıyor" diye konuştu. Yerel yönetimlerde çoğu ilk projeleri başlatan bir gelenekten geldiklerini ifade eden Kılıçdaroğlu, İmamoğlu'nun 5 yıl içinde İstanbul'da bir tarih yazacağına inandığını sözlerine ekledi. Kılıçdaroğlu'nun ardından kürsüye çıkan İmamoğlu ise yaptığı konuşmada, bugünün tarihi bir gün olduğu, çünkü burada tarihi bir yolculuğa başladıklarını ve bu tarihi yolculuğun sonunda zafere ulaşacaklarını ifade etti. Bu yolculuğun sonunda kazananın İstanbulluların olacağını belirten İmamoğlu, adaylığını "onurlu bir görev" olarak gördüğünü ve bundan dolayı CHP'lilere, CHP İstanbul İl Örgütü ve ilçe örgütlerine, ilçe belediye başkanlarına, partinin yöneticilerine ve CHP Genel Başkanı Kemal Kılıçdaroğlu'na teşekkür etti. CHP lideri Kemal Kılıçdaroğlu'un geçen haftalarda dile getirdiği "1 Ocak 2019'dan itibaren CHP'li belediyelerin olduğu bütün yerlerde asgari ücret net 2 bin 200 lira olacak" açıklamasına atıf yapan İmamoğlu, göreve başladığı gibi bunu hayata geçireceğini ve geçen üç aylık farkın da yatırılacağını söyledi. İmamoğlu şu ifadeleri kullandı: ''Değerli genel başkanım iki konuda sizlerin huzurunuzda söz vermek istiyorum. Birincisi İBB Belediyesi'nde çalışan tüm emekçi kardeşlerime seslenmiyorum hiç kimsenin işine ve emeğine dokunmayacağız. İkincisi belediyelerimize talimat verdiniz asgari ücreti 2 bin 200 lira olarak ilan ettiniz. Bunu göreve geldiğimiz ilk gün yerine getirmenin sözünü huzurunuzda veriyorum, 3 aylık kayıplarını da söz veriyorum sayın genel başkanım.'' Ekrem İmamoğlu, İstanbul'un geleceği için yeni bir sayfa açmanın zamanının geldiğini belirterek, şöyle konuştu: ''İstanbul Belediye Başkanlığı'na adayım çünkü bu kentin geleceği için değişim zamanın geldiğini ben de herkes gibi görüyorum. İstanbul için yeni bir sayfa açma zamanının geldiğini herkes gibi ben de biliyorum. İstanbul böyle devam edemez yönetilemez. İstanbul bu yolla mutlu olamaz. İstanbul durursa Türkiye durur. İstanbul tek başına bağımsız bir ülke olsaydı dünyanın ilk 25-30 ekonomisinin arasında yerini alırdı. İstanbul Ankara'dan yönetilemez. İstanbul ne yazık ki iradesi bağlı yöneticiler tarafından da yönetilemez yönetilemiyor. İstanbul eski model yöneticiler tarafından da yönetilemez ve yönetilemiyor. İstanbul günü birlik kararlarla da yönetilemez. Bu şehir ancak, genç, dinamik, yeni nesil bir yönetici tarafından yönetilebilir. Ben İstanbul'u yeniden küresel iddia sahibi bir marka kent haline getirmek için adayım. İstanbulluların mutlu ve özgür olmaları için adayım. İstanbul'un ekonomisini büyütmek, iş olanakları yaratmak ve gençlerin yeniden umudu haline getirmek için adayım. İstanbul'u yaşanılır bir çevreye kavuşturmak, dünyanın yetenekli insanlarını ve kalıcı yatırımları çekecek bir cazibe merkezi yapmak için adayım.'' "Sandık başına gitmekten vazgeçmiş, 'ne yapsam olmuyor' diyen, umutsuzluğa kapılmış tüm hemşehrilerime buradan seslenmek istiyorum" diyen İmamoğlu, konuşmasını şöyle sürdürdü: "Yok öyle şey. Birlikte çalışacağız ve birlikte kazanacağız. Zafer hepimizin olacak, başaracağız. Ben İstanbul gibi devasa bir kenti yönetmeye talipsem, hem de 'İstanbul'u herkesten daha iyi ben yönetirim' diye iddiamı yüreklice ortaya koyuyorsam, bunun nedeni benim etrafımda kendiliğinden oluşan ve her geçen gün çığ gibi büyümekte olan büyük İstanbul ittifakıdır. Her siyasi görüşten insanın bir araya geldiği İstanbul ittifakıdır." Ekrem İmamoğlu, belediye başkanı seçildiğinde 5 yıl içinde çok ciddi değişimleri gerçekleştireceğini öne sürerek, şöyle konuştu: "Peki bunu nasıl başaracağım? Planlarım projelerim, vaatlerim neler? Yine böyle bir araya geleceğiz ve sizlere kapsamlı projelerimi ve o projeleri nasıl yapacağımı tek tek detaylarıyla anlatacağım. İstanbul'la ilgili 5 büyük hedefimi, plan ve projelerimi uzun uzun sizlere anlatacağım. Evet, 5 büyük somut hedefim var: Peki bunları nasıl yapacağım? 5 temel yönetim anlayışıyla, her şeyden önce bir Kent Anayasası'yla. Toplumsal uzlaşmayla yazacağımız yeni bir mutabakat belgesiyle. Kente özen ve insana saygıyla. Demokratik katılım ve ortak akılla. Sürdürülebilirlik ve inovasyonla. Yaşam kalitesi önceliği ile. İstanbul ne yazık ki yolunu yörüngesini hikayesini yitirdi. İstanbul nereye gittiğini bilmiyor yol haritası yok. Kente ihanet ettik diyorlar. Nüfusun nereye gideceğini kimse tahmin edemiyor. Kente ihanet edilmesin uzun vadeli stratejik kararlar ortak akılla alınsın dediğim dedik olmasın istiyoruz. İstanbul'un 2050 hedefini bilelim. İstanbul Ankara'dan asla yönetilemez diyorum.'' İmamoğlu sözlerine şöyle devam etti: ''Kıymetli İstanbulllular tam 94 gün sonra oy kabinine girecek perdeyi çekecek ve İstanbul'un bir sonraki belediye başkanını seçme şansına sahip olacaksınız. O gün kendinize 3 basit soru sormanızı istiyorum; Ayrımcılık yapmaksızın bir yönetim olursa bu kentin insanları kendilerini çok değerli bir yurttaş hissederler. Ben demeyen biz diyebilen bir anlayış.'' ''İstanbul'a demokratik katılımcı yeni nesil belediyecilik vadediyoruz'' diyen Ekrem İmamoğlu ''İstanbul'u İstanbullularla birlikte İstanbul'dan yönetmenin sözünü veriyorum size. Mahalle meclisleri kuracağız güzel muhtarlarımızı işin içine katmayı vadediyorum. Küresel İstanbul Akademisi ve İstanbul Kent Enstitüleri gibi kurumları kuracağız'' ifadesini kullandı. Trafik sorundan işsizliğe, gelir adaletsizliğinde yaşanılabilir bir şehir konusuna kadar çok önemli çalışmalar yapacaklarını anlatan İmamoğlu, İstanbul'u küresel bir çekim merkezi yapmanın mümkün olduğunu söyledi. Ekrem İmamoğlu, şunları kaydetti: "Hep birlikte biz bunu yapabiliriz. Bugüne kadar başardık. İstanbul'da da başaracağız. Bu yolculuğun nihai kazananı sizler olacaksınız, 'İstanbul ittifakı' olacak. Gençler, umudum sizlersiniz. Sizleri yanımda istiyorum. Bu yolculukta el ele, kol kola vereceğiz ve siz kazanacaksınız. Bugünden itibaren kampanyama destek vermenizi istiyorum. Kadınlar, İstanbul tam anlamıyla kadın dostu bir kent olacak. Kadınların yönetimde eşit temsil edilmeleri desteklenecek. İstanbul, kadınlar için güvenli hale gelecek. Siz olmadan kazanmamız imkansız. Bu yolculuğun sonunda asıl kazanan siz olacaksınız. Ben kadınların emeğine, inancına ve değiştirici gücüne çok inanıyorum. Ve tüm İstanbullular, kimseyi ayırmayan, herkesin sesine kulak veren, ortak akılla herkesin ortak menfaatine çözümler üreten ve kesinlikle sizlere değer veren, emanetinize ve kaynaklarınıza sahip çıkan, israfa son veren bir yönetim inşa edeceğiz. Allah yardımcımız olsun."
Fransa Ligi'nde son şampiyon Paris Saint Germain'in İsveçli golcüsü Zlatan Ibrahimovic, balmumu heykelinin açılışında yine manşeti verdi. Fransa'daki Grevin Müzesi'nde Pele'nin ardından balmumu heykeli yapılan ilk futbolcu olan Ibrahimovic, "Bu müzede heykelimin olması inanılmaz bir duygu. Sanki benim sahadaki gerçek halim gibi. Bir İsveçli olarak burada heykelimin olmasından gurur duyuyorum. Bu heykelin yapımında emeği geçen herkesi yürekten kutluyorum." dedi.  33 yaşındaki futbolcu, "Peki bundan sonra ne olabilir?" sorusuna verdiği yanıtla tüm katılımcıları gülmekten kırıp geçirdi. Gazetecilerle son günlerde yaşadığı tartışmalarla sık sık gündeme gelen Zlatan, "Bundan sonra ne mi olabilir? Bilmiyorum. Belki Eyfel Kulesi'nin yerine bir Ibrahmovic heykeli yapılabilir." ifadesini kullandı.  2012 yılında Milan'dan Paris Saint Germain'e transfer olan tecrübeli forvet iki şampiyonluk kazandığı kulübünde bu sezon 23 resmi maçta 16 gol kaydetti.
2009-ÖSS'ye giren adaylardan 145 ve daha fazla puan alan adaylar ile meslek yüksekokullarına sınavsız geçiş hakkı bulunan adaylar tercih formu doldurabilecek.  ÖSS'de 145-164.999 arasında puan alan adaylar ön lisans programlarını, 165 ve üstünde puan alan adaylar hem ön lisans hem de lisans programlarını tercih edebilecek. Sınavsız geçiş için başvuran meslek lisesi mezunu adaylar da kendi alanlarıyla ilgili bölümler arasından tercihte bulunabilecek.  2009-ÖSS'de 165 ve üstünde puan alan adaylar, tercihlerini 2009-Yükseköğretim Programları ve Kontenjanları Kılavuzu'ndaki Tablo-4, Tablo-3A ve Tablo-3B'den, 145-164.999 arasında puan alan adaylar ise sadece Tablo-3A ve Tablo-3B'den ve Tablo-4'teki Açıköğretim Fakültesi programlarından (İngilizce Öğretmenliği hariç) tercih yapabilecek. ÖSS puanına göre ön lisans programı tercih edecek adayların Tablo-3A'dan tercih yaparken, önceliğin sınavsız geçiş için başvuran adaylara verildiğini göz önünde bulundurmaları isteniyor.    Tercih işlemlerini tamamlayan adaylar, formları internetten veya başvuru merkezleri aracılığıyla ÖSYM'ye gönderebilecek. Tercih formları 3 Ağustos Pazartesi gününe kadar teslim edilebilecek.  Başvuru merkezleri ve internet dışında posta, faks, elektronik posta gibi yollarla tercih bildiriminde bulunulamayacak.  Tercihlerini başvuru merkezleri aracılığıyla yapacak adayların, randevu alması ve bizzat gitmesi gerekiyor. Başvuru Merkezi aracılığıyla tercih yapacak adayların tercihleri, merkezdeki görevli tarafından sisteme girilecek ve ÖSYM'ye gönderilecek. Aday, işlem tamamlandıktan sonra görevliden tercih formunun bir örneğini vermesini isteyecek. Aday, tercih hizmet ücreti olarak 3 YTL ödeyecek.  Tercih formunu internet üzerinden göndermek isteyen adayların, bu konuda deneyimli olması gerekiyor. İnternet üzerinden tercih formu gönderecek adaylar, yine aynı süre içinde ÖSYM'nin web sayfası üzerinden işlemlerini gerçekleştirebilecek. Bu işlem için aday, T.C Kimlik Numarası ve ÖSYS şifresini kullanacak. Bu adayların ekranda ''Tercihleriniz sistem tarafından başarıyla kabul edilmiştir'' uyarısını görmeleri gerekiyor.    Adaylar, 24 yükseköğretim programını tercih edebilecek. Y-ÖSS puanlarına göre tercih yaparken adayların, ağırlıklı ortaöğretim başarı puanlarının, kendi alanına uygun bir programı tercih ettiğinde 0.8, kendi alanı dışındaki bir programı tercih ettiğinde 0.3 katsayısı ile çarpılacağını göz önünde bulundurmaları gerekiyor.  Kılavuzdaki Tablo 3A, Tablo 3B ve Tablo 4'deki programlar arasından tercih yapılabilecek. Tablo 3A ve Tablo 3B genellikle ön lisans programlarından, Tablo 4 de lisans programlarından oluşuyor. Adayların, Tablo 3A'daki programlar için önceliğin sınavsız geçiş hakkı olanlara verildiğini nutmaması isteniyor.  Adayların yapacakları 24 tercihin baştan birkaç tanesini ''puanım yeterli olmayabilir'' endişesine kapılmadan, sadece ilgilerini ve en çok istedikleri programları göz önünde bulundurarak belirlemeleri, kazansa bile kaydolmayı istemediği bir programı tercih etmemesi öneriliyor.  Aday, ne olursa olsun bir programa yerleşmek istiyorsa tercihlerine, girebileceğini tahmin ettiği programları da eklemesi tavsiye ediliyor. Adayın, 24 tercih hakkının tamamını kullanması gerekmiyor. Adaylar sadece 1 tercih yapabilecekleri gibi, 24 tercih de yapabilecek.    Tercih yapılırken özellikle dikkat edilmesi gereken bazı konular da bulunuyor. Adayların, tercih ettikleri programların karşısında belirtilen ''bakınız'' uyarısında gösterilen ve o programa giriş için aranan koşulları taşıyıp taşımadıklarını kontrol etmeleri gerekiyor. Adaylar ayrıca, tercih ettikleri programların kodlarını doğru yazmaları konusunda da uyarılıyor.  Engelli adaylara da ''engelleri yüzünden başarılı olamayacakları yükseköğretim programlarını tercih etmemeleri'' uyarısı yapılıyor.
AİHM'nin yerleşik usullerine göre bir birey bir devlete karşı dava açtığında, söz konusu bireyin vatandaşlığını taşıdığı devlet dilerse başvuru hakkında görüş belirtebiliyor.  NTV'nin edindiği bilgiye göre Ankara, Doğu Perinçek'ten bağımsız biçimde davaya müdahil oldu. Türk hükümeti Perinçek ile ortak hareket etmedi. Ancak dava sürecinde tarafların görüşleri birbirlerine iletildiğinden Perinçek Türk hükümetinin adımından haberdar.  Türk hükümeti AİHM'ye sunduğu görüşte, İsviçre mahkemelerinin Perinçek hakkında aldığı kararın Avrupa İnsan Hakları Sözleşmesi'nin (AİHS) ifade özgürlüğünü güvence altına alan 10'uncu maddesine aykırı olduğunu savundu. Perinçek de AİHM önünde yaptığı savunmada aynı görüşü savunmuştu.  Perinçek 10 Haziran 2008 tarihinde AİHM'ye yaptığı başvuruda, 2005 yılında İsviçre'nin Lausanne, Opfikon ve Köniz kentlerinde verdiği konferanslar sırasında "Ermeni soykırımı" iddialarının varlığını inkar ettiği gerekçesiyle kendisini yargılayıp mahkum eden İsviçre mahkemelerinin AİHS'in ifade özgürlüğüyle ilgili maddesini ihlal ettiği tezini işlemişti.  Perinçek ayrıca, dava sürecinde İsviçre'de avukatıyla görüşmesi için kendisine vize verilmemiş olmasının da AİHS'nin adil yargılanmayla ilgili 6'ıncı maddesine aykırı olduğunu savunmuştu. İP lideri İsviçre resmi makamlarının haklarını kısıtladığı ve kendisine ayrımcılık yapıldığı şikayetinde de bulunmuştu.  AİHM'nin davayı sadece ifade özgürlüğü açısından ele alması bekleniyor. AİHM, Perinçek ve Ankara'dan gelen görüşler sonrasında İsviçre hükümetinden "davacının AİHS'nin 10'uncu maddesi temelinde ifade özgürlüğü ihlal edildi mi?" şeklinde tek cümelik bir soruyla savunma istemişti.  AİHM'nin Perinçek kararının bu yıl içinde açıklanması bekleniyor.
Danimarka'nın başkenti Kopenhag'da geçen ay ülkedeki peçe yasağına karşı çıkan peçeli kadın eylemciye teselli amaçlı sarılan kadın polise soruşturma açıldı. 1 Ağustos’ta yürürlüğe giren düzenlemeye karşı ülkede protesto gösterileri düzenlenmişti. Bir kadın polis, protestolar sırasında ağlayan Ayah isimli bir kadın eylemciye sarılmıştı. Sosyal medyada yayınlanan görüntü, çok sayıda kişi tarafından paylaşıldı. Olayın ardından kadın polis hakkında soruşturma açıldı. Kimliği açıklanmayan polisin avukatı, soruşturmaya tepki gösterdi. Danimarka Parlamentosu’nda 31 Mayıs’ta yapılan oylamada “Örtünme Yasağı” 30’a karşı 75 oyla kabul edilmişti.     Düzenleme birlikte kamusal alanda burka ve peçe giyinenlere bin kron para cezası verilmesini öngörüyor. Yasağı dörtten fazla ihlal edenlere ise her yeni ihlalde 10 bin kron (7 bin 700 lira) ceza kesiliyor. Nüfusu 5,7 milyon olan ülkede Müslümanların nüfusun yaklaşık yüzde 7'sini oluşturduğu tahmin ediliyor.
Olay, öğlen saatlerinde, Barış Mahallesi'nde meydana geldi. Aynı sokakta oturan ailelerin çocukları oyun oynadıkları sırada tartışmaya başladı.  Tartışma iki aile büyüklerinin katılması ile büyüyerek kavgaya dönüştü. Tarafların birbirlerine taş, sopa ve av tüfekleriyle saldırdığı kavgada 2 kişi yaralandı.  Mahallelinin ihbarı üzerine, polis ve sağlık ekibi sevk edildi. Sağlık görevlilerince ilk müdahalesi yapılan yaralılar ardından hastaneye kaldırıldı. Burada tedavi gören 2 yaralı ardından taburcu edildi.  Mahalleye gelen çevik kuvvet polisleri geniş güvenlik önlemi alırken, ekipler kavgaya karıştığını belirlediği Metin K., Hüseyin B., Hasan B., Mustafa K. ve ismi öğrenilemeyen 3 kişiyi gözaltına aldı. Mahallelilerden biri olaya tepki göstererek, "Çocuklardan dolayı kavga başladı. Herkes silah sıkmaya başladı. Yıllardır burada komşular iki çocuk için bu kadar olmaması lazım. Sallamalarla, sopalarla millet birbirine girdi" dedi.
'nın Patnos İlçesine bağlı Andaçlı köyünde 20 yaşındaki eşi C.Ş.'ye işkence yaparak çocuğunun bezindeki dışkısını zorla yedirmeye çalışan 26 yaşındaki Mehmet Şakir Ş., Patnos Cumhuriyet Başsavcılığı tarafından tutuklandı. İşkenceci kocanın eşine yaptırmak istediği insanlık dışı olayı, cep telefonu kamerasıyla kaydedip sosyal medya hesabından paylaşması, büyük tepki topladı. Sosyal medyada hızla yayılan insanlık dışı bu olay, tepkilere neden oldu. Yaşananları saniye saniye cep telefonu ile görünteleyen koca Mehmet Şakir Ş. dün İlçe Jandarma Komutanlığı ekipleri tarafından gözaltına alınmıştı. Mehmet Şakir Ş., Patnos Cumhuriyet Başsavcılığı tarafından ifadesinin alınmasının ardından Patnos Sulh Ceza Hakimliği tarağından eziyet suçundan tutuklanarak cezaevine gönderildi. DHA'nın haberine göre, Patnos İlçesine 16 kilometre uzaklıktaki Andaçlı köyünde yaşayan Mehmet Şakir Ş.'nin eşi C.Ş.'ye şiddet uygulayıp, dışkı yedirmeye çalışma görüntülerini sosyal medyada paylaşması, Cumhuriyet Savcılığını harekete geçirdi. Evli ve 2 çocuk babası Mehmet Şakir Ş., video görüntülerinde sopayla vurarak, tekme atarak eşi C.Ş.'ye çocuk bezindeki dışkıyı yedirtmek istiyor. Acımasız kocanın dayak, hakaret ve küfürleri karşısında eşi sadece yalvararak kurtulmaya çalışıyor. Mehmet Şakir Ş. yaptığı konuşmada, "Eğer yapmazsan seni paramparça ederim. Al bu b... ye, hadi acele et. Al ağzına koy. Ağacı senin sırtında kırdım, bir parça kaldı, şimdi başında kıracağım. B... al yüzüne çarp, çık git" diyor.   Çaresizce gözyaşı döken ve yalvaran C.Ş. ise, "Ben yapamam, Şakir sana ne olmuş böyle? Kuran'ın hatrına beni bırak" diye karşılık veriyor. Hem videoyu çekip, hem de tekme ve sopa ile eşine vuran işkenceci kocanın yaptıklarına dayanamayan C.Ş., sonunda elindeki dışkılı bezi yüzüne doğru götürüyor. Midesi bulanan kadın kusmak için tuvalete giriyor.
İstanbul İl Jandarma Komutanlığı ekiplerinin düzenlediği operasyonda  sanayi tipi ütü masası ve elektrik trafolarının içine zulalanmış binlerce paket kaçak sigara ele geçirildi.  Olayla ilgili gözaltına alınan şüpheli Ş.D. tutuklanarak cezaevine gönderildi.İstanbul İl Jandarma Komutanlığı ekipleri, Ş.D.'nin  yurda yasadışı yollarla soktuğu kaçak sigaraları İstanbul genelinde irtibatlı olduğu kişilere satacağı bilgisini aldı.  Ekipler, yapılan inceleme ve fiziki takip neticesinde Ş.D.'nin kaçak sigaraları Gaziantep'te irtibatlı olduğu kişiler aracılığıyla kargo ile getireceği tespit etti.   Sigaraların İstanbul'a ulaşmasının ardından jandarma operasyon için düğmeye bastı. Kargodan mallarını teslim alan şüpheli Ş.D.'nin sigaraları sakladığı depoya baskın düzenleyen Jandarma ekipleri, sanayi tipi ütü masalarının ve elektrik trafolarının içine zulalanmış vaziyette binlerce paket bandrolsüz kaçak sigarayı ele geçirdi.  Adliyeye sevk edilen Ş.D. çıkarıldığı mahkeme tarafından tutuklanarak cezaevine gönderildi.
Başbakan Recep Tayyip Erdoğan ile ABD Başkanı Barack Obama, G-20 liderler Zirvesi'nin gerçekleştirildiği kongre merkezinde bir araya geldi.  Görüşmede, ikili ilişkiler, bölgesel konular ve Van'da meydana gelen deprem ele alındı.  Deprem nedeniyle başsağlığı dileğinde bulunan Obama'nın, ''Felaketzedelere yardım konusunda üzerlerine düşeni yerine getirmeye hazır olduklarını'' ifade ettiği öğrenildi.  Görüşmede, Suriye'de meydana gelen gelişmeler de değerlendirildi.  ABD Başkanı Obama'nın, ayrıca bir süre önce annesi Tenzile Erdoğan'ın vefatı nedeniyle Başbakan Erdoğan'a başsağlığı dileğini yineledi.  Obama’nın ''Ben de annemi kaybettim, anneyi kaybetmenin ne demek olduğunu çok iyi bilirim. Başınız sağolsun'' dediği öğrenildi.
Bursa'da Bayram Mingö (55) idaresindeki yolcu otobüsü, Ankara-Bursa Karayolu Mobilya Sanayi kavşağında kırmızı ışıkta bekleyen Faruk Baykoz'un (26) kullandığı servis minibüsüne arkadan çarptı.  Çarpmanın şiddetiyle savrulan minibüs, önündeki Fevzi İnkün (42) yönetimindeki otomobile vurdu. Kazada, sürücü Baykoz ile minibüste bulunan işçilerden Anıl Ergün (24), Zeynep (19) ve Songül Şahin (15), Ömer Demircan (80), Esra Demir (19), Sevim Baykoz (48) yaralandı. Yaralılar, 112 Acil Servis ekiplerince İnegöl Devlet Hastanesi'ne kaldırıldı.
Dışişleri Bakanı Mevlüt Çavuşoğlu, Rusya'ya ait savaş gemisinin Boğaz’dan geçişi sırasında bir askerin omuzunda füze taşıdığı görüntüyü değerlendirdi. Dışişleri Bakanı Çavuşoğlu, "Rus gemilerinin silah göstermesi provokasyondur. Doğru bir yaklaşım değil. Umarım bir tekrarı olmaz" değerlendirmesi yaptı.
Cumhurbaşkanlığı Basın Merkezi'nden yapılan açıklamada şu ifadelere yer verildi; "6570 sayılı "İstanbul Tahkim Merkezi Kanunu" ve 6571 sayılı "167 Sayılı İnşaat İşlerinde Güvenlik ve Sağlık Sözleşmesinin Onaylanmasının Uygun Bulunduğuna Dair Kanun" Sayın Cumhurbaşkanımız tarafından Anayasanın 89'uncu maddesinin birinci fıkrası ile 104 üncü maddesinin ikinci fıkrasının (a) bendi uyarınca yayımlanmak üzere Başbakanlığa gönderilmiştir."
Warwick Üniversitesi'nde matematik öğretmenliği yapan Peter Backus insanların neden yalnız kaldığını bilimle bulmaya çalıştı. Üç yıllık yalnızlığı sonrasında "Neden Bir Kız Arkadaşım Yok" adlı tezi yazan Backus'a göre doğru insanı bulma şansınız 285 binde 1'e denk geliyor. Backus bu tezinde dünya dışı yaşam arayışında kullanılan Drake Denklemi'nden yararlanmış. Sonuçlar da İngiliz bekarlar için hiç de umut vaadetmiyormuş. 30 yaşındaki Backus, İngiltere'de yaşayan 30 milyon kadından sadece 26 tanesinin kendisine uygun olduğu sonucuna varmış. Denklem yaşları 24 ila 34 arasında olan, Londra'da yaşayan, bekar kadınları baz almış. Durum böyle olunca da Backus'un şansı oldukça düşmüş. Ekonomi uzmanı Backus, "Muhteşem bir ilişki yaşama olasılığım olan sadece 26 kadın var. Bir gece dışarı çıkmamda onlardan biriyle tanışma şansım yüzde 0.0000034. Bu da 285 binde 1'e denk geliyor" dedi. Drake Denklemi "N = R* x Fp x Fl x Ne x Fi x Fc x L" dir. N iletişim kurmayı umabileceğimiz uygarlıkların sayısı, R* Samanyolu Galaksisi'ndeki yıldız oluşma sıklığı, Fp bu yıldızlardan kaç tanesinin gezegene sahip olduğu, Ne bu gezegenlerden kaç tanesinin yaşama elverişli olduğu, Fl yaşama elverişli gezegenlerin kaçında yaşamın oluştuğu, Fi bu gezegenlerin kaçında akıllı yaşamın oluştuğu, Fc bu gezegenlerin kaçında iletişim kurma yetisine yahut isteğine sahip ırkların varlığı L bu tür bir uygarlığın umulan yaşam süresidir. Profesör Frank Drake, galakside 10 bin yaşam formu olabileceğini tahmin etmişti. Backus orijinal denklemi hayalindeki randevu kriterleriyle değiştirdi; kadınların onu çekici bulma olasılığı ve yaşları 24 ila 34 arasında değişen Londralı kızlar gibi kriterleri kullandı. Backus, "Sonuçlar aşk arayan insanlar için iç karartıcı gözükebilir ama bekarlar iyi yönünden bakmalı; bu sizin suçunuz değil" dedi. Tezin tamamına üniversitenin internet sitesinden ulaşılabilir.
Işık Üniversitesi Mühendislik Fakültesi İnşaat Mühendisliği Bölümü Öğretim Üyesi Prof. Dr. Faruk Karadoğan ve Mühendislik Fakültesi Endüstri Mühendisliği Bölümü Dr. Öğretim Üyesi Demet Özgür Ünlüakın, bugün saat 09.45'te Doğru Tercih'te Sadık Gültekin'in ve öğrencilerin sorularını yanıtlayacak. ÖSYM'nin  nı açıklamasının ardından tercih yapmak için 7 Ağustos'u beklemeye başlayan öğrenciler, Twitter'da #DoğruTercih ve #IşıkÜniversitesi hashtag'lerini kullanarak üniversite tercihleriyle ilgili sorularınızı iletebilirsiniz.
Malatya Valisi Ulvi Saran, Karakaya Baraj Gölü üzerindeki Fırat Demiryolu Köprüsü'nün üzerine ikinci bir kat daha yapılacağını ve bu ikinci katın karayolu ulaşımına açılacağını söyledi. Demiryolu köprüsünün üzerine yapılması planlanan karayolu projesinin tamamlandığını anlatan Saran, Türkiye'nin en uzun demiryolu köprüsü olan 2080 metre uzunluğundaki Fırat Demiryolu Köprüsü'nün üzerine yapılacak karayolu köprüsünün bölge insanın ihtiyaçlarına cevap vereceğini kaydetti.  Saran, şöyle konuştu:  ''Elazığ'ın Baskil ilçesinden gelip de Malatya'da ikamet eden 40 binin üzerinde insan var. Ayrıca, Baskil yöresinde yetişen kayısı Malatya'da pazarlanıyor. Burada 20 bin ton civarında kayısı yetişiyor. Bu nedenle gerek Baskil'den Malatya'ya, gerekse Malatya'dan Baskil'e gerçekleşen yolcu trafiği ile kayısı ve tarım ürünlerinin Malatya'ya getirilmesi son derece meşakkatli oluyor. Bu taşımacılık genellikle barajdan feribotla yapılıyor. 2003 yılındaki feribot kazasında da 10'un üzerinde vatandaşımızın hayatını kaybettiği bilinen bir şey. Burada karayolu köprüsü olmadığı için karşıdaki ürünler ve ahali bize Kömürhan Köprüsü'nü dolaşarak gelmek zorunda kalıyor. Bu da uzun bir güzergahın katedilmesi anlamına geliyor.''  Baskil ilçesinden Malatya'ya doğrudan geçişi sağlayacak bir hat olup olmayacağını düşündüklerini anlatan Saran, demiryolu köprüsünün çelik konstrüksiyonun üzerine kaplama yapılarak üst katını karayolu geçişine uygun hale getirip getiremeyeceklerini düşündüklerini ve Ortadoğu Teknik Üniversitesinden Malatya'ya uzmanları davet ettiklerini söyledi.  Saran, şunları kaydetti:  ''Köprünün projesini tamamladık. Yapılan mühendislik hesaplarına göre köprünün ayakları epeyce sağlam. Üzerindeki çelik yapı da mukavemete sahip olmakla birlikte ağır tonajlı kamyonların da geçebileceğini dikkate alarak kenarlıklarına takviye yaptık. Köprünün çelik konstrüksiyonunu yeni demir çelik ilavesi ile güçlendireceğiz. Köprünün üzerine yapılacak olan bir kaplama ile Malatya tarafından ve Elazığ tarafından bir rampa ile iki yönlü ulaşım sağlanacak.''  Köprünün Türkiye'nin ilk iki katlı köprüsü olacağını ifade eden Saran, şöyle konuştu:  ''Köprünün projesini Karayolları Genel Müdürlüğüne gönderdik. Köprünün gelecek yılın programına alınmasını umuyoruz. Köprünün yakın gelecekte hizmete açılması sonucu bölgeye hareketlilik gelecek. Hem Malatya'dan köprüye kadar hem de köprüden Baskil'e kadar olan yollar Karayolları Genel Müdürlüğünün yol ağına alınacak. Bu yollar da iyileştirilecek.''
Kocaeli Ticaret Odasında iş adamlarıyla bir araya gelen Gümrük ve Ticaret Bakanı Bülent Tüfenkci, salonda klimaların bozulması nedeniyle konuşmasını kısa kesmek zorunda kaldı.  İHA'nın haberine göre; Gümrük ve Ticaret Bakanı Bülent Tüfenkci, Kocaeli Ticaret Odasında üyeler, meslek komiteleri ve iş adamları ile toplantıda bir araya geldi. Toplantıya Bakan Tüfenkci'nin yanı sıra Kocaeli Valisi Hüseyin Aksoy, Kocaeli Büyükşehir Belediye Başkanı İbrahim Karasomanoğlu, TOBB Başkanı Rifat Hisarcıklıoğlu, KOTO Başkanı Necmi Bulut, ilçe belediye başkanları, oda üyeleri, iş adamları ve il protokolü katıldı.  Toplantıda oda üyelerine Türkiye'deki ekonomik gelişmelerden bahseden Bakan Tüfenkci, "2002'den baktığımız zaman 2016 yılı sonuna kadar Türkiye ekonomisi reel olarak yüzde 115 büyüme kaydetti. 2017 yılında inşallah bu rakamları çok daha yukarıya çekeceğiz. Burada TOBB Başkanımıza teşekkür ediyoruz. Cumhurbaşkanımızın liderliğinde başlatılan istihdam seferberliğine TOBB yöneticilerimizin, sanayicilerimizin, iş adamlarımızın taahhütlerine baktığımızda 1 milyon 488 bin kişiye istihdam sağlandı. Nisan ayında istihdam seviyemizi 28 milyon 157 bin kişiye çıkardık. Böylece küresel krizden bu yana yaklaşık 7,5 milyon vatandaşımıza ilave istihdam sağladık. Bu rakamlar gerçekten önemli rakamlar" dedi. Bu rakamların bir mesaj verdiğini dile getiren Tüfenkci, "Türkiye istikrarını, birliğini, güvenini koruduğu sürece biz bunun daha üzerinde başarıları Allah'ın izniyle yakalayabiliriz. Baktığımız zaman küresel krizden sonra Avrupa Birliği'nden bizim kadar istihdamını arttırabilen başka ülke yok. Hatta bazı ülkelerde istihdam kayıpları yaşandı. Bizim reel sektöre vermiş olduğumuz desteklerle beraber bankacılık sektörünün de harekete geçtiğini ve kredilerinin de arttığını görüyoruz. 2015 Eylül ile 2016 Haziran dönemini ele alırsak 9 aylık süreçte 88 milyar TL kredi verilmiş. 2016 Eylül ile 2017 Mart döneminde 220 milyar TL'lik kredi verildi. Bunun 124 milyar TL'lik kısmı 2016 Eylül'ü ile Aralık dönemine aittir. Sadece işin kredi boyutuna bakıp kredi genişlemesi dersek meseleye tek yönlü yaklaşmış oluruz" diye konuştu. 2016'nın son iki ayından itibaren ihracatta sürekli artış yaşandığını belirten Bakan Tüfenkci, "Bizim ihracata verdiğimiz destekler, gümrüklerde yapmış olduğumuz iyileştirmeler ihracatın artışında ve ivme kazanmasında önemli bir rol oynadı. 2016 yılı Temmuz ayına baktığımız zaman ihracatımız yüzde 11.5 azalırken dış ticaret hacmimizde yüzde 16.4 daralma görülmüştür. Bu daralmanın sebebine baktığımızda tamamen o hain darbe girişimidir. Her birimize bu darbe girişiminin darbe vurduğunu ve etkilemeye çalıştığını görüyoruz. Ama almış olduğumuz tedbir ve teşviklerle biz ihracatımızı da toparladık, son 6 ayda yüzde 8.2 oranında güçlü bir artış yakaladı. Bunun büyümeye katkıları da yüzde 2.2'lere erişti" şeklinde konuştu. Otomobil ihracatında güçlü yükselişle birlikte yılın ilk çeyreği itibariyle net dış ticarette yüzde 2.2 büyüme olduğunu dile getiren Bakan Tüfenkci, "Bunda dış ticaretimizde yüzde 22.4 oranında da Türk otomotiv sektörü katkı vermiştir. Geçtiğimiz yılın ilk yarısında 11.7 milyar olan otomotiv ihracatı, bu yıl itibariyle 14.4 milyar dolara yükselmiştir. Konut, beyaz eşya ve mobilya sektöründeki vergi indirimleri ile de iç ticarette ciddi büyüme rakamlarını yakalamış olduk" ifadelerini kullandı. Klimalar bozulunca konuşmasını bitirmek zorunda kalan Bakan Tüfenkci, "Herhalde şanstan Kocaeli Ticaret Odasının böyle sıcaktan klima sisteminin bozulmasını başkan ve sizler de öngöremezdiniz. Daha fazla konuşursam salonda insan kalmaz. Onun için burada bitireyim" diyerek sözlerini tamamlayınca salondakiler kahkahalar eşliğinde Bakan Tüfenkci'yi alkışladı.
Merkez Şehitkamil ilçesinde Asri Mezarlık 28'inci Cadde 483'üncü geçitteki mezarlıkların arasında hareketsiz yatan bir kişiyi gören vatandaşlar, durumu polis ve sağlık ekiplerine bildirdi. Olay yerine gelen 112 Acil Servis ekipleri, yerde yatan kişinin öldüğünü belirledi.  Polisin yaptığı incelemenin ardından cesedin Cuma Doğan'a (20) ait olduğu tespit edildi. Doğan'ın cesedi, otopsi yapılmak üzere Gaziantep Adli Tıp Kurumu'na kaldırıldı.  Ekipler, Doğan'ın aşırı dozda uyuşturucu sonrası öldüğü şüphesi üzerinde duruyor.
YÖK Başkanı Yusuf Ziya Özcan’ın İstanbul Üniversitesi’ne gönderdiği yazıyla, türbana üniversitelerde kapının açıldığı yorumları yapılmıştı.  Özcan, hiç kimsenin kılık kıyafeti nedeniyle öğrencileri okula almama hakkı olmadığını söylemişti ama bugün Amasya Üniversitesi'nde farklı bir açıklama geldi.  Rektör Prof. Zafer Eren, ''Ben 2547 sayılı yasaya göre görev yapan özerk bir kurumun başındayım. Bana hiçbir kanun, üniversitede türbanı serbest bırakmam konusunda bir yetki vermemiştir, YÖK Başkanı'na da vermemiştir" dedi.  "Yargıtay’ın, kamusal alana ve üniversiteye türbanla girilemeyeceği konusunda verdiği içtihat kararları var" diyen Eren, "Bu, bizim mahkememiz. Türkiye Cumhuriyeti'nin kanunlarına göre karar veren mahkemeleri var" şeklinde konuştu.    Öğrencilerine zarar gelmesini istemediğini belirten Zafer Eren, derse türbanla girmek isteyen öğrenciler hakkında ilk olarak tutanak tutulacağını, durumun tekrarlanması halinde ise sürecin öğrencinin okuldan atılmasına kadar işleyebileceğini ifade etti.  "Bu konuda karar verecek tek kurum TBMM'dir. Hiçbir rektör arkadaşım, YÖK Başkanı da dahil, ‘üniversitede türban serbesttir’ deme hakkına sahip olamaz" idyen Prof. Eren, NTV Canlı Haber’de de Can Dündar’a açıklamalarda bulundu:    Öte yandan, Amasya Üniversitesi'ne türbanlı öğrencilerin alınmadığı gerekçesiyle, bugün üniversite önünde Anadolu Gençlik Derneği üyeleri basın açıklaması yaptı.  Rektör Eren, konuyla ilgili de, "Bir tepki değil basın açıklaması söz konusu" dedi.
Mekan altyapısının parçalara ayrıldığı ve mekanın sınırlarının sonsuzluğa taşındığı “Infinity” odası, artnivo.com’un Zorlu_PSM işbirliğiyle 14. İstanbul Bienali Paralel Etkinlikler kapsamında gerçekleştirdiği “40 Metre // 4 Duvar // 8 Küp” isimli projesinde yer alıyor.  Kaliforniya’da yaşayan sanatçı Refik Anadol tarafından hayat geçirilen bu ortam projesinde sanatçı izleyiciyi çağdaş algoritmalar vasıtasıyla yapay/sanal bir çerçeveye daldırıyor. Işık, gerçek/kurgusal ve fiziksel/sanal iki gerçeklik arasında sınırları bulanıklaştırarak, izleyiciyi sanal bir dünyanın gerçekliğine taşıyor. Bizi alışkın olduğumuz algılarımızdan ve dünyada olmaya dair kültürel-açıdan-eğilimli varsayımlarımızdan geçici olarak uzaklaştırıyor.  Medya sanatçısı, tasarımcı ve uzamsal düşünür olan Refik Anadol’un “Infinity Room / Sonsuzluk Odası” isimli projesi sanatçının ‘Geçici Immersive Ortam Deneyleri’ araştırmasının önemli bir kısmını oluşturuyor.  Projeyi 1 Kasım 2015 tarihine kadar Zorlu Performans Sanatları Merkezi’nin giriş katında ücretsiz olarak izleyebilirsiniz.
Bursa'da düzenlenen operasyonda, poşetlenmiş halde 306 kilogram at eti ele geçirildi. Doğancı Jandarma Komutanlığı ekipleri Osmangazi ilçesine bağlı Büyükdeliler Mahallesi Çalca mevkisinde kapıları açık, terk edilmiş bir otomobil olduğunu fark etti.  Ekipler, otomobilin yanında kesilmiş 2 ata ait sakatat, 15 poşette 306 kilogram at eti, 2 bıçak, bir balta, 2 cep telefonu, bir madenci feneri ve poşetler buldu.  Otomobilde S.Ç. ismine kayıtlı nüfus cüzdanı ile sürücü belgesi de ele geçiren jandarma ekipleri, söz konusu şüpheliyi gözaltına aldı.  Çevredeki güvenlik kameraların kayıtlarını inceleyen jandarma, şüpheliler M.B. ve V.T'nin bir kamyonetin arkasına yükledikleri 2 atı bölgeye getirdiklerini, S.Ç'nin de gözcülük yaptığını tespit etti. Bunun üzerine M.B. ile V.T. de gözaltına alındı. Etlerden alınan numuneler incelenmek üzere Osmangazi İlçe Gıda Tarım ve Hayvancılık Müdürlüğüne teslim edilirken, piyasaya sürülmek istenen at etleri imha edilmesi için Osmangazi Zabıta Müdürlüğüne gönderildi. Jandarmadaki işlemlerin ardından adliyeye sevk edilen şüphelilerden S.Ç. ve M.B. çıkarıldıkları mahkemece tutuklandı, V.T. ise adli kontrol şartıyla serbest bırakıldı.
Ankara 23. Asliye Hukuk Mahkemesi, eski Iğdır Milletvekili Oğan'ın, MHP Merkez Disiplin Kurulu'nca partiden çıkarılmasına ilişkin kararı iptal etti.  - Ankara 23. Asliye Hukuk Mahkemesi, eski Iğdır Milletvekili Sinan Oğan'ın, MHP Merkez Disiplin Kurulu'nca partiden çıkarılmasına ilişkin kararı iptal etti. Duruşmaya Oğan'ın avukatı Kürşat Ergün ile MHP'nin avukatı Yüksel Evci katıldı. "MHP Iğdır İl Yönetim Kurulu, müvekkilimin parti üyeliğinden çıkarılmasını istemiştir. İl Disiplin Kurulu da 10 Temmuz 2015'te kesin çıkarma cezasına yer olmadığına karar vermiştir. 11 Temmuz 2015'te Iğdır teşkilatı kapatılmıştır. İl Disiplin Kurulu kararı, 13 Temmuz 2015'te Iğdır İl Başkanlığı adına muhtara tebliğ edilmiştir. Yeni yönetimde 20 Ağustos 2015'te İl Disiplin Kurulu kararına karşı Merkez Disiplin Kurulu'na itirazda bulunmuş, 25 Ağustos 2015'te de parti üyeliğinden kesin ihraç kararı verilmiştir. Bu karar usulüne uygun değildir. İptalini istiyoruz." Partinin avukatı Evci de dava dilekçelerini tekrarladıklarını bildirdi. Merkez Disiplin Kurulu'nun ihraç kararının usulüne uygun olduğunu söyleyen Evci, davanın reddini talep etti. Hakim Zerrin Berke, avukatların son beyanlarını dinledikten sonra davayı kabul ederek, "Oğan'ın, siyasi parti üyeliğinden kesin çıkarma cezasıyla ilgili 25 Ağustos 2015 tarihli kararın iptaline" karar verdiğini açıkladı. Kararın "kesin" olduğu da tutanağa geçirildi. Oğan, Twitter hesabından, ihracına ilişkin kararın iptal edildiğini duyurarak, "Ömrümü fedaya hazır olduğum partimden, şahsımı hukuka aykırı ihraç çabaları bugün itibarıyla boşa çıkmış, adalet tecelli etmiştir. Mahkeme hakkımda verilen hukuksuz ihraç kararını kesin olarak iptal etmiştir. Kimse ümitsizliğe kapılmasın, içinden geçtiğimiz bu kara günleri birbirimize kenetlenerek aşacağız ve ülkücü hareketi el birliği ile hak ettiği yüksek noktaya taşıyacağız" paylaşımında bulundu.
Caz tutkunlarının her yıl heyecanla beklediği, Türkiye’nin en uzun soluklu festivallerinden biri olan Akbank Caz Festivali, 21. yılında yine dopdolu.  Şehrin Caz Hali sloganı ile bu yıl 13 Ekim - 3 Kasım tarihlerinde gerçekleştirilecek Festival’de dünyaca ünlü caz sanatçıları yer alacak. Zengin konser programı, atölye çalışmaları, paneller, yarışmalar, cazlı brunch’lar ve Kampüste Caz konserlerinin yer aldığı 21. Akbank Caz Festivali’ni kaçırmayın.  21. Akbank Caz Festivali, Avrupa’nın önde gelen kontrbasçılarından biri olan ve 2008 yılında Fransa’nın Academie de Jazz ödüllerinde yılın müzisyeni seçilen Arild Andersen’in 13 Ekim 2011, Perşembe günü Cemal Reşit Rey’de gerçekleştireceği açılış konseriyle başlayacak. Festivali’in önce çıkan diğer isimleri arasında; Charles Lloyd New Quartet, Avishai Cohen “Seven Seas”, Arild Andersen Trio, Maffy Falay Sextet, Dusko Goykovich Quartet, The Ray Gelato Giants, Azam Ali & Niyaz, Carmen Souza, Robert Glasper Experiment, Vijay Iyer Trio ve ZAZ yer alıyor.  Organizasyonu Pozitif tarafından gerçekleştirilen Festival’in bu yılki mekanları arasında ise; Lütfi Kırdar Uluslararası Kongre ve Sergi Sarayı, Cemal Reşit Rey Konser Salonu, Akbank Sanat Merkezi, Babylon, Ghetto, Nardis ve The Seed bulunuyor.
Suriye'de 2011 yılının Mart ayında başlayan iç savaşın ardından yaklaşık 1,5 milyon Suriyeli Türkiye'ye göç etti. 218 bin sığınmacı kamplarda 1 milyon 127 bin 970 Suriyeli ise çeşitli illerde kalıyor. Sayıları her geçen gün artan Suriyeli sığınmacılar karşısında hükümet yeni önlemler aldı. Başbakan Yardımcısı Beşir Atalay başkanlığında Cuma günü gerçekleştirilen Suriyeli Sığınmacılar Toplantısı'ndan çıkan en önemli karar, kamu güvenliğini bozan Suriyelilerin artık sınırdışı edilecek olması. Bu kararla, son günlerde vatandaşlarla Suriyeliler arasında yaşanan gerginliğin önüne geçilmesi hedefleniyor.  Toplantıda ayrıca, dilencilik fuhuş ya da ikinci evlilikler gibi toplumsal dokuya zarar veren olaylara karşı önlem alınması da kararlaştırıldı.  Buna göre, çalışma hayatı ile ilgili tedbir alınacak. Suriyeli çocukların okula gitmeleri, Türkçe öğrenmeleri sağlanacak. Sokakta yaşayan Suriyeliler geçici barınma merkezlerine yönlendirilecek. Ayrıca sınır güvenliği konusundaki çalışmalar sürdürülecek.
Sezon başında Fenerbahçe'den Osmanlıspor'a transfer olan ancak sakatlığı nedeniyle Galatasaray maçında forma giyemeyen Pierre Webo, karşılaşma sonrası yaptığı paylaşımla sarı-kırmızılıları kızdırdı. Maçın son düdüğünün ardından kişisel Twitter hesabından 3 tane ağlayan, 2 tane de gülen surat paylaşarak skora göndermede bulunan Webo, bunların yanına da sarı-lacivert kalpler ekledi. Kamerunlu oyuncunun bu paylaşımı sosyal medyadaki Galatasaraylılar tarafından büyük tepki görürken, Fenerbahçeliler ise Webo'ya tebrik ve destek mesajları attı.
haberi!  Cumhurbaşkanı ve AK Parti Genel Başkanı Recep Tayyip Erdoğan, partisinin TBMM Grup Toplantısı'nda konuştu. Cumhurbaşkanı Erdoğan konuşmasının başında vefat eden eski bakanlardan Hasan Celal Güzel'e Allah'tan rahmet, yakınlarına başsağlığı diledi.  Çok önemli gelişmelerin olduğu iki haftanın geride bırakıldığını belirten Erdoğan, Yargıtayın 150. kuruluş yıl dönümü programları vesilesiyle yargı mensuplarıyla bir araya geldiğini, bu kurumun yeni hizmet binasının temel atma törenini gerçekleştiğini aktardı. Dünya Kadınlar Günü etkinlikleri çerçevesinde de çeşitli kesimlerden kadınlarla bir araya geldiklerini anlatan Erdoğan, "Kadına şiddet başta olmak üzere bu konudaki tüm tartışmaları etraflıca değerlendirerek, görüşlerimizi kamuoyuyla paylaştık. Bu programlarda ifrat ve tefrit noktasında, yüce dinimizi karalamaya yönelik her türlü yanlış adıma karşı olduğumuzu güçlü bir şekilde ifade ettik" diye konuştu.  Erdoğan, sözlerini şöyle sürdürdü: "Artık çoğunluğu büyükşehirlerde yaşayan, teknolojinin hayatın her anını kuşattığı günümüz dünyasındaki Müslümanların sorunlarına cevap veremeyen görüşlerin, Kur'an-ı Kerim ve Peygamberimizin sünneti ışığında yeniden değerlendirilmesi gerektiğini belirttik. Tabii bu tartışma esasen bizim işimiz olmamalıydı. Ama konuşması gerekenlerin sustuğu, susması gerekenlerin konuştuğu bir ortamda gönlümüz, yüce dinimize saldırmak için pusuda bekleyenlerin değirmenine su taşıyan sorumsuzluklara rıza göstermedi. İnşallah önümüzdeki dönemde bu tartışma, alimlerimiz, ariflerimiz, abidlerimiz tarafından yerli yerine oturtulacak, İslam adına, Müslümanlar adına bir kazanca dönüşecektir." Partisinin 9 Mart'ta gerçekleştirilen siyaset akademisinin açılışında diğer konuların yanı sıra bu konudaki görüşlerini de detaylıca ifade ettiğini hatırlatan Erdoğan, aynı hafta Mersin, Antalya, Bolu ve Sakarya il kongrelerinde de partisinin teşkilatları ve vatandaşlarla kucaklaştıklarını söyledi.  Erdoğan, 12 Mart'ta Bakanlar Kurulu toplantısında gündemdeki konuları değerlendirdiklerini, ertesi gün ise önce il müftüleri, ardından da Türkiye Diyanet Vakfının İyilik Ödülleri Programı'nda Müslümanların meselelerini ele aldıklarını belirtti. 14 Mart'ta 46. defa muhtarlarla bir araya geldiklerini aktaran Erdoğan, "Türkiye'de ilk defa tüm muhtarlarımızı kucaklamaya yönelik böyle bir programı biz başlattık ve bugüne kadar kararlılıkla getirdik. İnşallah hedefimiz cumhurbaşkanlığı dönemimiz bitmeden ülkemizdeki tüm muhtarlarımızla bir araya gelmiş olmaktır" ifadesini kullandı. Erdoğan, katıldığı Tıp Bayramı etkinliklerine de değinerek, bu alanda son 15 yılda büyük ilerleme kaydedildiğini, bunda AK Parti hükümetlerinin gerçekleştirdiği sağlık reformlarının etkili olduğunu dile getirdi.  15 Mart'ta "Liseliler Destan Yazıyor" programına katıldığını ifade eden Erdoğan, liseli gençlerin 15 Temmuz konusundaki şuuru ve heyecanını karşısında kendilerine olan güvenin bir kez daha arttığını söyledi. Erdoğan, Erzurum, Mardin ve Diyarbakır'a gerçekleştirdiği ziyaretleri de anımsatarak, şunları kaydetti: "Gerek Diyarbakır'da gerek Mardin'de bugüne kadar yaşamadığımız heyecanı, görmediğimiz coşkuyu görmenin bahtiyarlığını yaşadık. Diyarbakır'da gerek kapalı spor salonu dışındaki toplantımız, gerekse Suriçi'nde bölücü terör örgütünün yol açtığı tahribatın sadece izlerinin silinmekle kalmadığını, şehrin geleceği için yepyeni bir dönemin kapılarını aralayacak yatırımların gerçekleştirildiğini gördük. Konutlarıyla, tarihi evleriyle, işyerleriyle, sokaklarıyla, altyapısıyla, camilerinin ve diğer tarihi mekanlarının restorasyonuyla hakikaten çok büyük hizmetler çok kısa bir süre içinde Diyarbakır'a kazandırıldı. Terör örgütünün amacının yıkmak ve öldürmek, bizim gayemizin ise yapmak ve yaşatmak olduğunu Suriçi'nde adeta ete kemiğe bürünmüş olarak görmek mümkündür."  Erdoğan, konuşmasında 18 Mart Çanakkale Deniz Zaferi kutlamalarına katıldığını da anlattı. O gün, iki bayramın bir arada kutlandığının altını çizen Erdoğan, hem Çanakkale Deniz Zaferi'nin 103. yıl dönümünde şehitleri ve gazileri yad ettiklerini hem de Afrin şehir merkezinin tamamen teröristlerden temizlendiği müjdesini milletle paylaştıklarını kaydetti. Erdoğan, şu değerlendirmelerde bulundu: "Buraya girerken etkisiz hale getirilen terörist sayısı 3647'ye yükseldi. Amerika'dan sözcü açıklama yapıyor; 'Afrin'de kaygılıyız' diyor. Biz kaygılarımızı sizlere ilettiğimizde neredeydiniz? 'Gelin burada bu terör örgütlerini temizleyelim' dediğimiz zaman neredeydiniz? Siz terör örgütleriyle işbirliği yaparak DEAŞ'ı temizleyeceğinizi bize söylemiştiniz. Yanlış yaparsınız, gelin bunu beraber yapalım dediğimizde bize inanmadınız. Buyurun şimdi PYD'sini de YPG'sini de bizim Mehmetçiğimiz, Özgür Suriye Ordumuz nasıl halletti, işte ortada. Bir taraftan Türkiye'ye, 'Siz bizim stratejik ortağımızsınız' diyeceksiniz, ondan sonra gidip teröristlerle işbirliği yapacaksınız. İşte gerçek ortada. Eğer bizimle stratejik ortaksak, bize saygı duyacaksın ve bizimle beraber yürüyeceksin. Ve bizi aldatmaya kalktınız. Öyle bir aldatmaca ki 5 bin tır, fazlası var, azı yok, buraya silah soktunuz. 2 bin kargo buraya silah, mühimmat soktunuz. Biz sizden paramızla silah istedik, bize vermediniz ama terör örgütüne ücretsiz olarak bu silahı, mühimmatı verdiniz. Bu nasıl ortaklık, nasıl dayanışma? Ve şimdi o açılan tüneller, o tünellerin içindeki silah, mühimmat depoları, silah, mühimmat evleri. Bak bunların hepsini şimdi yıkıyoruz. Onlar kaçıyor, biz kovalıyoruz. Bütün o mühimmat da yavaş yavaş bizim elimize geçiyor, geçecek." Erdoğan, Zeytin Dalı Harekatı'nda şehitlere bir kez daha Allah'tan rahmet, yakınlarına ve millete başsağlığı dileyerek, salondakileri şehitler için Fatiha okumaya davet etti. "Bundan 103 yıl önce 18 Mart'ta Çanakkale'de verdiğimiz mesaj neyse Fırat Kalkanı ve Zeytin Dalı operasyonlarında verdiğimiz mesaj aynıdır" ifadesini kullanan Erdoğan, "İster kendileri gelsinler ister kuklalarını göndersinler, biz bu ülkeyi, bu vatanı kimselere bırakmadık, bırakmayacağız. Hangi oyunu oynarlarsa oynasınlar, millet olarak birliğimizden, beraberliğimizden, kardeşliğimizden vazgeçmeyeceğiz. Hangi bedeli ödetirlerse ödetsinler inancımızın sembolü ezanımızı susturamayacak, bağımsızlığımızın sembolü bayrağımızı indiremeyecekler" diye konuştu. Mehmet Akif'in "Allah bu millete bir daha İstiklal Marşı yazdırtmasın" dediğini hatırlatan Cumhurbaşkanı Erdoğan, "Biz de diyoruz ki bir daha İstiklal Marşı yazmamak için bu marşımızın mesajlarını zihnimizden ve yüreğimizden asla eksik etmeyeceğiz. Allah'ın bizimle birlikte olduğunu bilerek asla korkmayacağız" dedi. Erdoğan, sözlerini şöyle sürdürdü: "Şafaklarımızda yüzen al sancak, inşallah sonuna kadar orada dalgalanacak. Yurdumuzun üstünde tüten en son ocak sönmeden, Allah'ın izniyle bu ülkeye ne kimse el uzatabilir ne de bu millete kimse zincir vurabilir. Hakka tapan milletimizin, anasının ak sütü gibi helali olan istiklalini tehdit edecek kim olursa olsun çiğner geçeriz.  17-25 Aralık'ta, çukur eylemlerinde, 15 Temmuz'da, Cerablus, Afrin'de, işte yaptığımız budur. Akif'in İstiklal Marşımızda milletimize armağan ettiği şu müjdeyi hayata geçirmek için durup dinlenmeden hedeflerimize yürümeye devam edeceğiz: Arkadaş, yurduma alçakları uğratma, sakın. Siper et gövdeni, dursun bu hayasızca akın. Doğacaktır sana vaat ettiği günler Hakk’ın, kim bilir, belki yarın belki yarından da yakın. Rabbimizin bize vaat ettiği günlerin yakın olduğu inancıyla, mabetlerimize namahrem eli değmesine izin vermeden, ezanların yurdumuzun üstünde ebediyen inlemesini, şanlı hilalin şafaklarda ebediyen dalgalanmasını sağlamakta kararlıyız." Cumhurbaşkanı Erdoğan, milletin bu mücadelenin anlamını gayet iyi bildiğini vurgulayarak, "Sahada görev yapan güvenlik güçlerimiz, bu mücadelenin özünü çok iyi kavramış durumda. Bu süreçte görev alan tüm kurumlarımız, meselenin öneminin farkındalar. Sadece bazı gafiller, bazı hainler, hala bu mücadeleyi karalamanın, önünü kesmenin, lekelemenin gayreti içindeler. Hamdolsun onlara en güzel cevabı milletimizin bizatihi kendisi veriyor. Kongrelerimiz vesilesiyle kısa sürede ülkemizin dört bir yanını ziyaret etme imkanı bulduk. Gittiğim her yerde, milletimizin nasıl büyük bir coşkuyla, nasıl büyük bir azimle, kararlılıkla bu meseleye sahip çıktığına bizzat şahit olduk" diye konuştu. Milletin ve devletin beka meselesi olan bu konuyu asla günlük siyasetin bir parçası haline dönüştürmediklerini vurgulayan Erdoğan, Cumhurbaşkanı sıfatıyla, Türkiye'nin iktidar partisinin genel başkanı sıfatıyla, yürütmenin başı sıfatıyla elbette görevleri gereği bu konuyu her platformda dile getirdiğini aktardı. Erdoğan, gelişmeleri milletle paylaştıklarını, ne yaptıklarının ve ne yapacaklarının muhasebesini yine milletle birlikte yaptıklarını belirterek, "Bundan daha tabii ne olabilir? Ama birileri, niyeyse bundan rahatsız oluyor" dedi. Daha dün "Afrin'e girilmesini asla doğru bulmuyoruz" diyenlerin kim olduklarını çok iyi bildiklerini belirten Erdoğan, "��imdi ne diyorlar: Ordumuzu tebrik ediyorlar. Öyle mi? Ne oldu? Hani Afrin'e girmemizi doğru bulmuyordunuz? Ne oldu şimdi size? Hep manevra. Bunların hayatı manevra" diye konuştu. Daha dün "PYD terör örgütü değildir." diyenlerin kim olduğunun, cümle alemin malumu olduğuna değinen Erdoğan, "Ey şu anda ana muhalefetin başı ve yanındakiler, siz 'PYD'yi terör örgütü değildir' diye açıklamadınız mı, yanındakiler bunu böyle açıklamadı mı? Biz, PKK'nın nasıl bunların siyasi yan kuruluşu olduklarını belgelerle her yerde açıkladığımız halde siz aksini savunmaya kalktınız. İşte biz Afrin'de kimlerle savaştık? Afrin'de PKK ile PYD ile ve onların bütün o yandaşlarıyla savaştık" ifadelerini kullandı. Erdoğan, şunları kaydetti: "15 Temmuz'u, terörle mücadelemizi önemsizleştirmek için ellerinden gelen her şeyi yapanları, milletimiz çok iyi takip ediyor ve ana muhalefeti de çok iyi takip ediyor. Ben inanıyorum ki ana muhalefetin Afrin olayında takındığı tavrı, bizim özellikle MHP ile müşterek olarak Afrin'e olan dayanışma noktasındaki ruhtan kaynaklanan o seslenişimizi bunlar hazmedemediler. Bunun için de çılgınca değişik şekilde saldırdılar. Sonuçta, Hakka inananlar, Hakka teslim olanlar, buradan muzaffer çıktı. Bu çevreler, doğrudan yapılan icraatlara çıkamadıkları için karın ağrılarını kafalarındaki sinsiliklerini, dertlerini bizim nezdimizde şahsileştirerek anlatmaya çalıştılar. Deve kuşu misali kafalarını kuma sokuyorlar ama hakikatlar gün gibi ortada, farkında değiller. Bu ülkede artık emirleri başkalarından alan değil sadece ve sadece milletinden alan bir hükümet var, bir ordu var, bir devlet var. İşte şimdi buradan açıkça söylüyorum: Çatlasanız da patlasanız da Türkiye'yi durduramayacaksınız. 2023 hedeflerimize ulaşmamıza engel olamayacaksınız. Büyük ve güçlü Türkiye'nin inşasının önünü kesemeyeceksiniz. 2053 ve 2071 vizyonlarımızın yükselişini engelleyemeyeceksiniz. Ok yaydan çıktı artık. Türk milleti, üzerindeki asırlık külleri silkeleyerek, kadim medeniyetinin inkişaf ateşini yeniden alevlendirmiştir. Bu yolda milletimizle birlikte olan, büyük Türkiye'deki yerini alır. Kendisine saf olarak milletimizin karşısını belirleyen ise kaderine razı olur. Önümüzdeki denklem işte bu kadar basittir." Erdoğan, dün Cumhurbaşkanlığı Külliyesi'nde Hakim ve Cumhuriyet Savcıları kura töreninin gerçekleştirildiğini anımsatarak, avukatlıktan savcılığa ve hakimliğe geçen yaklaşık bin 250 kişiye başarı dileğinde bulundu. Türkiye için durmadan, duraksamadan, usanmadan, azimle, heyecanla ve coşkuyla çalışmaya devam ettiklerini belirten Erdoğan, tüm arkadaşlarının da görev alanlarında aynı şekilde çalıştığını kaydetti. Türkiye'nin, sınırları ötesinden yönelen terör tehditlerine karşı tepkisiz kalmayacağını, terörü kaynağında yok etmeye kararlı olduğununu 24 Ağustos 2016'da başlatılan Fırat Kalkanı Harekatı ile ilan ettiğine değinen Cumhurbaşkanı Erdoğan, bundan önce de sınır ötesi operasyonların yapıldığını ancak bunların belirli bir hedefe yönelik nokta operasyonlar şeklinde gerçekleştiğini aktardı. Fırat Kalkanı Harekatı ile ilk defa belirli bir noktayı değil, iki bin kilometrekarelik büyük bir bölgeyi sorun olmaktan çıkardıklarını anlatan Erdoğan, şunları söyledi: "Bize sıkıntı veren bu bölgeyi sorun olmaktan çıkararak, bunları kontrolümüz altına aldık ve oranın güvenliğini de şu anda biz sağlıyoruz. 160 bin, Cerablus, Er Rai, Bab, bunun içindeki insanlar artık topraklarına döndü. Bunun resmen sonuçlanması 216 gün sürmüş olsa da aslında ilk 100 günde bölgedeki DEAŞ ve PYD mensuplarından 3 bin kişi imha edilerek bu örgütler tamamen saf dışı bırakılmıştır. Patlayıcıların ve kılıç artıklarının temizlenmesi sebebiyle 7 ayı bulan operasyon bölgesinde huzurun sağlanmasının ardından ülkemizde bulunan tüm bu kardeşlerimiz, kendi evlerine, topraklarına dönmüştür." Afrin bölgesini PYD ve onların saflarına katılmış olan DAEŞ mensubu teröristlerden temizlemek için 20 Ocak'ta başlatılan Zeytin Dalı Harekatı'nda, iki ay geçmeden şehir merkezinin kontrol altına alındığına işaret eden Erdoğan, patlayıcıların ve kılıç artıklarının temizlenmesi için güvenlik güçleri ile ÖSO mensuplarının operasyonlarına bir müddet daha devam edeceklerini, arama ve tarama çalışmalarını sürdürdüklerini belirtti. Orada herhangi bir endişeye mahal bırakılmadan temizliğin yapılması gerektiğini vurgulayan Cumhurbaşkanı Erdoğan, yarın orada herhangi bir sıkıntı yaşanmaması gerektiğini ifade etti. Bunun için hassasiyetle sürecin devam ettiğine değinen Erdoğan, sözlerini şöyle sürdürdü: "Türkiye Afrin'e operasyon başlattığında estirilen havayı hatırlıyorsunuz değil mi? Önce bir şaşkınlık yaşandı. Çünkü kimse bizim Fırat Kalkanı'nın ardından böyle bir operasyona girişebileceğimizi ve öncelikle de Afrin'i hedef alabileceğimizi beklemiyordu. Ardından terör örgütünü sürekli şişiren, sürekli büyüten, bölgede çok kanlı çatışmaların yaşanacağı havasını veren haberler yayılmaya çalışıldı. Bu arada batı ülkeleri de sürekli olarak bize 'Afrin'e girmeyin' demeye utandıkları için olacak, 'Bir an önce operasyonu bitirin' mesajları veriyordu. Tabii biz gerek Sayın Başbakan, gerek Dışişleri Bakanımız hep birlikte kendileriyle 'Yanlış yapıyorsunuz, bizim önümüzü kesmeye kalkmayın, biz yola çıktık, devam edeceğiz' dedik. Zira bu teröristlerle biz bu mücadelemizi bitirecek ve bu terör saldırılarından kurtulana kadar yola devam edeceğiz. Tabii biz onları kırmadık, onların riacalarını yerine getirelim istedik ve iki ayda Afrin operasyonunun askeri safhasını büyük ölçüde bitirdik." "Şunu unutmayın, aslanlar meydana çıkınca, çakalların payına kaçmak düşer" diyen Erdoğan, değerlendirmelerine şöyle devam etti: "Askerimiz, polisimiz, jandarmamız, güvenlik korucularımız, istihbaratçılarımız, bölgenin öz evladı olan Özgür Suriye Ordusu mensubu kardeşlerimiz aslan gibi meydana çıkınca PYD'li çakallar da kuyruklarını kıstırıp kaçtılar. Güya bize karşı savaşmak için hazırladıkları mevzileri, korunakları, çukurları gördünüz, onlara mezar oldu. Sivillerin arkasına sığınarak ancak bu kadar dayanabildiler. Kendileri orada yaşayan o masum halka etmediklerini bırakmayanlar, bir de utanmadan, arlanmadan bizi sivilleri zarar vermekle suçlamaya kalktılar. Hamdolsun, tüm iddiaları belgeleriyle, ispatlarıyla, şahitleriyle, görüntüleriyle çürüttük. Bu iftiranın üzerimize yapışmasını da engelledik." Şimdi bölgeyi oranın asli sahibi olanlar için yeniden yaşanabilir hale getirme çalışmalarına başladıklarını bildiren Cumhurbaşkanı Erdoğan, "Bir şairimiz Afrin operasyonunu şu dizelerle anlatıyor: "Mekke'den iman, Anadolu'dan aşk almışız, elimizde bayrağımız, dilimizde tekbirimiz. Peygamberin kavline fedadır canımız. Korkma buyruğudur rehberimiz, haktan çağrısından korkmayan orduyuz. Sınırlarımızda kanla vatan yazıldı. Böyle bir destan ki bu aşar afakı haykırır Cüdi'den Kandil'ine dağları. Açılır El Bab'ından Afrin'ine ovaları. Ölümü öldürenlere göndeririz selamı. Tek millet, tek bayrak, zülfikar olsun. Tek vatan, tek devlet payidar olsun. Hedef Kılızelma. Herkese aşikar olsun. Akif'in korkma nidası bize didar olsun. Korkusuz ordumuz bunu arşa duyursun. İnşallah bunun gibi daha nice şiirlerle, marşlarla, belgesellerle, filmlerle destanlarımızı gelecek nesillere aktaracağız. Destanı sahada yazan kahramanlarımıza en azından bunu borçlu olduğumuzu haykırmak lazım" diye konuştu. Erdoğan, eskilerin, "Yiğit düştüğü yerden kalkar" ve "Yitik, kaybedildiği yerde aranır" dediklerini anımsatarak, şöyle devam etti: "Biz de işte buna uygun olarak, millet olarak, umudunu bize bağlamış nice dostlarımızla birlikte çözümü kendi coğrafyamızda arıyoruz. Sevr'de bize Anadolu'yu bile çok görenlere cevabımızı İstiklal Harbimizle vermiştik. Şimdi de bize bir parçası haline gelmeye talip olduğumuz Avrupa'yla, asırlara sari geçmişimizin olduğu Ortadoğu'yla, Kuzey Afrika'yla, Kafkasya'yla hatta ata yurdumuz Orta Asya'yla kucaklaşmamızı çok görenlere cevap verme vaktidir. Türkiye'nin tarihin derinliklerine uzanan, kardeşlik ve dostluk ilişkileriyle bağlı olduğu coğrafyalarla tüm ilişkilerini kesmeye çalışanların heveslerini kursaklarında bırakmaya ahdettik. Ahdimiz var. Bunun için her fırsatta Afrika'dayız, Ortadoğu'dayız, Orta Asya'dayız, Avrupa'daki kardeşlerimizin ve vatandaşlarımızın yanındayız. Bizi tecrit etmeye, uzak tutmaya çalıştıkları her yerde, kendi imkanlarımızla, kendi şartlarımızla daha güçlü şekilde olmak boynumuzun borcudur. Bu süreçte bize düşen dik durmak, sağlam durmaktır. Milletimizin desteği arkamızda olduğu müddetçe Allah'ın izniyle biz bu saldırıların hepsinin de üstesinden geliriz." "Türkiye'yi nasıl vesayetin pençesinden, FETO'nun tuzaklarından, bölücülerin senaryolarından kurtarmışsak, bundan sonrasını da inşallah başaracağız." ifadesini kullanan Erdoğan, 2019 seçimlerinin bu bakımdan çok önemli olduğuna dikkati çekti. Erdoğan, ülkenin önünü kesmek, milletin zafer yürüyüşünü durdurmak isteyenlerin, umutlarını 2019 seçimlerine bağladıklarını belirterek, yeni yönetim sisteminin devreye girmesiyle işlerinin daha da zorlaşacağını bilenlerin, tüm güçleriyle 2019 seçimlerine asıldığını söyledi. Siyasi ittifakların önünü açarak bu konudaki hesapları da büyük ölçüde bozduklarını vurgulayan Erdoğan, buna rağmen asla rehavete kapılmadan, en küçük bir boşluğa, en küçük bir hataya yer vermeden çalışmalarını sürdürmek zorunda olduklarını bildirdi. Cumhurbaşkanı Erdoğan, şu değerlendirmelerde bulundu: "Allah göstermesin, herhangi bir aksilik durumunda kaybedenin biz değil, Türkiye olacağını kesinlikle aklımızdan çıkarmamalıyız. Mesele siyasi rekabet olmaktan çıkmış, milletimizin ve devletimizin bekası meselesine dönüşmüştür. Şayet Türkiye önündeki bu engelleri aşar, 2023 hedeflerine ulaşırsa işte ondan sonra gençlerimize gönül huzuruyla bırakabileceğimiz bir ülke inşa ettik demektir. O güne kadar bize durmak yok, gece gündüz çalışacağız. Ülkemizin 81 vilayetinde, 81 milyon vatandaşımızın her birine ulaşacak, yaptıklarımızı anlatacak, yapacaklarımız için destek isteyeceğiz. Bizim gibi düşünmeyenleri ikna etmek, varsa yanlış bilgileri düzeltmek, eksik biliyorlarsa onları tamamlamak için tüm gücümüzü, tüm imkanlarımızı kullanacağız. Samimiyetin ve doğruluğun açamayacağı hiçbir kapı, yumuşatamayacağı hiçbir yürek yoktur. 15 yıllık iktidar döneminin yorgunluğu bizim için bahane olamaz, mazeret olamaz, Yunus Emre'nin dediği gibi 'Biz sevdik, aşık olduk. Sevildik maşuk olduk. Her dem yeniden doğarız. Bizden kim usanası.' AK Parti olarak sürekli kendimizi yenileme vasfımız olmasaydı, bunca zaman ayakta kalamaz, bunca saldırıya direnemez, bunca hizmeti milletimize kazandıramazdık. Onun için bizim açımızdan 2019'un şifresi yenilenmedir, tazelenmedir." Erdoğan, ülkede ana muhalefet partisinin 15 yıldır aynı şeyleri söylediği için bir milim öteye geçemediğine işaret ederek, "Biz ise sürekli kendimizi yenilediğimiz için hep ileriye doğru gitmişiz. Dünya değişirken, Türkiye değişirken, milletimizin imkanları ve ihtiyaçları değişirken biz yerimizde sayarsak CHP'nin durumuna düşeriz" diye konuştu. Önce mahalli seçimlerde ardından milletvekili seçimlerinde hedeflerinin yüzde 50'nin üzerine çıkmak olduğunu belirten Erdoğan, şunları kaydetti: "Cumhurbaşkanlığı seçimlerinde zaten başka bir şansızım yok, 50 artı 1. Biz, milletimizle birlikte ve işte bu kadroya güvenerek yola çıktık. İnşallah bundan sonra da yine milletimizle birlikte yine bu kadroyla beraber bir olacağız, iri olacağız, diri olacağız, kardeş olacağız ve hep birlikte Türkiye olacağız. Tüm teşkilatımızdan A'dan Z'ye farklı bir heyecanı farklı bir gayreti bu süreç içerisinde bekliyorum. Partimizin güçlü oluşu bize ne rehavet, ne kibir, ne gurur vermemelidir. Asla gurur ve kibrin içerisinde olamayız. Hele hele kurumsal bir gurur, kurumsal bir kibir bize hiç yakışmaz. Biz tevazu içerisinde olacak ve çalışmalarımızı öyle yürüteceğiz. Rabbim yar ve yardımcımız olsun."
Kosova'da geçtiğimiz günlerde cumhurbaşkanı seçilen Haşim Taçi yaptığı yazılı açıklamayla 17 yıldır yürüttüğü PDK Genel Başkanlığı, başbakan yardımcılığı ve dışişleri bakanlığı görevlerinden istifa ettiğini duyurdu.  Kosova anayasasına göre cumhurbaşkanı ikinci bir görev yürütemiyor.  Haşim Taçi 7 Nisan'da Kosova Meclisi'nde düzenlenecek yemin töreni sonrası resmi olarak Kosova Cumhurbaşkanlığı görevine başlayacak.
Uluslararası piyasalarda altın fiyatları yurtdışında yeniden değer kazanmaya başladı.  Spot altın 1377,65 dolarla son bir ayın en yüksek düzeyine çıktı.  50 ve 100 günlük hareketli ortalamaların kırılması alım getirirken, enflasyon endişeleri ve teknik alımlar altının fiyatının yükselmesine neden oldu.Teknik analizlere göre altın 1385-1390 dolara gidebilir.  Ortadoğu ülkelerinde yaşanan halk hareketlerinin altını yükseltebileceği belirtiliyor. Bugün İngiltere'de enflasyon raporu, ABD'de Ocak ayı ÜFE verisi yakından izlenecek . Altın fiyatlarındaki yükseliş içeriye de yansıdı. Türkiye'de gram altının fiyatı 70 liranın üzerine çıktı.  Petrol fiyatları ise 100 doların üzerinde işlem görmeye devam ediyor. ABD ham petrolü, haftalık ham petrol stokları verisindeki düşüşün ardından toparlanarak varil başına 85 dolara yaklaştı. Brent petrolü ise devam eden Ortadoğu endişeleriyle 102 doların üzerine yükselişini sürdürüyor.
Türkiye'de en fazla 2B arazisinin bulunduğu Antalya'da defterdarlığa yapılan başvuru sayısı 10 bini aştı. Antalya Defterdarı Hidayet Mat, "Vatandaşımız bu yasayı beklediği için akın akın geliyor" dedi. Antalya'nın doğrudan satışa sunulan 30 bin hektarın 72 bin parselden oluştuğunu ve 82 bin 340 kullanıcı belirlediklerini ifade eden Mat, arazilerin yüzde 40'ının şehir merkezinde, yüzde 20'sinin Kaş'ta, yüzde 10'unun Manavgat'ta, yüzde 10'unun Alanya'da, geri kalan kısmımın da diğer ilçelerde bulunduğunu anlattı. Bu arazilerinin geçmişten bu yana devlet ile vatandaş arasında ihtilafa neden olduğunu vurgulayan Mat, devlet ile vatandaş arasında 2B arazileri nedeniyle oluşan ihtilafın kaldırılarak sosyal barışın sağlanması amacıyla 26 Nisan'da 2B arazilerinin tasarrufu ile ilgili yasanın yürürlüğe girdiğini anımsattı.  Defterdarlık olarak 7 Mayıs'tan itibaren söz konusu arazileri satın alma başvurularını kabul etmeye başladıklarını kaydeden Mat, ''Vatandaşlarımız sorumlukluklarını yerine getirerek başvurusunu yapıyor. Başvuruların alınmasının üzerinden henüz 1 ay geçmesine rağmen defterdarlığa yapılan başvurusu sayısının 10 bini aşmasının gururunu yaşıyoruz'' dedi.  Hidayet Mat, bir ayda gelen 10 bini aşkın başvurunun kendileri için sürpriz olmadığının dile getirerek, şunları söyledi: ''2B, 40-50 yıllık bir sorun. Vatandaşımız bu yasayı beklediği için akın akın geliyor. Tüm vatandaşlarımızın karşılarına çıkan bu tarihi fırsatı değerlendirmelerini istiyorum. 2B arazileri için başvuru yapan kişiler, kullandıkları ve hak sahibi oldukları arazileri yüzde 44 indirimli alacaklar. Ödemeleri belediye mücavir sınırları içerisinde 3 yılda 4 taksitte, mücavir sınırları dışında ise 4 yılda 8 taksitle yapma imkanı bulacaklar. Her şeyden önemlisi kullandıkları arazileri ihalesiz satın alma imkanları olacak. Böylece 2B alanları ekonomiye kazandırılacak.'' Mat, yasanın öncelikli hedefinin para kazanmak değil, devletle vatandaş arasındaki sosyal barışı sağlamak olduğunu vurgulayarak, ''Ancak bir gelir de sağlanacaktır. Sağlanan gelirle afet riski olan yerlerin kentsel dönüşümün yapılmasında kullanılacak. Satılacak 2B arazisinin iki katı kadar yeni orman alanları oluşturulacak'' diye konuştu. 2B kapsamındaki en değerli arazilerin denize yakın yerlerdeki araziler olduğunu anlatan Mat, ''Arazilerin değeri oluşturulacak komisyonca coğrafi konumu, sosyal donatılara uzaklığı gibi çeşitli kriterler değerlendirilerek belirlenecek. Antalya genelinde 2B arazilerinin satışından yaklaşık 5 milyar lira gelir bekliyoruz'' dedi. Mat, yasadan faydalanmak için son başvuru tarihinin 30 Ekim olduğunu sözlerine ekledi. Antalya Defterdarlığı'na 10 bininci başvuruyu yapan Bekir Özbilim de Konyaltı ilçesinde 10 yıldır kullandığı yaklaşık yarım dönümlük 2B arazisi için başvurduğunu belirterek, yasanın çıkmasından memnuniyet duyduğunu belirtti.
CHP'nin cumhurbaşkanı adayı Muharrem İnce, Edirne F Tipi Cezaevi'nde tutuklu bulunan HDP'nin cumhurbaşkanı adayı Selahattin Demirtaş'ı ziyaret etti.  Mitinge katılmak üzere Edirne'ye gelen İnce, terör soruşturması kapsamında tutuklu bulunan Demirtaş'ı ziyaret etmek üzere cezaevine gitti. İnce'nin cezaevindeki ziyareti, yaklaşık 1 saat sürdü. Ziyaret sırasında, gazetecilerin cezaevi tarafına geçişine güvenlik güçlerince izin verilmedi.  Muharrem İnce, daha sonra dinlenmek için bir bağ evine geçti. Burada gazetecilerin "Demirtaş'la görüşmeniz hakkında neler söyleyeceksiniz?" sorusuna "Dinleneyim, karnımı doyurayım, açıklayacağım mitingde" dedi. Gazetecilerin soruyu yinelemesi üzerine İnce, "Sayın Karamollaoğlu, Sayın Akşener, Sayın Demirtaş'la görüştüm, aday olan herkesle görüşmek isterim, başarılar diliyorum. Dün gece Erdoğan'ın makamından aradılar, bugün bir saat söylediler ama Edirne mitingi nedeniyle gerçekleşemedi bu görüşme. Sanırım yarın görüşeceğiz." diye konuştu.  İnce, Edirne'de saat 16.00'da partisince düzenlenecek mitinge katılacak.  Öte yandan, Selahattin Demirtaş, Muharrem İnce ile yaptığı görüşmeye ilişkin avukatları aracılığıyla açıklama yaptı. Açıklamasında İnce’ye teşekkür eden Demirtaş, “Sayın İnce’nin bu ziyareti, seçmenlerimize yönelik siyasi bir mesajdan öte siyasi zarafen içeren insani bir dayanışma örneğidir. Bu şekilde siyasi görüşlerimiz farkıl olsa da, karşılıklı saygı çerçevesinde yürüteceğimiz seçim kampanyasının sonunda kazanan kim olursa olsun, her halükarda toplumsal uzlaşı ve barış kültürüne katkı sunmuş olacağız. Sayın İnce’nin de bu anlayışla hareket ediyor olmasından ayrıca mutluluk duyduğunumu belirtmek isterim” şeklinde konuştu. Seçim yarışının eşitlik çerçevesinde yapılmadığını söyleyen Demirtaş, “Umuyor ve diliyorum ki, bu adaletsiz yarışa rağmen seçimler, demokrasinin, özgürlüklerin ve barışın önünü açacaktır” ifadelerini kullandı.
TGC'den yapılan yazılı açıklamada, Türkiye Gazetecilik Başarı Ödülleri'nin  bu yıl 15 Aralık 2005-15 Aralık 2006 tarihleri arasında gazete, dergi, ajans  bülteni, televizyon, radyo ve internet sitelerinde yayınlanan yapıtlara  verileceği belirtildi. Türkiye Gazetecilik Başarı Ödülleri Basın kategorisinde ''Haber (Siyasal,  Ekonomi, Çevre Eğitim, Kültür-Sanat, Spor)'', ''Köşe Yazısı'', ''Araştırma (Tek  ya da Seri)'', ''Röportaj-Söyleşi'', ''Spor (Köşe Yazısı)'', ''Sayfa Düzeni  (Birinci Sayfa, İç Sayfa, Spor Sayfası)'', ''Karikatür'' ve ''Fotoğraf''  dallarında, Televizyon kategorisinde ''Televizyon Haber'', ''Haber Programı'',  ''Belgesel'', ''Kültür-Sanat Magazin Programı'', ''Spor Programı'' ve ''Kamera  Çalışması'' dallarında verilecek. Radyo kategorisinde ''Radyo Haber Programı'' dalında ve İnternet  Gazeteciliği kategorisinde de ödüllerin belirleneceği belirtilen açıklamada,  ödüllerin, TGC üyelerine, sarı basın kartı taşıyan gazetecilere ve bir yayın  organında ilgili yasaya göre düzenlenmiş sözleşme hükümleriyle çalıştıklarını,  sözleşmelerinin sürdüğünü yayın organı yetkilisinin onayı ile belgeleyen sarı  basın kartı taşımayan gazetecilere açık olduğu kaydedildi. Adayların bir başka basın kuruluşu tarafından ödüllendirilmiş eserleri ile  başvuruda bulunamayacağı vurgulanan açıklamada, her adayın bir dalda ve bir  eserle değerlendirmeye katılabileceği veya önerilebileceği ifade edildi. Ödüle aday eserlerin en geç 25 Aralık 2006 Pazartesi günü saat 17.00'ye  kadar Türkiye Gazeteciler Cemiyeti Genel Sekreterliğine ulaştırılması gerektiği  bildirildi. Yönetmeliğe uygun olmayan başvuruların değerlendirmeye alınmayacağı  belirtilen açıklamada, ayrıntılı bilginin ''tgc.org.tr'' internet sitesinden alınabileceği kaydedildi.
İsrail Dışişleri Bakanlığı, Türkiye maslahatgüzarı Umut Deniz'i çağırdığını açıkladı.  İsrail'in Ankara Büyükelçisi Eitan Naveh dün Dışişleri Bakanlığı'ndan yapılan talep üzerine Türkiye'yi terketti. Büyükelçi Naveh'in ülkeyi terkederken basının havalimanında bulunması İsrail tarafından protesto edildi. Güvenlik görevlileri Büyükelçi Naveh'in üstünü aramıştı.  Gazze'de 60 Filistinli'nin İsrail askerlerinin açtığı ateşle öldürülmesinin ardından İsrail'in Ankara Büyükelçisi Eitan Naveh'ten ülkeyi terketmesi istendi. Büyükelçi Naveh havalimanından ayrılırken güvenlik görevlileri tarafından üst aramasına tabi tutuldu. Türkiye basını tarafından kaydedilen bu anlar İsrail'de tepkilere neden oldu.
Alınan bilgiye göre, CÜ Sağlık Hizmetleri Meslek Yüksek Okulunda sınava giren Aleyna Kayhan, oturum başladıktan yaklaşık 45 dakika sonra baygınlık geçirdi. Salondaki görevlilerin haber vermesi üzerine olay yerine sağlık ekipleri sevk edildi. Ayhan, ambulansla CÜ Sağlık Hizmetleri Uygulama ve Araştırma Hastanesine kaldırıldı. Sınav heyecanı nedeniyle baygınlık geçirdiği öğrenilen Ayhan'ın sağlık durumunun iyi olduğu belirtildi.
Emekli olduktan sonra serbest çalışan ancak bu durumlarını Sosyal Güvenlik Kurumu’na (SGK) bildirmeyen 400 bin kişi tespit edildi. Bu durumdaki kişilerin maaşları da yüzde 25 kesintiye uğradı.  Konuyu gündeme getiren Hürriyat Gazetesi Yazarı Şükrü Kızılot NTV yayınında şunları söyledi:  "Burada ilk bakışta bir mağduriyet gibi anlaşılıyor ama yasaların öngördüğü bir yükümlülüğü yerine getirilmemesi diye özetleyebiliriz. Eylül ayında bir araştırma yapmıştık ve serbest çalışan emekli sayısının 9 bin 700 civarında bildirildiğini tespit etmiştim. 10 milyonun üzerinde emekli de serbest çalışıyor. SGK, 'kendileri bildirmiyor, o halde biz araştıralım' dedi.  İlk aşamada 400 bin emeklinin serbest çalıştıkları halde veya bir anonim şirketin yönetim kurulu üyesi, bir limited şirketin ortağı oldukları halde emekli aylıklarının yüzde 15’inin kestirilmesi konusunda başvuruları olmadığı ortaya çıktı. Bu sayı daha da artacak. Bunların aylıklarının 4’te 1’i kesilecek.  Sosyal güvenlik sisteminde zaman aşımı süresi 10 yıl. Emekliler bunu ya toplu halde ödeyecekler ya da maaşlarından taksit taksit kesilecek. Bu arada bazı yanlış uygulamalar vardı SGK onları düzeltiyor. Kira geliri elde edenlere de yüzde 15 sosyal güvenlik destek primi ödeyeceksiniz, faiz geliri elde edenlere de ödeyeceksiniz dedi. Bu durumda olanlar varsa hemen bir dilekçe ile başvursunlar.  Ayrıca sosyal güvenlik destekleme primi ödeme durumunda olanlara bir de yol gösterelim. Daha önce limited şirket kurmak için en az iki ortak gerekiyordu. 1 Temmuz’dan itibaren bu sayı 1’e indi. Birçok emekli çocuğunun kurduğu işyerinde baba yüzde 1 hisse de sana vereyim iki kişi gerekiyor dediği için yüzde 1 hisse ile ortak olmuştu, maaşlarının yüzde 15’i kesiliyordu. Şimdi bunlar limited şirketlerdeki hisselerini devretmek suretiyle limited şirketle ilişkilerini keserler ve sosyal güvenlik destekleme primi ödeme mecburiyetinin kapsamı dışında kalırlar. Anonim şirket yönetim kurulunda olanlar için hiç gelirleri olmasa dahi aylıklarının yüzde 15’i kesiliyordu. Onlar da yönetim kurulundan ayrılabilirler. Anonim şirketler artık bir kişi dahi olabiliyorlar.  Bir yerde çalışıp o yerden emekli olup ama hâlâ devam edenler veya başka bir yerde sigortalı olarak çalışanlar endişelenmesinler onlarla ilgili bir sorun yok. Ücret bordrolarında onlardan yüzde 7.5 oranında kesinti yapılıyor. Serbest çalışıp SGK'ya bildirimde bulunmayanlar bir an önce bildirsinler."  Çalışma ve Sosyal Güvenlik Bakanı Faruk Çelik, emekli olduktan sonra serbest olarak çalışmaya devam edip bunu SGK'ya bildirmeyen 400 bin emeklinin durumuyla ilgili açıklama yaptı. Çelik, bu durumda olan emeklilere, Meclis Genel Kurulu'nda görüşülecek bir tasarıyla prim borcuna 36 aya kadar taksitlendirme imkanı getirileceğini söyledi. Ayrıca gecikme faizleri de silinecek.
Erdal Beşikçioğlu önceki akşam Arnavutköy’deydi. Oyuncu mekân çıkışı röportaj isteklerini geri çevirdi. Beşikçioğlu, “Erdal Abi’niz size çok kızgın. Bazılarınız yalan haber yapıyor” diye sitem etti.
Formula 1'de sezonun dördüncü yarışı olan Çin Grand Prix'sini, McLaren'ın İngiliz pilotu Jenson Button kazandı. Çin'deki 5 bin 451 kilometre uzunluğundaki Şangay Pisti'nde 56 tur üzerinden yapılan yarışa 5. sırada başlayan Button, 1 saat 46 dakika 42.163 saniyede tamamladığı yarışta, bu sezonki ikinci zaferine ulaştı. Geçen sezon şampiyon olan Button, bu sezonki Avustralya Grand Prix'sinin de galibi olmuştu. Yağmur altındaki yarışa 6. sırada başlayan, 2008 yılının dünya şampiyonu İngiliz Lewis Hamilton'ın ikinci olduğu yarışta, mücadeleye 4. sırada başlayan Mercedes GP'nin Alman pilotu Nico Rosberg de üçüncülük elde etti. Açılış yarışı Bahreyn Grand Prix'sinde birincilik kürsüsüne çıkan, Ferrari'nin İspanyol pilotu Fernando Alonso'nun dördüncü sırada yer aldığı sıralamada, Renault'nun Polonyalı pilotu Robert Kubica da 5'inci oldu. Mücadeleye ilk sırada (Pole position) başlayan, Malezya Grand Prix'sinin galibi, Red Bull'un Alman pilotu Sebastian Vettel'in 6'ncılıkla yetindiği yarışta, Renault'nun Rus pilotu Vitaly Petrov 7'nci, Red Bull'un Avustralyalı pilotu Mark Webber de 8. sırada finişi gördü. Ferrari'nin Brezilyalı pilotu Felipe Massa, bu defa 9'unculukla yetindi. Massa, ilk yarışı 2'nci, ikinci yarışı ise 3. sırada tamamlamıştı. Formula 1 pistlerine 3 yıl sonra dönüş yapan, 7 dünya şampiyonluğu bulunan, Mercedes GP'nin 41 yaşındaki efsanevi Alman pilotu Michael Schumacher ise bu yarışta beklenen performansı gösteremeyerek, damalı bayrağı 10. sırada görebildi. Lotus'tan Heikki Kovalainen ve Jarno Trulli, Williams'dan Nico Huelkenberg, HRT'den Bruno Senna ve Karun Chandhok, Virgin'den Lucas Di Grassi ve Timo Glock, BMW Sauber'den Pedro de la Rosa ve Kamui Kobayashi, Toro Rosso'dan Sebastien Buemi ve Force India'dan Vitantonio Liuzzi ise yarışı tamamlayamadı. Markalar klasmanında ise McLaren takımı, 109 puanla liderliğe yükseldi. Pilotlar ve markalar klasmanında puan durumu şöyle:  Jenson Button (İngiltere) McLaren-60 puan  Nico Rosberg (Almanya) Mercedes GP-50  Fernando Alonso (İspanya) Ferrari-49  Lewis Hamilton (İngiltere) McLaren-49  Sebastian Vettel (Almanya) Red Bull-45  Felipe Massa (Brezilya) Ferrari-41  Robert Kubica (Polonya) Renault-40  Mark Webber (Avustralya) Red Bull-28  Adrian Sutil (Almanya) Force India-10  Michael Schumacher (Almanya) Mercedes GP-10  Vitantonio Liuzzi (İtalya) Force India-8  Vitaly Petrov (Rusya) Renault-6  Rubens Barrichello (Brezilya) Williams-5  Jaime Alguersuari (İspanya) Toro Rosso-2  Nico Huelkenberg (Almanya) Williams-1  McLaren-109 puan  Ferrari-90  Red Bull-73  Mercedes-60  Renault-46  Force India-18  Williams-6  Toro Rosso-2 Sezonun 5. yarışı olan İspanya Grand Prix'si, 9 Mayıs Pazar günü Barcelona Pisti'nde yapılacak.
Avrupa'da hayatı durduran volkan küllerinin yansımaları Türkiye'de de görülmeye başlandı.  Günlerdir havalimanında mahsur kalan yolcular çareyi karayolunda buldular. Daha fazla beklemek istemeyen yolcular, kara yolu ile ülkelerine dönmeye çalışıyor. Atatürk Havalimanı'ndan otobüslerle Münih seferleri devam ederken, bugün Bükreş'e de otobüs seferi organize edildi. Yolcuların otobüslere ilgisi büyüktü. 45 kişilik otobüsler dolduğu zaman Avrupa'ya hareket ediyor. NTV mikrofonlarına konuşan yolcular, önce Münih'e ardından da Hamburg veya Brüksel'e geçeceklerini söyledi. Bulgaristan, Sırbistan ve Avusturya üzerinden Münih'e otobüsle gitmenin bedeli 210 Euro. Kimi yolcular otobüsle gitmeyi tercih ederken kimileri uçak beklemeyi sürdürüyor. Efe Tur-Özkoç Turizm acentesi yolculardan gelen talebi değerlendirerek Fransa'nın başkenti Paris ve Lyon kentine 2 otobüs kaldırdı. Turu organize eden ve Fransa'da yaşayan iş adamı Oğuz Durmaz, gelen talebi değerlendirerek tur yetkilileri ile bağlantıya geçip bu organizasyonu yaptıklarını kaydetti.  Atatürk Havalimanı'ndan iki otobüste toplam 92 yolcu ile Paris ve Lyon'a gideceklerini belirten Durmaz, yaklaşık 48 saatlik bir yolculuğun ardından Fransa'ya ulaşacaklarını söyledi.  Oğuz Durmaz, yolculardan bilet ücreti olarak kişi başına 240 Euro aldıklarını, iki otobüse ise 22 bin Euro ödediklerini bildirdi.  Batı ve Orta Avrupa'ya yapılan birçok seferin iptal edilmesi üzerine parlak fikirli Türk taksi şoförleri İstanbul-Münih seferi başlattı.  Taksi şoförü İsmet Bingöl, “Almanya’nın Münih kentinde yaşıyorum. Oradan geldim. Buradan taksiyle geri dönmek istiyorum. Yolcu çok ama henüz anlaşamadık” dedi.  Taksi fiyatları kişi başı 250 ile 400 Euro arasında değişiyor. Bin Euro’ya Münih’e kadar tek başına seyahat etmek mümkün.  Avrupa'ya gitmek için otobüs bekleyen turistler ise fikri beğenmekle birlikte ücreti çok pahalı buluyor. Demiryolu ulaşımının önemli merkezlerinden İstanbul'daki Sirkeci Garı en hareketleri günlerini yaşıyor.  Zira İzlanda'daki kül bulutu nedeniyle ülkelerine havayoluyla dönemeyen binlerce turist, demiryoluna yöneldi.  Her gün yapılan Bükreş ve Selanik seferlerine ilave vagonlar konulmasın rağmen yer kalmadı. Ayrıca Bükreş'e konulan 500 yolculuk trende de yer bulunmuyor. Gara gelenler yarın ve daha sonraki günlere bilet bulmaya çalışıyor. İki günde Sirkeci'den Avrupa'ya giden yolcuların sayısı 2 bini buldu. Bilet bulmak isteyen yolcuların 300 metreye varan kuyruklar oluşturduğu görüldü. Gişelere "Bilet kalmadı" yazısının asılmasıyla birlikte gardaki yoğunluk da azalmaya başladı. Bu arada, gara gelen yolcular yetkililerden yeterli yardım alamadıklarından yakındı. Çevre ve Orman Bakanlığı, önümüzdeki 24 saat içinde Türkiye'de herhangi bir kül bulutu etkisi, tehlikesi ve riski beklenmediğini açıkladı. Devlet Hava Meydanları İşletmesi (DHMİ) Genel Müdürlüğü de yaptığı yazılı açıklamayla Ankara ve İstanbul hava sahası içinde belirli bölgelerde etkili olan volkanik oluşumların hava sahasını kuzeye doğru terk ettiğini duyurdu. Bilimadamları İzlanda'daki volkanın 15 gün ila 2 yıla kadar faaliyetine devam etmesini bekliyorlar. Hafta sonundan itibaren İzlanda'da rüzgarlar yön değiştirecek. Volkan kül püskürtmeye devam etse de bulutlar artık Avrupa'ya değil, kutuplara doğru savrulacak. Geçmişteki volkan faaliyetlerine bakıldığında çok daha kötü etkileri olduğu görülüyor. En büyük etki 1815 yılında yaşandı. 1815 yılında Endonezya'daki Sumbawa adasındaki Tambora volkanının patlamasının ardından 1816 yılı tarihe 'dünya'da yaz yaşanmayan yıl' olarak geçti. Bu geçmiş 10 bin yılda bilinen en büyük volkan patlamasıydı. İki gün boyunca volkanın çevresindeki 600 kilometrelik alanda hava karanlık oldu. Aynı yıl ABD'de bütün yaz boyunca kar yağdı. İzlanda'daki Laki yanardağı 1783'te patlayarak 9 bin kişinin ve on binlerce canlı hayvanların lav, sel, kül ve dumanlar altında kalarak ölmelerine yol açtı. Ardından boy gösteren kıtlık ve açlık İzlanda nüfusunun dörtte birini kırıp geçirdi. ABD'de kışın sıcaklıkların 9 derece yükselmesine neden oldu.
İstanbul İstinye'de Ali Ekber Akgün, Bentley marka otomobiliyle kırmızı ışıkta beklerken saldırıya uğradı ve hayatını kaybetti. Bu saldırıdan 9 saat sonra, ünlü mafya babası Sedat Şahin'in kardeşi Vedat Şahin ve koruması Ferdi Topal, Nişantaşı Valikonağı'ndaki evinden çıktıkları sırada uzun namlulu silahtan açılan yaylım ateşi sonucu yaşamını yitirdi. Sabah Gazetesi, Emniyet'in yaptığı araştırmalarla çifte cinayetlerle ilgili önemli bilgilere ulaştığını yazdı. Gazetenin iddiasına göre, Ali Ekber Akgün ile Vedat Şahin ve Ferdi Topal'ın ölüm emrini, Hollanda uyuşturucu baronu Dino Soerel ile Adıyamanlı uyuşturucu kaçakcısı 'Gerger grubu' olarak bilinen çetenin lideri R.Ö. verdi. Ali Ekber Akgün cinayeti Hollanda'da da haber olmuştu. Çünkü Akgün, Hollanda tarihinin en büyük uyuşturucu mafyası davasının sanıklarından birisiydi. Lakabı 'Kimyasal Ali' olan 40 yaşındaki Akgün, ilki 1993’te işlenen seri mafya cinayetlerinin soruşturulduğu 'Passage' olarak adlandırılan dava kapsamında yargılandı. 'Passage' davası, 2007 yılında Peter la Serpe adlı mafya üyesinin itiraflarıyla başlatılmış, La Serpe’ye yeni bir yüz ve kimlik verilmişti. 
 La Serpe’nin iddialarına göre, Akgün ve yakın arkadaşı mafya lideri Dino Soerel, 2005’te öldürülen uyuşturucu kaçakçısı Kees Houtman ve 2006’da öldürülen uyuşturucu kaçakçısı Thomas Van der Bijl cinayetlerini işleyen kişiler arasındaydı. La Serpe ayrıca, Akgün’ün 2000-2004 yılları arasında aralarında mafya üyesi Atilla Önder’in de bulunduğu üç kişiye cinayet teşebbüsünde bulunduğunu öne sürmüştü. Kara para aklama suçundan mahkûm olan Akgün, üç buçuk yıl hapiste kaldıktan sonra Aralık 2012’de tutuksuz yargılanmak üzere serbest bırakıldı. Akgün, 29 Ocak 2013 tarihinde Türkiye'de yargılandı ancak mahkumiyet kararı çıkmadı. 
 Dino Soerel, uyuşturucu baronluğuna kapıcılıktan yükseldi. 1989 yılında cinayetten mahkum olan Soerel, kısa sürede yeraltı dünyası ile ilişkiye geçti ve uyuşturucu ticaretinde rol almaya başladı. 'Birçok kez yargılanan ve hakkında ciddi suçlar dile getirilen 'komiser' lakablı Soerel, cinayet, kaçakçılık gibi suçlarla dolu yaşamı sonrasında, son olarak 2010 yılında cinayetten tutuklandı ve hapse kondu.
Mardin’in Yeşilli ilçesine bağlı Sancar Mahallesinde evinde tadilat yaparken küpler içinde Osmanlı tapularını ve vergileri bulan 60 yaşındaki Ali Aşa, mirasçıları arıyor. Sancar köyünde 2 yıl önce tadilat esnasında bulduğu Osmanlı tapularının Türkçe tapularını ve vergi kayıtlarına ulaşan Aşa, bir anda 6, 7 köyün sahibi çıkınca soluğu araştırma mahkemesinde aldı.    Ali Aşa, “Nüfus kayıtlarına göre 16 kişi mirasçı. 1932 yılında köyümüz aşiretler tarafından basılmış bir kısmı öldürülmüş, bir kısmımız kaçırılmış. Küplerin içinde bulduğum tapularda onların da hakları olmalı. Eğer o dönemi ailelerinden bilen varsa dava açtığım araştırma mahkemesine başvursun. Ben herkesin hakkını vereceğim” diye konuştu.  Aşa, yıllardır tüm ailesinin çöpçülük ve temizlik işleri ile geçimini sağladığını ifade ederek bulduğu tapuların araştırmasını yaparken mirasçıların daha çok olması gerektiği düşünerek hak sahiplerini aramaya karar verdiğini söyledi.    Babasının Yusuf, annesinin ise Emine olduğunu söyleyen Ali Aşa, “Dedemin adı Hamit, dedemin babasının adı Haso'dur. Haso’nun babasının adı da Mustafa'dır, Mustafa’nın babasının adı Ahmet’tir. Bazı aile fertleri kaybolmuşlar, kayıtlarda çıkmıyor. Sancar mahallesinden (köyünden) 1920 tarihinde kaybolmuşlar, 1914 tarihinde vergileri var, 1928-1952 tarihlerden arazilerin faturaları var. Eğer bu aileye ait olduğunu düşünen varsa ben tapuları mirasçıların bulunması için araştırma mahkemesine verdim. 2 yıldır mirasçı çıkmıyor bulamıyorum. Bu aileden geldiğini düşünen varsa mahkemeye müracaat etsin” dedi.    Tapuları bulma sürecini anlatan Aşa “Zamanında dedemden ufak bir para istedim. Dedem bana köylüler benim malımı yedi, sen de benim paramı yedin demişti. Bunun üzerine ninem tapuları söylemişti. Unutmuştuk tadilat temizlik yaparken çıktı, bende bilmiyordum. Zannettim 2 dönüm arazidir, bu kadar çok olduğunu tahmin etmemiştim” diye konuştu.    Tapuların Türkçesini bulmadan önce başından geçenleri anlatan Aşa; "Araştırdım tapuya gittim, tapudan okuyuculara gittim. Tapular için okuyucuya gittim 250 TL para vereceksin dedi ve üstüne de bin ceviz de hediye verdim” şeklinde konuştu.    Tapuların Türkçesini de bulunca 6-7 köy olduğunu anladıklarını belirten Aşa; “Araştırma mahkemesinde dava açtım ve 20 tane Osmanlı tapusunun Türkçe tapusu geldi. Türkçe tapularda 4-5 köy gözüküyor. Ben 4-5 köyü artık ne yaparım dedim ve bende gittim araştırma mahkemesinde 2 yıldır davalar 16 kişi dışında mirasçı var mı diye bulmak için sürdürüyorum. Ben hem mirasçıları arıyorum, hem bunlar gelsin hakkı neyse alsın istiyorum. Bunlar dilencilik mi yapıyor? Zengin mi? Fakir mi bilmiyorum. Eğer kimseyi bulamaz tapular üzerimize kalırsa 10-20 tane kepçe tutup, 100 tane işçi ile komple Antep fıstığı ve Zeytin ağacı ekeceğim. Ailede hiç birimizin durumu yok, ailemiz komple çöpçü ve işçi” ifadelerini kullandı.    Eğer hak sahipleri çıkarsa arazi satmadan onların hakkını vermek istediğini kaydederek Aşa açıklamalarını şöyle sürdürdü: "Komple Antep fıstığı ektiğimde seneye çıkmaya başlar. Hak sahibi de çıkarsa hakkını veririm. Düşünüyorum yaklaşık 100 bin dönüm arazidir. Eski Tuhup köyü, Sancar köyü, Üzüm köyü, Zeytüniye’ye kadar bütün arazilerin tapusu bizde. Bunu insanlar biliyor, yani 5-6 tane köydür. Bu köylerin Kürtçe adını biliyorum ama Türkçe bilmiyorum Aluça var, Garzıke, Arabo, Merzaka var bunların hepsi benim arazimin içinde kalıyor”.
İSTANBUL - Beşiktaş Dış İlişkiler Sorumlu Yöneticisi Erdal Torunoğulları, Liverpool CEO'sunu maçtan önce söylediklerine pişman ettiklerini açıkladı.  Liverpool CEO'sunun maçtan önce söylediklerini aktaran Torunoğulları, "'6 gol atacağız' dedi, ama stada gelip atmosferi de görünce söylediklerine pişman oldu ve 'şimdi korktum' dedi. Maçı da biz alınca iyice pişman oldu" dedi. Beşiktaş'ın bu yılki Avrupa macerasındaki bütün turlarda kura çekiminde siyah beyazlıları temsil eden Torunoğulları, bu kez de Everton'ı çekeceğini dile getirerek şunları söyledi: "Hep İngiliz takımlarından gidiyoruz. Önce Arsenal, grupta Tottenham ve şimdi Liverpool. Arsenal'a sahayı dar ettik, Tottenham'ı yendik, Liverpool'u eledik. Şimdi kuraya yine ben gidiyorum. Bu kez de Everton'ı istiyorum ve çekeceğime de inanıyorum. Everton'ı çekersek onları da geçeceğiz."
Katalan spor gazetelerinden El Mundo Deportivo, "Soygun!" başlığını atarak, Milito'nun attığı 3. golün ofsayt olduğunu, Alves ve Pique'nin pozisyonlarında Barcelona lehine iki penaltının verilmediğini, Messi'ye doğrudan temasların görülmediğini ve Barcelona aleyhine gereksiz sarı kartlar çıkarıldığını savundu. Gazete, Portekizli hakemin Inter Teknik Direktörü Mourinho'nun yakın arkadaşı olduğunu da ileri sürdü. Diğer bir Katalan spor gazetesi Sport da "Inter ve hakem, Barça'yı mağlup etti" ifadesini başlığına çıkardı. Gazetelerdeki yorumlarda, Barcelona'nın evinde oynayacağı rövanş maçında farklı kazanmayı bilen bir takım olduğunu belirtilerek, Nou Camp'ta 98 bin taraftar önünde oynayacağı maçta Barça'nın şansının halen devam ettiği kaydedildi. Madrid gazeteleri ise hakemin kötü bir yönetim sergilediğini ve Barcelona'nın şimdiden rövanşı düşündüğünü yazsa da daha çok Inter Teknik Direktörü Jose Mourinho'yu ön plana çıkardı. Marca ve AS gazeteleri, geçtiğimiz haftalarda Real Madrid'e gelebilecek teknik direktör adayları arasında gösterdikleri Mourinho'nun, Barça karşısında alınan 3-1'lik galibiyetle finalin oynanacağı Bernabeu'ya daha çok yaklaştığını savundular. Marca, "Barça, Mou'nun ağına takılıyor" başlığını atarken, Portekizli teknik adamın baskılı bir futbol oynatarak Barça'da Xavi ve Messi'yi etkisiz hale getirdiğini ifade etti. AS Gazetesi de "Mourinho ilk düelloyu kazanıyor" diye yazdı. Öte yandan, maç sonrasında Portekizli hakemi eleştiren Barcelonalı futbolcular ile Jose Mourinho arasında sözlü diyaloglar yaşandığı belirtildi. Mourinho'nun, "Kaybetmeye alışık olmayanlar için kaybetmek her zaman için zor. Bu hep kazananların karakteristik özelliğidir. Ben de öyleyim. Kazanan bir takım için kaybetmeyi kabul etmek kolay değildir" şeklinde ifadeler kullandığı iddia edildi. Mourinho'nun ayrıca, maç içinde hakeme itiraz eden Barcelona teknik direktörü Guardiola'ya eliyle "deli misin" işareti yaptığı öne sürüldü.
Ankara'da kaldırımda yürürken yanından geçen kamyonetin kasasının açılan kapağının başına çarpması sonucu yaşamını yitiren Orta Doğu Teknik Üniversitesi (ODTÜ) öğrencisi İrem Kütük'ün organlarını bağışladığı ortaya çıktı.  İrem Kütük'ün öğretmen olan ablası Elif Gündüz, kardeşinin bir melek olduğunu, amacının ülkesine faydalı bir birey olmak olduğunu söyledi. Gündüz, kardeşiyle ilgili şunları anlattı: "O bir melekti, melek oldu. Çok narin, kibar, disiplinli ve çalışkan bir insandı. Her şeyi mutlaka mantığına göre değerlendirirdi. Hayalleri vardı. En başta 'Ülkeme faydalı olmak istiyorum' derdi. En büyük hedefi buydu. Bunun için çalışmalar yapardı. Psikoloji bölümünde, daha çok çocuk alanında eğitim almak ve oyun terapisti olmak istiyordu. 'Yurt dışına gideceğim, çocuk bakıcılığı yapacağım, hem para kazanacağım, hem okuyacağım' derdi. Ülkeme faydalı olayım, diyordu; ama ölümüyle bile belki bir şeylerin düzelmesinde faydalı olabilecek. Biz, kardeşimizi kaybettik, ama ülkemizde çok iyi bir değerini kaybetti.'' Elif Gündüz, kardeşi İrem'in, otizmli öğrencilere gönüllü olarak haftada bir gün eğitim verip, gününü onlarla geçirdiğini ve Toplum Gönüllüleri Vakfı'nda da aktif bir şekilde görev aldığını belirtti.  Kazadan sonra haberi alıp hastaneye gittiklerinde kardeşinin organlarının bağışladığını öğrendiklerini belirten Gündüz, ancak kardeşinin organlarıyla yeni hayatla umut olma hayalinin gerçekleşemediğini belirtti. Gündüz, ''Organ bağışında bulunmuş. Cüzdanından bir kart çıkmış, ama biz bunu bulduğumuzda artık çok geçti. Son istediğini yerine getiremedik. 'Ben öldükten sonra organlarım başka insanlara can versin' istiyorum demiş ve bunu imzalamış. Kızılay'a organ bağışında bulunmuş. Onu yapamadık. Melekti ve melek oldu. Onu çok özleyeceğiz'' dedi. Gündüz, kazadan iki gün önce de kardeşiyle telefonla görüştüklerini ve kendisinin öğretmenler günün kutladığını belirtti. Kardeşinin çocukluğundan beri kimseyi üzüp, kırmadığı tam bir rol model gibi yaşadığını belirten abla Mine Yetiştirici ise şunları söyledi: "İrem, bizim için çok kıymetli ve değerliydi. Herkes için farklı değeri olan bir insandı. Küçükken bile kimseyi üzmeden, yormadan, kendi başına oyun kuran, oynayabilen, uyuyan ve bunları planlayan düşünen, romantik; ancak mantığını çok doğru kullanan bir insandı. Biz ona kıyamazdık. Çok yoruluyordu. Sen daha çok küçüksün, buna dayanamazsın, hasta olursun bazı şeyleri bıraksan mı, acaba diyorduk. 'Yok diyordu. Ben kendime çok iyi bakıyorum' derdi. Tüm vitaminlerini, sağlık değerlerini bile kontrol ederdi. Bir şeyler yapabilmek için çabalardı. Dolu dolu yaşıyordu. Her anını çok güzel bir model olarak aslında hepimizin istediği bir hayat modeli vardır ya, bazı şeyleri hep erteleriz, üşenip, yapmayız. Ama o, yapmak istediklerini hep yapardı. Ben bu ülke için faydalı bir şeyler yapacağım derdi. Bir şeyleri değiştirmeye çalışacağım derdi." Eğer hayatta olsaydı başarılı bir şekilde dereceyle okulundan mezun olacağını belirten Yetiştirici, "Çok başarılı bir öğrenciydi. Dereceyle mezun olacaktı. Kendisini geliştirecekti. Çok iyi değerler üretecekti. Bunu yapmaya ömrü yetmedi, kısmet olmadı. Tüm gayesi buydu" şeklinde konuştu. Babası Ali Rıza Kütük de kazada ihmal olduğunun görüldüğünü ve sürücünün tutuklandığını hatırlatılarak, gerekli cezanın verileceği ve yeni canların kaybolmaması içinde önlem alınacağına inandığını söyledi.
Şalgamın iç eti morumsu, kırmızımsı ya da pembemsi renklerle beyaz renktedir ve sebze genellikle konik şekillidir. Bu sebzenin yeşillikleri çorba ve güveçlerde kullanılırken, soğanlı kökleri genellikle turşu ve salatalarda özellikle de balığın yanında tüketilir. Yaygın olarak tüm dünyada ılıman bölgelerde yetişirler ve bol besinsel faydaları için kullanılırlar. Şalgam, Brassicaceae familyasına ait yuvarlak, elma büyüklüğünde bir kök sebzedir. Bitki güneş ışığına maruz kaldığında, tepenin etrafında açık mor bir allık görülür. Bu sebzenin lahanası ve yaprakları yenilebilir. Turplar vücudumuzun düzgün bir şekilde çalışmasına yardımcı olan ve hatta bizi farklı zararlı mikropların zararlı etkilerinden koruyan bir dizi temel besin içerir. Bunlar düşük kalorili bir sebzedir ancak bol miktarda mineral, anti-oksidan ve diyet lifi içerir. A vitamini, Vitamin C, karotenoidler, ksantin ve lutein gibi antioksidanlar içerirler. Bu bitkinin yaprakları, Vitamin K ve alfa linolenik asit gibi omega-3 asitleri bakımından zengindir. Bu sebzede ayrıca B kompleks vitaminleri, bakır, demir, kalsiyum ve manganez gibi mineraller ve bir çok bitkisel besin bulunur. Şalgam tüketimi, metabolizmayı düzenleyen, kan dolaşımını ve sindirimini iyileştirmeye yardımcı olur ve aynı zamanda iltihaplanmanın azaltılmasına yardımcı olur. Ayrıca kemiklerinizi güçlendirmeye, kardiyovasküler sağlığınızı korumaya, belirli kanser türlerini önlemeye ve hatta bağışıklık sisteminizi güçlendirmeye de yardımcı olurlar. Şimdi şalgamın sağlık faydalarından bazılarına bir göz atalım... Domatesler bir vazodilatör olan potasyum içerir. Potasyum kan basıncını düşürerek kan damarlarındaki ve arterlerdeki suşları azaltmaya yarar. Bu ateroskleroz gibi sorunların önlenmesine yardımcı olur ve ayrıca kalp krizi ve felç risklerini azaltır. Bu sebzede ayrıca aşırı kolesterolü kalpten ayıran ve ortadan kaldıran ve böylece kalbinizi sağlıklı bir şekilde tutan diyet lifi de bulunur. Şalgam, dışkıya hacim katan ve sindirim sistemimiz sayesinde kolay hareket etmesini kolaylaştıran yüksek oranda diyet lifi içerir. Bu da kabızlık, ishal, şişkinlik ve kramp gibi sindirim ile ilgili problemleri ve diğer mide rahatsızlıklarını ortadan kaldırır. Turpgiller, vücudumuzdaki serbest radikallerin zararlı etkilerini önlemeye yardımcı olan Vitamin C, Vitamin E, manganez ve beta-karoten gibi bir dizi antioksidan içerir. Turpgillerden bir sebze olan şalgam, anti kanser özelliklerine sahip sülforafan bileşiğini içerir. Diyetinize dahil etmek, melanom ve özofagus, prostat ve pankreatik kanserler gibi farklı kanser türlerini önlemeye yardımcı olabilir. Şalgam yaprakları gut, artrit veya kronik ağrıdan muzdarip insanlar için faydalıdır. Bunun nedeni, şalgam yapraklarının omega-3 yağ asitleri ve enflamasyonu azaltmaya yardımcı olan ve kolesterol seviyelerini düşüren K vitamini içermesidir. Kolonda basınç ve inflamasyonu azaltmaya yardımcı olarak, şalgamlar divertikülitin alevlenme olasılığını azaltmaya yardımcı olur. Şalgamdaki kalsiyum ve potasyum varlığı, kemiklerinizi sağlıklı tutmaya fayda sağlar. Turpgiller vücudun bağ dokularının üretimini destekleyen kalsiyum bakımından zengindir. Böylece diyetinize şalgam eklemek eklem hasarını azaltmaya yardımcı olur ve hatta osteoporoz ve romatoid artriti önler. Şalgamlar vücudumuzun hormonal ve enzimatik süreçlerini düzenlemeye yardımcı olan ve vücudumuzun düzgün çalışmasını sağlayan B vitamini kompleksini içerir. Sağlıklı bir yaşam sürdürebilmemiz ve ilerleyebilmemiz için organlarımızın düzgün çalışması gereklidir. Sağlık bir metabolizma, vücudumuzun yiyeceklerden aldığı tüm besinleri emmesini ve kullanmasını sağlar. Şalgam, sigara içenlerde A Vitamini eksikliğinin giderilmesine yardımcı olur. Böylece akciğer iltihabı, amfizem ve diğer akciğer problemleri gibi ciddi durumların önlenmesine yardımcı olur. Yine, düzenli şalgam tüketimi açlık ve hemoroid eksikliği gibi yaygın rahatsızlıkları da giderir. Turplar güçlü anti-oksidanlar olan ve yabancı mikropların zararlı etkilerine karşı vücudu koruyan C vitamini ve askorbik aside sahiptir. C vitamini ayrıca vücudumuzun ana savunma hattı olan beyaz kan hücrelerinin oluşumunu da artırır. Turpgiller, bağırsak hareketlerini düzenleyen ve vücudumuz tarafından besinlerin emilimini kolaylaştırmaya yardımcı olan yüksek lif içeriği içeriğine sahiptir. Bizim daha dolgun hissetmemizi sağlar ve fazla kilo almamızı engelleyerek kilo vermeye yardımcı olur. Şalgam suyu içmek vücut kokusunu önlemeye yardımcı olur. Şalgamlar ayrıca lutein varlığı nedeniyle gözlerinizi sağlıklı tutmanıza yardımcı olur. Bu karotenoid, maküler dejenerasyon ve katarakt gibi göz hastalıklarının önlenmesine yardımcı olur. Şalgamlar, cildinizi sağlıklı tutmaya yardımcı olan A vitamini, C vitamini, beta karoten ve bakır içerir. Cildinizin sağlıklı ve parlak kalmasını sağlar ve ayrıca yaşlanma karşıtı etkilere de sahiptir. Bu sebze de saçlarınızı sağlıklı ve güçlü hale getirmeye yardımcı olur.
Hindistan'ın en büyük kenti Bombay'da inşa edilen 37 katlı iki gökdelende balkonların yerini yüzme havuzu aldı. 'Aquaria Grande' adı verilen 200 daireli tasarım, Hong Konglu mimar James Law ve Hintli emlak şirketi Wadhwa Group imzası taşıyor.  37 katlı iki gökdelenden oluşan tasarımda, 3 katlı otopark, sauna ve jimnastik salonu da yer alıyor. Daily Mail'de Jamie Mcginnes imzası ile çıkan habere göre, gökdelenler herkese çekici gelmiyor. Teknoloji blogu Gizmodo, tasarımı 'mimari bir kabus' olarak tanımlarken; yazar Jesus Diaz, projeyi "Tam bir çılgınlık, ölümcül bir kazanın olması bekleniyor" sözleriyle yorumluyor.
Domuz gribinden ölenlerin sayısı her geçen gün artmaya devam ediyor. Sağlık Bakanlığı, halk arasında domuz gribi olarak bilinen pandemik gripten yaşamını yitirenlerin sayısının 73'ten 93'e yükseldiğini açıkladı.  Sağlık Bakanlığı'ndan yapılan açıklamaya göre, pandemik gripten hastanelerde yatan 280 kişiden 59'unun takip ve tedavisi yoğun bakımlarda sürdürülüyor. 15 hasta solunum destek cihazına bağlı olarak takip ediliyor.
Yaklaşık 42 yıldır hizmet veren Diyarbakır Atatürk Stadyumu'nun yer aldığı 51 bin metrekarelik alan üzerinde Türkiye'nin en büyük camisi yapılacak.  Diyarbakır İl Müftülüğünce, Diyarbakır'ın bazalt taşından, Medine'deki Mescid-i Nebevi benzeri inşa edilecek caminin, 20 bin kişinin aynı anda saf tutacak büyüklükte olması öngörülüyor.  Bedensel engellilerin, ibadetlerini rahatça yapabilmesi ve vaazı dinleyebilmesi için de camide özel bölümler oluşturulacak.  Diyarbakır İl Müftüsü Nimetullah Erdoğmuş, TOKİ'nin de Diyarbakır'a yeni bir stadyum yapma çalışmasıyla, mevcut stadyum yerinin, merkezi bir cami için uygun olduğu yönünde rapor hazırladıklarını ifade ederek, ''Bu raporu daha sonra Diyanet İşleri Başkanımızla paylaştık. Ardından sayın Başbakanımız Diyarbakır'daki ziyaretinde, yeni stadyum yapılacağı müjdesini verdi, arkasından da Diyarbakır'da onbinlerin aynı anda namaz kılacağı bir cami yapılacağını söyledi'' dedi.  Erdoğmuş, camide engelli grupların kullanabileceği mekanların yer alacağını ifade ederek, şöyle konuştu:  “Görme engelli bir kardeşimiz, kimseye ihtiyaç duymadan, kendisine ayrılan yere, sesli yönlendirmeyle, bastonu, ayakkabısını bırakacak ve ibadetini yapacak. Tekerlekli sandalyedeki vatandaşlarımız da tekerlekli sandalyesine galoş giydirilerek, yardım almadan, en ön safta hutbeyi dinleyebileceği, namaz kılabileceği düzenleme yapılacak. Sağır dilsizler için de vaaz ve hutbeler uzman kişilerce, işaret diliyle anlatılacak. Yatalak ve özürlü ailesi bile 'çocuğumu dışarı çıkarıp nereye götürebilirim.' kaygısını taşımayacak. Aileler rahatlıkla engelli çocuklarını buraya getirebilecek.  Türkiye'nin en büyük camisi, cuma namazının on binlerle kılınması, özür grubuna hitap etmesi ve Medine'deki Mescid-i Nebevi benzeri olmasıyla Türkiye'de başka bir örneği yok. Medine'de Peygamber Efendimizin Mescidi, Mescid-i Nebevi camisinde 10 binler saf tutuyor. Diyarbakır'da yapılacak cami Medine'deki Mescid-i Nebevi benzeri olacak. Diyarbakır taşını giydirerek uygulamak istiyoruz.''  Erdoğmuş, bu caminin yapımı için hükümetten veya başka bir yerden yardım talep etmeyeceklerini ifade ederek, ''Tamamıyla Diyarbakırlının katkısıyla yapılacak. Tamamen sivil ruhuna riayet edilecek. Diyarbakırlı 'Bu bana aittir, benim camim' diyerek sahip çıkacak. Yeni stadyum tamamlanınca, caminin yapımına başlayacağız. Bu zaman diliminde ise teknik işlemleri yürütmüş olacağız” dedi.  Caminin ismini Diyarbakırlıların koyacağını söyleyen Erdoğmuş, “Caminin isminin Mescid-i Nebevi koyma düşüncemiz var. Ancak isim için de bir yarışma düzenleyeceğiz” diye konuştu.
haberi!  Ankara Cumhuriyet Başsavcılığı'ndan yapılan açıklamada, FETÖ'nün gizli haberleşme programı ByLock'u kullandıkları gerekçesiyle özel ve kamu iktisadi işletmelerinde çalışan 14 şüpheli hakkında gözaltı kararı verildiği bildirildi. Açıklamada, şüphelilerden 7'sinin Ankara Emniyet Müdürlüğü ekiplerince yürütülen operasyonla gözaltına alındığı, diğer şüphelilerin yakalanmasına yönelik çalışmanın sürdüğü belirtildi.
Kazakistan'ın Türkistan eyaletinde silah deposunda patlama ve yangın sonucunda 2 kişi öldü, 89 kişi yaralandı.  Kazakistan Sağlık Bakanlığından yapılan açıklamada, Türkistan'ın Arıs kentinde orduya ait silah deposunda çıkan yangın nedeniyle meydana gelen patlamalar sonucu 2 kişinin hayatını kaybettiği, 18'i çocuk 89 kişinin yaralandığı belirtildi. Kazakistan Cumhurbaşkanı Kasım Cömert Tokayev, hastanelerdeki yaralıları ve yakın ilçelerde kurulan tahliye merkezlerindeki Arıs kenti sakinlerini ziyaret ederek durumları hakkında bilgi aldı.  İçişleri Bakanı Yerlan Turgumbayev da yaptığı açıklamada, olay yerinde 23 itfaiye ekibinin çalıştığını belirterek silah deposu yakınındaki ev ve binalardaki yangının söndürüldüğünü ancak devam eden patlamaların silah deposundaki yangını söndürme çalışmalarını zorlaştırdığını kaydetti. Dün yerel saatle 09.00'da Türkistan eyaletinin Arıs kenti yakınlarında orduya ait silah deposunda patlamalar meydana gelmiş, 39 binden fazla kent sakini komşu ilçelerde oluşturulan kamplara tahliye edilmişti.  Silah deposunda çıkan yangının nedeninin araştırılması için komisyon kurulurken, Savunma Bakanlığı depodaki mühimmatın yaklaşık yarısının infilak ettiğini bildirmişti. Olay yerine giderek incelemelerde bulunan Olağanüstü Durumlar Komitesi Başkanı Vladimir Bekker, durumun karmaşık olduğunu, şehir etrafında ve şehirde patlamayan mermilerin bulunduğunu söylemişti. Savunma Bakanı Nurlan Yermekbayev da depoda radyoaktif ve diğer güçlü silahların muhafaza edilmediğini ifade etmişti. Yermekbayev, tahliye edilen Arıs kenti sakinlerini güvenlik nedeniyle acil durum merkezi tarafından izin verilene kadar evlerine dönmemeye çağırarak ekiplerin kentteki mühimmatı temizleme çalışmalarına başladığını, çalışmaların ardından halkın evlerine dönmelerine izni verileceğini belirtmişti.
Kamuoyunu şaşırtıcı bir şekilde Real Madrid'in Manchester United'dan kiralık olarak kadrosuna kattığı Meksikalı hücum oyuncusu Javier "Chicharito" Hernandez, Los Galacticos'un formasını daha uzun süre giyecek gibi duruyor. El Confidencial'in edindiği bilgilere göre Falcao'nun kiralanması ile birlikte Manchester United'dan Real Madrid'e kiralanan Hernandez için iki kulüp bonservis konusunda anlaştı. Falcao'nun sezon sonunda Manchester'da kalıp kalmayacağına bakılmaksızın iki kulüp transfer konusunda anlaştı. Real Madrid cephesinde Hernandez'in kulübün birincil santrforu   ile yaşayadığı çekişmenin Fransız oyuncuya yarayacağı düşünülüyor. Ayrıca Deportivo maçında iki gol atan Hernandez'in de takıma katkı yapacak seviyede olması da işin tuzu biberi oluyor. Buna göre Kırmızı Şeytanlara  kiralama bedeli ödeyecek olan Real Madrid, oyuncunun bonservisi için de  ödeyecek.(Eurosport)
Eğitim İş, "KHK gibi tepeden inme müfredat" dediği yeni sistemi usul ve esas olarak iki yönden inceledi. Yapılan incelemde, müfredatın yandaş sendika Eğitim Bir Sen’in hazırladığı taslak müfredatla neredeyse birebir aynı olduğu belirtildi. Çadaş eğitim ve Atatürkçülüğün tasfiyesi için hazırlandığı belirtilen müfredatla ilgili Eğitim İş'in yaptığı açıklama şöyle:  Milli Eğitim Bakanı İsmet Yılmaz’ın kamuoyuna ‘müjde’ olarak sunduğu 2017-2018 Eğitim Dönemi müfredatı üzerinde yaptığımız ayrıntılı inceleme, AKP döneminde Milli Eğitim müfredatında yapılan en köklü değişikliklerden biri olan yeni müfredatın artniyetli çerçevesini ortaya koymuştur.  Eğitim İş olarak yeni müfredatı usul ve esas olmak üzere iki türde incelemiş bulunmaktayız.  Müfredatın meydana getirilme usulü, KHK’larla ülkeyi yöneten AKP’nin Milli Eğitim Bakanlığı’na yakışır biçimde gerçekleşmiştir.  2 yıldır süren çalışmalarla meydana getirildiği söylenen müfredat için bu alandaki eğitim-bilim uzmanlarının, üniversitelerin ve demokratik kitle örgütlerinin tümünün değil, yandaş sendikaların ve Bakan Yılmaz’ın ifadesiyle 100 bine yakın öğretmen ve velinin görüşü alınmıştır. Bu 100 bin öğretmen ve velinin kim olduğu sorusu da, en az müfredatın kendisi kadar karanlıktır.  Eğitim İş olarak, Bakanlığın aylar önce açıkladığı taslak müfredat raporunun, yandaş sendika Eğitim Bir Sen’in “GECİKMİŞ BİR REFORM MÜFREDATIN DEMOKRATİKLEŞTİRİLMESİ” adı altındaki taslak müfredatla neredeyse aynı olduğunu ortaya çıkarmış ve kamuoyuyla paylaşmıştık. Müfredatın son örneği de koskoca Bakanlığın yol göstericilerinin değişmediğini, ne yazık ki ortaya koymuştur.  Bu müfredat, usulen de doğru hazırlanmamıştır. Bu kadar köklü bir değişimin, katılımcı bir şekilde hazırlanması gerektiği gerçeği bir yana dursun, daha uzun vadeye yayılması gerektiği ve pilot uygulamalarla test edilmesi gerekmektedir.  Yangından mal kaçırırcasına yeni müfredatı getiren Bakanlık, bu müfredatı hem kısa bir zamanda ve şeffaf olmayan bir süreçte hazırlamış, hem de pilot uygulamaya gitmemiştir.  Bakan’ın son ana kadar üzerinde ince çalışmalar yapıldığını iddia ettiği müfredatın, içeriğinin sadece yandaş sendikalarca değil, yandaş yayınevleri tarafından bile biliniyor olması da trajikomiktir.  Bir sürpriz gibi açıklanan müfredat, hali hazırda yandaş yayınevleri tarafından incelenmiş, bu alanda kitaplar basılmaya bile başlanmıştır.  Yeni müfredata ilişkin daha önce nokta atışı yapan sendikalar ve yayınevlerine bakıldığında da, bu çalışmanın nasıl bir çevreyle yapıldığı açıkça görülmektedir.  Bakan İsmet Yılmaz’ın “çağın gereklerine uygun hazırlandığı” ve eski müfredatın “sadeleştirilmiş” bir hali olduğunu iddia ettiği yeni müfredatı esas olarak incelediğimizde ise siyasi bir operasyonla karşılaştık.  Emperyalist ülkelerin gelişmemiş ülkeleri işgal etmeden önce demokrasi götüreceğini iddia etmesi gibi, MEB de çağdaş/laik eğitimin son parçalarını da “çağdaşlık getirme” iddiasıyla yok etmeye çalışmaktadır.  AKP’nin siyasi söylemlerinin direkt ya da dolaylı şekilde yer bulduğu, her vesileyle 15 Temmuz’un hatırlatıldığı, din ağırlıklı içeriklerin artırıldığı müfredatta; pozitif bilimlerin öğretimi geriletilmiş ve Atatürkçülük kavramı gölgeye itilmeye çalışılmıştır.  İşte Milli Eğitim Bakanı İsmet Yılmaz’ın ve AKP’nin en son ‘çağdaş eğitim manifestosu’nun ayrıntıları:    · Hayatı ve canlıları anlamanın en bilimsel yolu olan biyoloji dersi, “dünya ve yaşamın kökeni” konularına yer verilmeyerek ‘sadeleştirilmiştir!’  · Canlıları inceleyen bir bilim dalından, Google’da bile arandığında 6.810.000 sonuç çıkan, hakkında 200.000’i aşkın bilimsel makale yayımlanan evrim teorisi çıkartılmıştır. Trajikomik biçimde ise evrim teorisiyle iç içe olmadan düşünülemeyecek mutasyon, doğal seçilim ve adaptasyon kavramlarına dokunulmamıştır. Bu haliyle öğrenciler, anlayamadığı kavramları ezberlemek durumunda kalacaktır ve yaşamı sorgulamaktan çok uzaklaşacaklardır.  · Biyolojik çeşitlilik konusunda yine evrimsel tarih açıklanmadığı için, sadece ezbere dayalı canlı çeşitliliği verilmektedir. Bu kadar canlı çeşitliliği varken, canlının oluşum tarihini bilmemek, öğrencilerde bilgi bütünlülüğü oluşmaması anlamın gelmektedir.  · İnsanlık tarihini anlamak için en önemli kalıntıları “çanak çömlek” olarak tanımlayıp, 2 metro durağını daha fazla önemseyen zihniyet, fosil kayıtları ve jeolojik oluşum konularını da müfredattan tamamen silmiştir.    · Laik eğitime adeta savaş açan AKP, siyaseten en vurucu hamlelerini Türk Dili ve Edebiyatı alanındaki değişiklikleriyle yapmış, Atatürkçülük kavramını müfredattan silmiştir.  · Yeni programın 68. sayfasında 7. ünitede geçen “ Söylev “ konusunda iki örnek verileceğinden bahsedilmiştir. Söylev türünün dünyadaki en önemli örneklerinden olan “NUTUK” ve yazarı Mustafa Kemal ATATÜRK ‘ten ise söz edilmemiştir. Programın hiçbir yerinde ATATÜRK adı yoktur.  · 47.sayfadaki 4.ünitede (Destan/Efsane) “ 15 Temmuz Demokrasi Zaferi ve Şehitleri “ başlıklı bir yazı yazdırılması istenmektedir. Ancak bu gerekliliğin ön görüldüğü yeni programda KURTULUŞ SAVAŞI’na ilişkin tek bir ibare bile bulunmamaktadır.  · Cumhuriyet değerlerine ve Atatürkçülük kavramına en önemli saldırılardan bazıları da İlköğretim Sosyal Bilgiler dersinde ve 8.sınıflarda okutulan T.C. İnkilap Tarihi ve Atatürkçülük dersi programlarında yapılmıştır. Atatürkçülük konuları çıkarılmış, 15 Temmuz ve Osmanlı övgüsüne yer verilmiştir.  · Atatürkçülük çıkarılırken milli gün ve bayramların öğrencilere nasıl kavratılacağı sorusu havada bırakılmıştır.  · Cumhuriyet değerleriyle çatışıp sürekli Osmanlı vurgusu yapan AKP, müfredatta kendi zihniyetini somutlaştırmıştır. Daha önceki program da olduğu gibi, 7.sınıf programında yer verilen Osmanlı Tarihi konularında sadece kuruluş ve yükselme dönemi ele alınırken gerileme ve dağılma dönemlerine hiç yer verilmemiştir.  · Osmanlı’nın son dönemlerine yer verilmemesi nedeniyle, 7.sınıf Sosyal Bilgiler dersi ile, 8. Sınıf T.C. İnkılap Tar. ve Atatürkçülük dersi konuları arasındaki konu ve kronoloji bağlantısı sağlanamamaktadır.  · Sosyal bilgiler öğretimindeki temel prensiplerden biri olan sebep-sonuç ilişkisi, müfredattaki dağınık konu düzeni nedeniyle hiçe sayılmıştır. Örneğin; 7.sınıf 2. Ünite de Fransız İhtilali ve Sanayi İnkılabı’na yer verilirken 4.ünite de dünyanın yuvarlaklığının ispatı ve matbaa’nın icadından bahsedebilmektedir…  · Program bütünlüğünde etkin vatandaşlık, küresel bağlantılar, değerler eğitimi gibi ana başlıklar altında evrensel ve insani değerlerin kazanımına yer verilirken 7. sınıf programında Kültür ve Miras ünitesinde Osmanlı’nın Gaza ve Cihat politikalarına yer verilmiştir.  · 8. Sınıf T.C. İnkılap Tarihi ve Atatürkçülük dersinin daha önceki programında genel amaçlar bölümündeki 8 ve 14 maddelerinde yer verilen Atatürkçü Düşünce Sistemi ifadesi tamamen çıkarılmıştır. (Oysa; 8. maddede “Atatürk’ün dünya görüşünü ve düşüncelerini benimseyerek Atatürkçü düşünce sisteminin bir savunucusu olur”, 14.maddede ise “Günümüzün ve geleceğin sorunlarına Atatürkçü bir yaklaşımla çözümler getirebilecek tutum, davranış ve beceriler kazanır” öğretileri yer almaktadır.)  Yeni müfredatta, branş uzmanlarımızın yaptığı ilk derin incelemede; ortaya çıkan karanlık tablo yukarıdaki gibidir. Tıpkı AKP’nin torba yasaları gibi, az sayıda olumlu denilebilecek değişiklik, böyle bir siyasi hamleyi kamufle etmek için serpiştirilmiştir.  AKP döneminde yapboza çevrilen eğitim sistemi, bu müfredatla birlikte artık bütününü bulamayacak yanlış yapboz parçalarından ibaret olacaktır.  · Türkiye Yeterlilikler Çerçevesi kapsamında programa dahil edilen Anadilde Eğitim’in tanımının yapılmaması,  · Ölçme/Değerlendirme kısmında yer verilen “Uygulama ve Dönem Sonu Sınavları”nın nasıl uygulanacağı,  · Programı açıklayıcı, uygulamasını kolaylaştırıcı öğretmen klavuz kitapları hazırlanıp hazırlanmayacağı soruları da en az müfredatın kendisi kadar karanlıkta kalmıştır.  Uluslararası standartlar ve teammüllerin aksine; bu kadar kapsamlı bir değişikliği, pilot uygulama yapmadan tüm ülkede başlatacak olan Bakanlık, müfredatın başarı ya da başarısızlığını, uygulanabilirliğini nasıl ve hangi kriterlerle ölçecek sorusu da cevapsızdır.  Çağdaş, laik ve Atatürkçü eğitimin savunucusu olarak müfredat üzerindeki incelemelerimizi sürdürecek ve kamuoyuyla paylaşmaya devam edeceğiz.  Unutmayalım; yavrularımızın eğitimi, ülkemizin nasıl bir yere dönüşeceğini, içinde yaşayanların nasıl yurttaşlar olacağını belirleyecektir. Bugün bu karanlık eğitim tablosuna ses çıkarmayan herkes, yarın yaşayacağı cehennemi onaylamış olacaktır.  Eğitim-İş olarak, tüm demokratik kamuoyunu, bu müfredat kabusuna ‘dur’ demeye çağırıyoruz!  Biz Eğitim-İş’li eğitimciler olarak, Başöğretmen Mustafa Kemal Atatürk’ün eğitim neferleri olarak; ne müfredat çıkartılırsa çıkartılsın, Cumhuriyet’in değerlerini, Atatürk ve yol arkadaşlarını, bilimin ana konularını yavrularımıza öğretmeye devam edeceğiz! Geleceğimize sahip çıkacağız!
İstanbul Menkul Kıymetler Borsası (İMKB) 100 Endeksi günü 394,86 puanlık yükselişle tarihinin en yüksek kapanışı olan 77.991,10 puandan kapattı.  İMKB'de hisse senetleri dünkü kapanışa göre ortalama yüzde 0,51 oranında değer kazandı, toplam işlem hacmi 1,9 milyar lira oldu. Endeks ilk seanstaki yükselişin ardından ikinci seansta dar bantta sıkışık seyrederek ilk seans kapanışına göre 56,24 puan ve yüzde 0,07 oranında değer kaybetti.  Gün içi gördüğü en yüksek seviye rekorunu da 78.239,93 puana geliştiren endeks, en düşük 77.731,29 puanı gördü. Banka hisselerinin endeksin yükselişinde yine baş rolü oynadığı görüldü. Bankacılık Endeksi günü yüzde 0,81 oranında yükselişle tamamladı, holding hisselerinin yükselişi ise yüzde 0,41 ile sınırlı kaldı.  Analistler Avrupa hisse senedi piyasalarının kapalı olması nedeniyle işlem hacminin düşük seyrettiğini ve yılbaşı öncesinde satış konusunda isteksiz olan yatırımcılar nedeniyle yükselişin devam ettiğini belirtiyor. ABD hisse senedi piyasalarının sınırlı da olsa satıcılı seyretmesine rağmen İMKB'nin pozitif yönde ayrıştığını ifade eden analistler, yarın da 78.000 - 78.200 aralığının direnç olarak izlenmeye devam edileceğini kaydediyor.
Tarihinin en pahalı transferlerini yaptığı geçtiğimiz sezonu kupasız kapatan, bu sezon da Monaco'ya elenerek UEFA Şampiyonlar Ligi'ne kalamayan sarı lacivertli takımda teknik direktör Vitor Pereira ile yollar ayrıldı. NTV Spor'un geçtiği habere göre Fenerbahçe yönetimi, Portekizli çalıştırıcı ile yollarını ayırma kararı aldı. Vitor Pereira ile yardımcılarının tazminatı yaklaşık 4 milyon Euro tutuyor. Sarı lacivertli yönetimin hukuki ve mali prosedürleri tamamladıktan sonra Pereira hakkındaki kararı açıklaması bekleniyor. Fenerbahçe'de antrenmanları birkaç gündür yerli yardımcı antrenörler aktif olarak yönetiyor. Yönetimin direktifi doğrultusunda günde çift ve süresi uzatılmış antrenmanlarla Grasshoppers maçına hazırlanan sarı lacivertli takım bu çalışmaların birini taktiğe, birini de kuvvete ayırıyor. Sakat oyunculardan Robin van Persie de takıma dönerken, Hollandalı golcünün Grasshoppers maçlarında kadroda olması bekleniyor. Sakatlığı nedeniyle takımdan ayrı kalan Simon Kjaer ise sahada koşu çalışmalarını sürdürüyor.
BBC Türkçe'nin aktardığına göre, çalışmayan uygulamaların büyük kısmı son iki yılda herhangi bir güncelleme yapılmamış olan uygulamalar. Bu uygulamaların çoğu üreticileri tarafından da artık desteklenmese de aralarında hala kullanılanlar mevcut. Yeni iOS 11'in bazı uygulamaları çalışmaz hale getirmesinin nedeni, işletim sisteminin sadece 64-bit kodlama sistemiyle yazılan uygulamaları destekleyecek olması. Apple, 32-bit yazılımları desteklemeyi bırakarak işletim sisteminin daha hızlı çalışmasını sağlamak istiyor. App Store, Haziran 2015'ten bu yana 64-bit desteği olmayan uygulama güncellemelerini reddediyor. iOS 11 güncellemesi yakın zamanda piyasaya sunulacak. iPhone ve iPad sahipleri hangi uygulamaların kaldırılacağını ayarlar menüsünden uygulamalara tıklayarak öğrenebilirler. Buna karşın iPhone iOS 11 güncellemesini yapmanın faydaları da bulunuyor. Grafik ve gerçek dünya olaylarını birleştiren yeni reality uygulamalarına destek, yeniden tasarlanmış App Store, Siri'nin sesinde iyileştirme, araçta kullanılan cihazlara 'rahatsız etmeyin' uyarısı getiriliyor. Surrey Üniversitesi bilgisayar bölümünden Profesöt Alan Woodward "Elbette iOS 11'i güncellemek zorunda değilsiniz, teoride insanların seçme hakkı var ama pratikte kullanıcılar yeni versiyonu indirmek zorunda" dedi.
Diyarbakır’ın tarihi ilçesi Sur’da sokağa çıkma yasağının kalkması beklenirken Bakanlar Kurulu kararıyla ilçenin neredeyse tamamının kamulaştırıldığı ortaya çıktı. Resmi Gazete’de yayımlanan Bakanlar Kurulu kararında, Sur’daki birçok parsel acele kamulaştırma kapsamına alındı. Acil kamulaştırma kararı Şırnak’ın Silopi ilçesini de kapsıyor. Diyarbakır’da şok etkisi yaratan karara göne, Diyarbakır’ın kalkanbalığı şeklinde olan 5.5 kilometre uzunluğundaki tarihi Sur’larının içinde kalan kısmın neredeyse tamamı kamulaştırılmış oldu. Edinilen bilgiye göre söz konusu bölge içinde toplam 9 bin parsel bulunuyor. Bakanlar Kurulu kararıyla bu parsellerden 8 bin 200 kadarı kamulaştırılmış oldu. Bu tarihi ilçenin üçte ikisinden fazla bir bölüme denk geliyor. 15 mahalleye bağlı 348 bölgeyi kapsayan işgal planı kapsamında kamulaştırılacak bölgelerden birisi de halka hizmet götürmekle yetkili olan Sur Belediyesi’ne ait hizmet binasının bulunduğu alan. Kiliseler, camiler gibi ibadet yerleri ile Büyükşehir Belediyesi tarafından kamulaştırılıp “Kent Müzesi” olarak faaliyete sokulan tarihi Cemilpaşa Konağı da kamulaştırılmış yerler arasında. Diyarbakır Büyükşehir Belediye Başkanı Gültan Kışanak, “Sur içinde toplam 7 bin 714 parsel var bunların 6 bin 300 bu kararla kamulaştırıldı. Geri kalan parseller ise daha önceden kamulaştırıldığı ya da ana cadde veya benzeri yerler olduğu için kamulaştırma gereği duyulmadığı anlaşılıyor” dedi. Bu kararla aslında Sur içinin tamamına el koyma kararı olduğunu belirten Kışanak, “Acele kamulaştırma adıyla başvurdukları bu yöntemi hafifletmeye çalışıyorlar ama aslında yaptıkları el koymaktır. Bu kararla hukuki mücadele yollarının da önü tıkanmak istenmiştir. Bu büyük bir yanlıştır bu yanlışı Diyarbakır halkı da vicdan da hukuk da kabul etmez” dedi. Kararın bir başka özelliğinin de vatandaşa pazarlık etme şansını bile bırakmadan kendilerinin takdir ettiği meblağı bankalara yatırdıktan sonra kamulaştırılmış sayan bir yönü olduğunu kaydeden Kışanak, şöyle devam etti: “Vatandaş ancak Danıştay’dan bozdurabilir ise yeniden mülkünün sahibi olacak. Bu nedenle aldıkları karar şimdiye kadar bu ülkedeki alınmış diğer kararlara benzemeyen, halkın mülkiyet haklarını bu şekilde gasp eden bir karardır. Belediyeye ait olan mülklerin kamulaştırılması mümkün değil ama bunlar böyle aceleyle sanki yangından mal kaçırırcasına, hukuk, yasa da tanımadan Sur’daki parselleri tek tek sayarak bunlara el koyduk diyen bir karar almışlar.” Kamulaştırma kararının Sur’daki yıkımla da ilgisi olduğunu vurgulayan Kışanak “Bu yıkımlar için devletin tazminat ödemesi gerekecekti. Ama tazminat ödemek yerine ‘Madem o parayı vereceğiz, tazminat olarak değil kamulaştırma olarak ödeyeceğiz, al bu parayı sen çık, mülk de benim olsun’ deniliyor. Bu fırsatçılıktır. Hukuki yollara başvuracağız” diye konuştu. İŞTE KARAR
Tuğluk, umut vaat eden, heyecanlandıran ve mutlu kılan sözlerle konuşmak istediğini, ne yazık ki kaygılardan, çatışmalardan, ölümlerden ve olası sonuçlarından bahsetmek zorunda olduğunu söyledi.  Bugün özellikle Türkiye kamuoyunun, Türk halkının kendilerini doğru anlamasını istediğini ifade eden Tuğluk, şöyle devam etti:  ''Daha fazla egemenlik, daha fazla sömürü, daha fazla iktidar uğruna Kürt ve Türk çocukları birbirine vurdurtuluyor. Barışa ramak kalmışken, diyalogdan müzakereye geçiliyorken, çözüme dönük pratik adımlar atılacakken, beklenti ve bu umut bu yönlüyken birileri yine kanayan yaraya dokunuyor ve oluk oluk kan akıyor.  YSK denen ideolojik kurum, saçma sapan bir karar alıyor ve demokratik temsiliyetin önüne geçmeye çalışıyor. Halk direniyor ve hakkı olanı canı pahasına savunuyor. Sonuç sil baştan oluyor ama ardında İbrahim'in genç hayatını bırakarak, yüzlerce gözaltı ve tutuklama, onlarca yaralı bırakma pahasına oluyor tüm olup bitenler.  Türk Silahlı Kuvvetleri, eylemsizlik pozisyonundaki gerillaya karşı olağanüstü bir güç ve teknikle operasyon düzenliyor. En son Tunceli'de 7 cana kıyılıyor. Dün 4 gerillanın cenaze merasimi bu şehirde oldu.  AK Parti ise olan bitene karşı art niyetli ve daha fazla tahrik edercesine, 'Kürt meselesi artık yoktur' deme cesareti kadar gafilliğine de girebiliyor.''  Tuğluk, özgür bir gelecek, eşit, insanca, onurlu bir yaşam için var olma ve direnme haklarını sonuna kadar kullanacaklarını ifade etti.  ''İktidarın zulmüne karşı direneceklerini'' söyleyen Tuğluk, AK Parti'nin sorunu oyalamak ve tasfiye etmek dışında bir yolu bilmediğini ileri sürdü.  Aysel Tuğluk, şöyle konuştu:  ''Devletle olmuyorsa halkımız kendi demokrasisini kuracak ve kurduğu bu sistem içerisinde yaşamasını bilecek kadar örgütlüdür. Bu statüsüzlük durumu daha fazla devam edemez. Mısır gibi mi olur, Suriye gibi mi bilinmez ancak bir statü kazanılacak ve bu ne pahasına olursa olsun savunulacaktır. Sorumluluk devletindir, sayın Başbakan'ındır. Unutmayalım ki cennet olsa birlikte yaşayacağız, cehennem olsa birlikte yanacağız. Bu zaten hep böyle olmuştur.  Üzülerek belirtmeliyim ki, bu ülke sürekli kendi cehennemini kendi elleriyle yaratıp duruyor. Bunun için tartışacak ve kararlar alacağız. (Söz bitti) demiyoruz, demeyeceğiz de ancak sözden de fazla gerekli olan artık pratik çalışma ve mücadele gerçeğidir. DTK bu toplumsal talebe ve güncel realiteye yanıt olmalıdır, olmak sorumluluğundadır.''  Barış ve Demokrasi Partisi (BDP) Genel Başkanı Hamit Geylani, BDP'nin eski Genel Başkanı Selahattin Demirtaş, BDP'li eski milletvekilleri, BDP'nin desteklediği bağımsız milletvekili adayları ile BDP'li belediye başkanlarının katıldığı toplantı, daha sonra basına kapalı devam etti.
haberi!  Fetullahçı Terör Örgütü'nün (FETÖ) 15 Temmuz darbe girişimine ilişkin soruşturma kapsamında Akıncı Üssü'nde gözaltına alınan ve serbest bırakıldıktan sonra kayıplara karışan darbe girişiminin kilit ismi firari Adil Öksüz’ün eşi Aynur Öksüz, ABD’de görüntülendi. Öksüz’ün FETÖ darbe girişiminden bir ay önce eşi ve üç çocuğunu Amerika’da yaşayan örgüt mensubu kayınbiraderi Abdulhadi Yıldırım’ın yanına yerleştirdiği ortaya çıkmıştı. New Jersey eyaletine bağlı Ridgefield semtinde bulunan kardeşi Yıldırım’ın evinin önünde Anadolu Ajansı ekipleri tarafından görüntülenen Aynur Öksüz, kendisine tahsis edilen Chevrolet Cruze marka arabayı kullanıyor. Darbeci kadrolara sürekli umut pompalayıp "güzel günler göreceksiniz" yalanıyla örgütün çözülmesini engellemeye çalışan FETÖcülerin, lüks içindeki yaşantıları dikkati çekiyor. Aynur Öksüz'ün yaşadığı üç katlı evin bulunduğu Ridgefield semti, New Jersey eyaletinin lüks ve güvenli bölgelerinden biri olarak biliniyor.  Clark Avenue (caddesi) üzerinde, özel garajı ve bahçesi olan yaklaşık 550 bin dolar değerindeki evin önünde, Öksüz'ün kardeşi Abdulhadi Yıldırım'ın da kullandığı 3-4 ayrı lüks araç da bulunuyor. Sakarya'da, Fetullahçı Terör Örgütü/Paralel Devlet Yapılanması (FETÖ/PDY) kapsamında haklarında dava açılan, örgütün "hava kuvvetleri imamı" firari Adil Öksüz'ün kayınpederi Cevat Yıldırım, kızı Aynur Öksüz’ün darbeden önce ABD’ye gittiğini anlatmıştı.  Cevat Yıldırım, “Kızım, yani Adil Öksüz'ün eşi, Amerika'daki oğlum Abdülhadi Yıldırım'ı ziyarete gitmişti. Daha sonradan geri dönmedi. Adil Öksüz'ün nerede olduğunu bilmiyorum" ifadelerini kullanmıştı.  FETÖ darbe süreciyle ilgili yargılama sürecinde Emniyet Genel Müdürlüğü Kaçakçılık ve Organize Suçlarla Mücadele (KOM) Daire Başkanlığınca hazırlanan analiz raporunda Adil Öksüz, eşi (Aynur Öksüz) ve yakınlarının Bank Asya'ya kurumun kurtarılması için yüksek tutarlarda para yatırdıkları bilgisi yer almıştı. Adil Öksüz ile eşi Aynur Öksüz, kardeşi Mehmet Öksüz ve kayınbiraderi Ali Sami Yıldırım'ın FETÖ/PDY örgütü mensuplarının iletişimi amacıyla kullanılan ByLock yazılımını kullandıklarının raporla anlaşıldığı kaydedilmişti. Ayrıca Öksüz’ün eşi Aynur Öksüz’ün FETÖ’nün finansal ayaklarından biri olan Kaynak Holding’e bağlı Gürmed Tıbbi ve Teknolojik Sistemler Sanayi Ticaret A.Ş. çalışanı olarak SGK kaydı bulunduğu tespit edilmişti. Aynur Öksüz'ün babası Cevat Yıldırım ile kardeşi Emine Şennur Şen'in yargılandığı davada sanıklar, "FETÖ üyesi olmak" suçundan 6 yıl 3'er ay hapis cezasına çarptırılmıştı. Davanın iddianamesinde, Cevat Yıldırım'ın, evinin önünde Adil Öksüz'e ait 34 SIR 49 plakalı otomobilin bulunduğu belirtilerek, "Sanığın, hakkında yakalama kararı bulunan Adil Öksüz'ü darbe teşebbüsünden sonra ikametgahına aldığı ve bir gece kalmasını sağladığı anlaşılmıştır" ifadesine yer verilmişti.  Adil Öksüz'ün, Yıldırım'ın evine geldiği sırada orada bulunan baldızı Emine Şennur Şen'in, Öksüz'ü ikametgahında saklayarak kendi örgüt bağını da ortaya koyduğu ve yetkili makamlara bildirmeyerek kaçmasına imkan sağladığı vurgulanan iddianamede, sanık Şen'in söz konusu eylemiyle FETÖ'ye bilerek ve isteyerek yardım ettiği iddianamede yer almıştı. İddianamede, Şen'in örgütün gizli haberleşme programı "ByLock"u kullandığı, Bank Asya'da hesabının bulunduğu, sanığın eşinin Zaman gazetesi muhabirliği yaptığı belirtilmişti. Ayrıca Aynur Öksüz'ün kardeşi, FETÖ'nün "Rusya İmamı" olduğu iddia edilen Ali Sami Yıldırım ile eniştesi gazeteci Erdal Şen ise ''silahlı terör örgütüne üye olma'' suçundan açılan davada suçlu bulunmuştu. Mahkeme heyeti, Ali Sami Yıldırım'ın 7 yıl 6 ay, Erdal Şen'in ise 6 yıl 3 ay hapis cezasına çarptırılmasına karar vermişti. Öte yandan Anadolu Ajansı ekipleri, Adil Öksüz’ün kayınbiraderi Abdulhadi Yıldırım'ı da, ABD'nin New Jersey eyaletinde görüntüledi. Öksüz’ün kayınbiraderi Yıldırım'ın, New Jersey eyaletinin Manhattan manzaralı Edgewater semtindeki lüks oto satışı ve tamiri yapılan işyerinde müşterilerle ilgilenirken ve çalışanlarıyla konuşurken çekilen görüntüleri AA objektiflerine yansıdı. Hudson Nehri'nin kenarındaki River Road (caddesi) üzerinde bulunan Edgewater Motors isimli işyerinin önünde, çeşitli markalarda çok sayıda lüks otomobilin yer alması dikkat çekti. Yıldırım'ın New Jersey'in lüks semtlerinden Ridgefield semtinde oturduğu yaklaşık 550 bin dolar değerindeki üç katlı evinin önünde de çeşitli markalarda 3-4 ayrı araç bulunuyor.  Adil Öksüz’ün kayınbiraderi Yıldırım’ın işyerine ABD bayrağı asmaya çalışırken bunu önce kendisinin öptüğü, ardından yanındaki yeşil tişörtlü çalışanına öptürdüğü görülüyor. Yıldırım’ın Türk çalışanı daha sonra ABD bayrağını eline alarak coşkuyla sallıyor.  Abdulhadi Yıldırım ve çalışanının sevgi gösterisinin ardından bayrak, işyerinin dış kısmına asılıyor.    Lüks yaşamı ile dikkat çeken Yıldırım'ın, FETÖ darbe girişiminin iki kilit ismi Adil Öksüz ve Kemal Batmaz arasındaki ilişkide güçlü bir rol oynadığı biliniyor. Öksüz'le akrabalık ve örgüt bağının yanı sıra sözde sivil imam Kemal Batmaz’la iş ilişkisi ortaya çıkan Yıldırım, başarısız darbe girişiminin planlayıcıları olan FETÖ'cü iki imamın Amerika'daki faaliyetlerinde önemli lojistik destekler sağladı. Yıldırım’ın FETÖ’nün finans kaynağı olduğu gerekçesiyle hakkında soruşturma yürütülen ve Kemal Batmaz'ın yöneticilik yaptığı Kaynak Holding bünyesindeki firmalarda ortaklık ilişkisine girdiği ifade ortaya çıkmıştı.  Abdulhadi Yıldırım’ın Kaynak Holding'e bağlı Garnet A.Ş. isimli şirkette bir dönem hisse sahibi olduğu tespit edilmişti. 17 Haziran 2008 tarihli Ticaret Sicili Gazetesi’ne göre, 1 milyon TL sermayeli şirkette Abdülhadi Yıldırım’ın yüzde 4’e tekabül eden 40 bin liralık hissesi kayda geçmişti.  Ayrıca Kaynak Holding'e yönelik soruşturma kapsamında "silahlı terör örgütüne üye olma" suçundan 27 şüpheliye ilişkin hazırlanan fezlekede, holdingin örgüt bağlantısına yönelik ilginç tespitler yer almıştı. Fezlekede, Adil Öksüz ile Kemal Batmaz ve Harun Biniş'in Kaynak Holding ile ilgili bağlantılarına yönelik yapılan araştırmalara yer verilmişti. Sözde "Hava Kuvvetleri imamı" Kemal Batmaz'ın Kaynak Holding bünyesinde faaliyet gösteren ve kayyum ataması yapılan Garnet Tıbbi ve Teknolojik Sistemler A.Ş., Gürmed Tıbbi ve Teknik Sistemler Sanayi ve Ticaret A.Ş., Kaynak Dış Ticaret A.Ş., Kaynak Kağıt A.Ş., Kaynak Medya A.Ş. gibi şirketlerde sermaye ortağı olduğu veya yönetim kurulu üyeliği görevi yaptığı fezlekede yer alan bilgiler arasındaydı. Fezlekede, firari örgüt imamı, darbe yöneticisi Adil Öksüz'ün, holdingde cari hesap kaydının bulunduğu ve yazdığı iddia edilen "Ceza Hükümleri Açısından Tevrat ve Kur'an" kitabının satışının da holding bünyesinde yapıldığının tespit edildiği belirtilmişti. Ayrıca fezlekede Öksüz'ün kullandığı "34 SIR 49" plakalı aracı kayyum ataması yapılan Garnet Tıbbı ve Teknolojik Sistemler A.Ş.'den satın aldığının belirlendiği aktarılmıştı.    Darbe girişimiyle ilgili yargılamada Kemal Batmaz’ın Adil Öksüz tarafından kullanıldığı tespit edilen telefon hattı üzerinden 2010 yılı itibarıyla 925 kez görüşme yaptığı tespit edilmişti. Batmaz'ın, FETÖ üyesi Yıldırım'ın kullandığı hatla 2010 yılı sonrasında bin 100 kez telefon görüşmesi gerçekleştirdiği ortaya çıkmıştı. Batmaz, daha sonra değiştirdiği ifadesinde "Ben Adil Öksüz'ün kayınbiraderi olduğunu öğrendiğim Abdulhadi Yıldırım ile yaklaşık 8-10 yıldır tanışırım. Fakat Adil Öksüz'ü tanımam. Ancak kendisini hangi ortamda ve hangi vesile ile tanıdığımı hatırlamıyorum. Yıldırım'ın en son ABD'de oto galeri işi yaptığını biliyorum" demişti.    Adil Öksüz’le ilişkisi konusunda yargılandığı davalarda sürekli çelişkili ifadeler veren Kemal Batmaz, Öksüz’ü kayınbiraderi Abdulhadi Yıldırım’ın yanında 3-4 kez gördüğünü itiraf etmişti.  Savunmasında Kemal Batmaz, "ABD'ye gidiş geliş yaptığım uçakta Adil Öksüz isimli kişi de vardı. Öksüz'ü, kayınbiraderi Abdulhadi Yıldırım'ın yanında daha önce 3-4 kez görmüştüm. Yıldırım ile de ortağım Mehmet Sungur vasıtasıyla tanışıyorum. Sungur benim GARNED ve GÜRMED isimli tıbbi malzemeler işi yaptığımız şirkette ortağımdı” ifadelerini kullanmıştı.  Darbe girişiminden 3 gün önce Adil Öksüz’le New York’tan İstanbul’a aynı tarihte aynı uçakla geldiğine ilişkin bilgilerin ve görüntülerin ortaya çıkması üzerine ise Batmaz, “tesadüf” açıklamasını yapmıştı. Batmaz, "İstanbul'a 13 Temmuz 2016'da uçakla indiğimde, iniş işlemlerinin yapıldığı sırada Adil Öksüz ile merhabalaştım. Bunun haricinde bir şey konuşmadım. Adil Öksüz'ün benim gittiğim uçakta ABD'ye gidip gelmesi tamamen tesadüftür" ifadesini kullanmıştı. Kemal Batmaz'ın eşi Gonca Batmaz da yargılandığı davada hakkında hazırlanan iddianamedeki ifadesinde, Adil Öksüz'ü tanımadığını, eşi ile irtibatı olup olmadığını bilmediğini ileri sürmüştü. Ancak Gonca Batmaz, Yıldırım’la eşi arasındaki ilişkiyi şu sözlerle itiraf etmişti: “Abdulhadi Yıldırım (Öksüz'ün kayınbiraderi) isimli kişiyle eşimin iş ilişkisi olduğunu hatırlıyorum. Beni ve çocuklarımı mağdur eden, terörist olarak anılan birinin eşi olarak hayatıma devam etmek istemiyorum. Boşanmak için avukatıma vekalet vereceğim.”    FETÖ darbe girişimiyle ilgili yargıma süreci içerisinde Batmaz’ın ABD’ye ziyaretlerinde Öksüz’ün kayınbiraderi Abdulhadi Yıldırım’ın adresini gösterdiği ortaya çıkmıştı. Bu durum Ankara Cumhuriyet Başsavcılığı'nca, FETÖ'nün 15 Temmuz darbe girişimine ilişkin yürütülen soruşturma kapsamında tutuklanan Kemal Batmaz'ın, savcılıkça alınan ifadelerine de yansımıştı. Batmaz ifadesinde Yıldırım'ın, Öksüz'ün kayınbiraderi olduğunu bilmediğini, kendisini Kaynak Holding'te stajer olarak çalıştığı dönemden tanıdığını öne sürerek, ABD'ye giderken adres vermek gerektiğini, kayıtlarda bu nedenle ortak adreste kaldıklarının görülebileceğini söyledi. Bu arada Kemal Batmaz, ABD'ye FETÖ elebaşı Fetullah Gülen ile kalacağını söyleyerek girdiğini ortaya çıkaran ABD İç Güvenlik Bakanlığı belgelerini de inkar etmişti.  Söz konusu belge Ankara 4. Ağır Ceza Mahkemesi'nce Sincan Ceza ve İnfaz Kurumları kampüsündeki salonda görülen duruşmalar sırasında okunmuştu. Batmaz’ın 2016 ocak ayında Amerika’ya yaptığı ziyaret sırasında havaalanında ABD’li görevliler tarafından yapılan sorgulamasında FETÖ elebaşı Gülen’in yanında kalacağını söylediği ortaya çıkmıştı. Belgeye göre, Kemal Batmaz ile 1 Ocak 2016'da ABD'nin New Jersey eyaletinin Newark Havaalanı'ndaki memurla görüşme yaptığı, ABD'ye çok sık gidip geldiği görülen ve üzerinde 7 bin ABD doları bulunan ve sorguya alındığı Batmaz'a bu parayı nerede kullanacağının sorulduğunu kayıtlara geçmişti. Batmaz'ın, Yavuz Ulusoy adlı arkadaşıyla "İmam Muhammed Fetullah Gülen" ile kalacağını söylediği kayıtlarda yer almıştı. Yargılama süreci boyunca çelişkili ifadeleri dikkat çeken Batmaz, belgeye rağmen Gülen’in yanına gittiğini kabul etmeyerek, bu ifadelerin tercüme hatasından kaynaklanmış olabileceğini ileri sürmüştü.  Adil Öksüz'ün 22 Aralık 2010 ve 25 Nisan 2011'de iki işlemde "Harmony Enterprises LLC" isimli şirkete 200 bin ABD doları gönderdiği, bahse konu şirketin ise 8 Kasım 2016'da ABD başkanlık seçimlerinde Hillary Clinton'a finansman sağlamak amacıyla kurulduğu tepsit edilmişti. Harmony Enterprises adlı şirketinin kağıt üretimi yapmak üzere New Jersey eyaletinde kurulmasına rağmen hiç faaliyet göstermediği ya da bir süre sonra kapandığı, bağışları yapanların adreslerine, şirketlerine dair kayıtların da bulunmadığı belirlenmişti. Şirket üzerinden başta Adil Öksüz olmak üzere bazı FETÖ’cü isimler tarafından toplamda 62 bin dolar bağış yapıldığı anlaşılmıştı. Gruptakiler aynı zamanda Clinton’ın başkanlık kampanyası ve Clinton Küresel Girişimi adlı vakfın da bağışçıları arasında yer aldı. New Jersey eyaletinin Lodi beldesinde yer alan ve AA tarafından daha önce de görüntülenen şirket adresi de karayolu üzerinde yer alan otoparkta çıkarken, sitede yer alan telefon numarası ise kullanım dışı. Öte yandan Öksüz'ün Harmony Enterprises LLC şirketi dışında New Jersey'deki Lodi beldesinde yer alan ve ikinci el araba alım satımı işiyle uğraştığı belirtilen Under 70 Auto Sales adlı şirket de Clinton için çalışan siyasi eylem komitesine (PAC) aynı gün 7 bin 500 dolar bağış yaptı. Under 70 Auto Sales adlı şirketinde Öksüz'ün kayınbiraderi Abdülhadi Yıldırım'a ait olduğu kaydedildi. Yıldırım'ın profesyonel iletişim ağı LinkedIn'de kendisini "Harmony Enterprises'da yetkili müdür" olarak tanıttığı tespit edildi. Ayrıca Adil Öksüz'ün kayınbiraderi Abdulhadi Yıldırım'ın FETÖ’nün ABD’deki kuruluşları olan Hudson Türk Amerikan Kültür Derneği ve Barış Adaları Enstitüsü'ne (Peace Islands Institute) 9 işlemde toplam 36 bin 379 ABD doları gönderdiğinin de anlaşıldığına Akıncı Üssü iddianamesinde yer verilmişti.  Bu arada Adil Öksüz'ün kayınpederi (Abdulhadi Yıldırım’ın babası) Cevat Yıldırım ile baldızı Emine Şennur Şen'in (Abduhadi Yıldırım’ın kız kardeşi) yargılandığı davada sanıklar, "FETÖ üyesi olmak" suçundan 6 yıl 3'er ay hapis cezasına çarptırılmıştı. Ayrıca FETÖ'nün "Rusya İmamı" olduğu iddia edilen Yıldırım'ın kardeşi Ali Sami Yıldırım ile eniştesi, gazeteci Erdal Şen ise ''silahlı terör örgütüne üye olma'' suçundan açılan dava suçlu bulunmuştu. Mahkeme heyeti, Ali Sami Yıldırım'ın 7 yıl 6 ay, Erdal Şen'in ise 6 yıl 3 ay hapis cezasına çarptırılmasına karar vermişti.
ABD'nin İstanbul Başkonsolosluğu, Ekrem İmamoğlu'na tebrik mesajı gönderdi. Mesaj, başkonsolosluğun resmi Twitter hesabından paylaşıldı. Mesajda, "Mazbatasını alan İstanbul Büyükşehir Belediye Başkanı Ekrem İmamoğlu'nu tebrik eder, yeni görevinde başarılar dileriz" ifadesi yer aldı. İmamoğlu'nu ABD Başkonsolosluğu'ndan önce ilk tebrik eden isimlerden biri ise, Avrupa Parlamentosu Üyesi ve Türkiye Raportörü Kati Piri'ydi. Mazbatasını alan İstanbul Büyükşehir Belediye Başkanı  ’nu tebrik eder, yeni görevinde başarılar dileriz. Congratulations Mr. Mayor   🎉
BBM efsanesi, Androdi ve iOS platformlarına geldi. BlackBerry’nin klavyeli modelleriyle bir zamanlar dünyanın en çok kullanılan mesajlaşma uygulamalarından biri olan BBM, 1 milyarı aşkın Android ve yüz milyonlarca iPhone ve iPad kullanıcısına sunuldu.  BlackBerry, dün blog sayfasından yaptığı açıklamada BBM’in bir gün içinde Google Play, AppStore ve Samsung uygulama platformunda belireceğini duyurdu. BBM’in Android ve iOS platformuna gelişi ilk olarak geçtiğimiz ay duyurulmuştu.  BBM indirmek isteyen kullanıcılar, BlackBerry’nin sayfasından uygulamaya erişebilecekleri gibi google Play ve AppStore’u da tercih edebilir. E-posta adresi girilerek yapılan indirme işleminin ardından kullanıcılara gönderilen e-posta, uygulamanın kullanıma hazır olduğunu bildirecek.  Yeni modelleriyle istediği başarıyı 2013’te elde edemeyen ve üçüncü çeyrekte 1 milyar dolar zarar eden BlackBerry, BBM efsanesiyle aradığı taze kanı bulabilir.  BBM’i BlackBerry sayfasından indirmek için
Şili'de yapılan ''Sol Zirvesi''nde gazetecilerin sorularını yanıtlayan ABD Başkan Yardımcısı Joe Biden, Küba halkının, geleceğini kendisinin belirlemesinin önemini vurgulayarak "Kübalılar'ın özgürce yaşamaları ve ekonomik refaha kavuşmaları gerektiğine inanıyoruz" dedi.  Biden, ABD Başkanı Barack Obama'nın seçim kampanyası sırasında Küba politikasında bir değişikliğe ihtiyaç olduğunu dile getirdiklerini hatırlattı.  Ancak Küba'da demokratik reformlar gerçekleşmediği sürece ambargonun kalkmasının söz konusu olmadığını ifade etti.
MHP Genel Başkanı Devlet Bahçeli, partisinin grup toplantısında konuştu. Bahçeli, cami avlusunda CHP Genel Başkanı Kemal Kılıçdaroğlu'nun önüne mermi kovanı atılmasına ilişkin, "Organize ve planlı, siyasi bir hamle" değerlendirmesinde bulundu. Bahçeli şu ifadeleri kullandı: "Meselenin şüphe çekici yanı, protestolara katılan bazı kişilerin poliste sabıka kayıtlarının bulunmasının yanı sıra sosyal medyada hastalıklı ruh hallerini yansıtan fotoğraflarının yayımlanmasıdır. 8 Haziran 2016 Çarşamba günü, Fatih Camisi'nde şehit cenazesine katılan Sayın Kılıçdaroğlu’nun önüne boş mermi kovanı atılmış, gönderdiği çelenk parçalanmıştır. Bu densizlik ve provokatörlüğü hoş görmek, sıradan kabullenmek, geçiştirmek mümkün değildir. Camide saf tutan cemaati bölmek, birbirine düşürüp, hasım etmek bu millete yapılacak en büyük kötülüklerden birisidir."  Hoşgörünün önemini vurgulayan Bahçeli, "Türkiye’de cami avlusunda kavga edilirse, namaz kılmayanlara hayvan suçlaması getirilirse, sorarım sizlere, birlikte ve kardeşçe nasıl yaşayacağız?" diye sordu. Devlet Bahçeli, 6 Haziran'da İstanbul Vezneciler’de bomba yüklü bir aracın patlaması sonucu, 6 polisin şehit olduğu, 5 vatandaşın hayatını kaybettiğini saldırıyı anımsatarak sözlerine şöyle devam etti: "Bu alçak saldırıyı PKK’nın şehir uzantısı olduğu söylenen TAK isimli cinayet örgütü üstlendi. Bir gün sonra, bu kez Mardin Midyat’ta sahneye çıkan bölücü caniler, bomba yüklü bir araçla emniyet müdürlüğüne saldırdılar. Bu saldırıda karnında bebeğini taşıyan polis memurumuz Şerife Özden Kalmış, polis memurumuz Nefize Özsoy ve polis memurumuz Ökkeş Özdemir şehit düştüler. Yine aynı terör vahşiliği neticesinde, 3 kardeşimiz hayatını maalesef kaybederken, 50 kardeşimiz yaralandı. Özellikle belirtmek istiyorum ki Midyat’ta şehit olan polis memurumuz Edirneli Nefize, Kastamonulu Şerife bizlere hiç aklımızdan çıkarmayacağımız bir kahramanlık destanı bırakarak ebediyete göç ettiler.Bu iki Türk kadını, cesaretin, dirayetin, görev şuurunun, vatan sevdasının sadece cinsiyetle değil, yürekle olacağını ispatladılar. Dantelli kefen giymediler, kefensiz kara toprağa girdiler. Başlarını eşarpla kapatıp molotof atan, fistan giyip kahpelik yapan, zenne kılıklı gancıklar karşısında, kadınlık onurlarıyla Türk’ün iffet ve namusunu savundular. Kim erkek, kim mert, kim kalleş, kim namert, dünya aleme gösterdiler.'' Şehit kadın polislerin eteğe saklanmak yerine, fitneye meydan okuduklarını belirten Bahçeli, "Kandil’de etek diktirip, şehirlerde giyen şerefsizlere gerçek anlamda ders verdiler, fistanlarını başlarına geçirdiler. Şehitlerimizle övünüyorum, hepsine Rabbim’den rahmet diliyorum" diye konuştu.  Devlet Bahçeli, teröristlerin açtıkları fitne çukurlarına eninde sonunda hayalleriyle gömüleceğini, 20 Temmuz 2015'den bu yana, 589 vatan evladının şehit düştüğünü vurgulayarak, "PKK, yok edilmesi, kökünün kurutulması gereken vatan, bayrak, din ve Türklük hasmıdır" dedi.  Bahçeli, konuşmasına şöyle devam etti:  "Sakın ola, hükümet terör örgütüyle görüşeyim, buluşayım, yeniden bir çözüm süreci başlatayım ihanetine heves etmemelidir. Serok Başbakan, sabık başbakan olduktan bir müddet sonra, PKK’yla irtibat kurmaya çalıştığına yönelik iddialar kamuoyuna yansımıştır. Bilhassa geçtiğimiz Nevruz’da AKP ile PKK arasında aracılar mekik dokumuş, Yüksekova operasyonundan önce bir orta yol bulma çabaları gösterilmiştir. Eğer bu söylentiler, Sayın Davutoğlu’nu karalamak için başlatılmış bir siyasi linç kampanyası değilse, eğer AKP ile PKK şu anda bazı kanallardan temas halindeyse, bilinsin ki bu hıyanetin altından hiç kimse kalkamayacaktır. Kuşkumuz odur ki AKP, PKK ile masaya oturmak için fırsat aramakta, gerekçe oluşturmaktadır. Başbakan’ın PKK’yı kast ederek, 'görüşme teklif ettiler, kabul etmedik' sözleri bizi haddinden fazla işkillendirmiştir. Bu kuşkumuz doğru çıkar, AKP ile PKK’yı kuytu köşelerde görüşürken yakalarsak, bu vatanı bu iktidara dar ederiz, dünyayı da başlarına yıkarız. " "Süreç bitmiş ve gömülmüştür. İhanet müzakerelerinin defin işlemi tamamlanmıştır" diyen Bahçeli, şunları söyledi: "En azından söylenenlere inanmak istiyoruz.Sayın Erdoğan terörle mücadelenin kararlılıkla yürütüleceğini söylerken, Başbakan’da başka bir seçeneği olmadığı için aynı görüşü tekrarlamaktadır. Şehit haberlerinin kesilmesi, milli bekanın muhafazası, analarımızın tedirgin ve korku dolu bekleyişlerinin son bulması için terör örgütü çökertilmeli, paramparça edilmelidir."
Sosyal medya devi yazılımın varlığını kabul etmese de ülkenin hassasiyetlerini anlamak ve Çin hakkında daha fazla bilgi sahibi olmak istediğini açıkladı. İnternetin daha özgür bir ortam olması için çalışan The Electronic Frontier Foundation (EFF) bu gelişmelerin endişe verici olduğunu açıkladı. Facebook'un 2015 yılının ikinci yarısında 55 bine yakın içeriği yasakladığı belirtildi. Bu durum, ruhunu Çin'e sattı olarak yorumlandı.  Yeni geliştirilecek algoritmanın direkt Facebook tarafından kullanıma sunulmayacağı üzerindeki baskıyı azaltmak için üçüncü parti uygulaması olarak çalışacağı belirtildi. Yani Çin'de Facebook'a isteyen kullanıcılar, bu uygulamayı kullanmak zorunda kalacak. Tüm dünyada 1 milyar 800 milyon aktif kullanıcısı bulunan Facebook 2009'dan beri Çin'de sadece VPN üzerinden hizmet verebiliyor. Şirketin kullanıcı sayısını arttırmak için Çin'de sansüre uğramadan hizmet vermek için görüşmeler yaptığı biliniyor.  Facebook'un kurucusu ve CEO'su Mark Zuckerberg sene içerisinde ülkeye ziyarette bulunmuştu. Çin Devlet Başkanı Şi Cinping'le de görüşen Zuckerberg, Çince öğrenmeye başlamıştı. Facebook hizmette bulunduğu ülkelerin hassasiyetlerine önem vererek, talep doğrultusunda içerikleri kaldırıyor. Daha önce Facebook ve LinkedIn gibi teknoloji devleri Çin'in sansür duvarına takılmıştı.
TFF 1. Lig’in 32. Haftasında Sivasspor evinde Bandırmaspor ile karşı karşıya geldi. Maçın henüz 2. Dakikasında sağ kanattan ceza sahasına gelen ortaya kafa vuruşu yapan Emre Kılınç ev sahibi takımı 1-0 öne geçirdi.  32'nci dakikada David Deniz Kılınç ikinci sarı kartını gördü ve Bandırmaspor 10 kişi kaldı. Üstün oyununu sürdüren Sivasspor 36’da Galip Güzel ile farkı 2’ye çıkardı.  İkinci yarıda da oyunun hakimi olan Yiğidolar, bir gol daha bularak iyice rahatladı. Sol kanattan ceza sahasına gelen ortayı uzaklaştırmak isteyen Mamadou Fofana 59’da topu kendi ağlarına gönderdi: 3-0.  Kalan dakikalarda rakibine açık vermeyen Samet Aybaba’nın takımı 3 puanı 3 golle kaptı ve ilk iki için büyük avantaj yakaladı. Sivasspor gelecek hafta Adana Demirspor’a konuk olacak.
İstanbul Devlet Opera ve Balesinden yapılan açıklamaya göre, konser öncesinde, 50 sene önce Tepebaşı'nda İstanbul Şehir Operasının ilk temsili Tosca'da görev alan sanatçılara da plaket verilecek.  50. Yıl Kutlama Konseri'nde şimdiye kadar İstanbul Devlet Opera ve Balesinde sahnelenen ve büyük ilgi görmüş eserlerden aryalar ve koral bölümler yer alacak. Konserde, deneyimli sanatçıların yanı sıra kuruma yeni katılmış ve İstanbul Devlet Opera ve Balesini, gelecekteki 50 yıla taşıyacak sanatçılar sahne alacak. Gecede, orkestrayı şef Serdar Yalçın yönetecek. Konserde, Gülbin Kunduz, Caner Akgün, Hüseyin Likos, Efsun Öztoprak, Sedat Öztoprak, Gülgez Altındağ, Bülent Atak ve Sema Günsoy solist olarak yer alacak. İstanbul Devlet Opera ve Balesi korosunu, genç koro şefi Mikhail İskrov yönetecek.  Konser, Süreyya Operası'nda 24 Aralık Cuma saat 20.00'de başlayacak. Atatürk Kültür Merkezi'nin tadilatta olmasından dolayı İstanbul Devlet Opera ve Balesi, bu sezon Kadıköy Süreyya Opera Sahnesi ve Beşiktaş Fulya Gösteri Merkezi'nde temsillerine devam ediyor.
haberi! Son dakika gelişmesinin ayrıntıları birazdan  'de...
Elazığ’ın Karakoçan ilçesinde terör örgütü PKK’ya yönelik düzenlenen operasyonda 6 şüpheli gözaltına alındı.  Edinilen bilgiye göre, Cumhuriyet Başsavcılığı koordinesinde İl Jandarma Komutanlığına bağlı ekipler Karakoçan ilçesinde , terör örgütleri PKK’ya yönelik çalışma yaptı. Jandarmanın yaptığı çalışmada 6 şüpheli tespit edildi. Düzenlenen operasyonda aralarında HDP’lilerin de bulunduğu 6 şüpheli yakalanarak gözaltına alındı. İl Jandarma Komutanlığı'nda ifadeleri alınan şüpheliler adliyeye sevk edildi.
UEFA Şampiyonlar Ligi çeyrek final rövanş maçında Barcelona, sahasında Paris Saint-Germain ile karşı karşıya geldi. Fransa'daki ilk müsabakayı 3-1 galip noktalayan Katalan devi, rakibine İspanya'da da geçit vermedi ve 2-0'lık skorla son 4 takım arasına kalmayı başardı.    Nou Camp Stadyumu'nun ev sahipliği yaptığı karşılaşmada Barça, 14. dakikada Neymar'ın kaydettiği harika golle üstünlüğü eline geçirdi: 1-0. Brezilyalı yıldız futbolcu, 34'te bir kez daha sahneye çıktı ve skoru belirledi: 2-0.    Böylece Luis Enrique'nin öğrencileri yarı final biletini cebine koydu. Barcelona'nın rakibi, 24 Nisan Cuma günü TSİ 13.00'te İsviçre'nin Nyon kentinde gerçekleştirilecek kura çekimi ile belli olacak. Yarı finalde ilk maçlar 5-6 Mayıs, rövanşlar ise 12/13 Mayıs tarihlerinde oynanacak.
haberi! UEFA'dan yapılan açıklamada, "Panathinaikos, 2018-19, 2019-20 ve 2020-21 sezonlarında Avrupa kupalarına katılmaya hak kazanması durumunda UEFA organizasyonunda yer alamayacak" ifadesi kullanıldı. Panathinaikos'a, finansal yükümlülüklerini yerine getirmediği için ayrıca 200 bin euro para cezası verildiği, daha önce 100 bin euro'luk ilk kısmın ödendiği, askıya alınan diğer 100 bin euro cezayı da Yunan kulübünün UEFA'ya ödeyeceği belirtildi. Açıklamada, Finansal Fair Play kuralları kapsamında kulübün vadesi geçmiş borçlar şartını ihlal ettiği kaydedildi.
Oyunun çocuk gelişimindeki yeri ve önemine dikkat çeken  , çocuğun oyunla kendini en yalın ve doğru şekilde ifade etme imkânı bulduğunu belirtti. Arslan, şunları söyledi: “  çocuğun hayatında çok önemli bir yer tutar. Günümüz anneleri durumun farkında oldukları için çocuklarıyla nasıl oynayacaklarını sorarlar. Bilirler ki küçükken oynadıkları oyunlar onların büyüdüğü zaman seçeceği mesleğin işaretçisi olabilir. O zaman kendi kendilerine şu soruyu sormalıdırlar: Gelecekte çocuklarının kariyerlerini nasıl planlamayı düşünüyorlar? Çocuklarının ilgileri ne yönde gelişiyor, uğraşmayı seviyor mu, izlemeyi mi tercih ediyor, yalnız başına mı oyun kuruyor, oyun içinde işbirliği yapabiliyor mu, rekabete girebiliyor mu, paralel ilişki kurabiliyor mu, oyunun kurallarını öğrenip uyum sağlayabiliyor mu? Çocuğumuz oyun oynarken bu sorularımızın yanıtını bulabiliriz. la doğrudan iletişim kurmamıza yardımcı olan oyunlarda dikkat edeceğimiz en önemli husus çocuğun gelişim evrelerini bilip seviyesine inebilmek olmalıdır. Çünkü çocuk ancak seviyesine uygun bir oyunda keyif alabilir, keyif aldıkça eğlenir, eğlendikçe öğrenir, öğrendikçe gelişir, geliştikçe özgürleşir, kendine güveni gelir ve sistemli bir öğrenmeye hazır hale gelir ve yetersizlik hissetmez.” Oyunun çocuğu eğitmede bir araç da olabileceğini belirten Arslan, ebeveynle güçlü ilişki kurulması konusunda yardımcı olacağını da söyleyerek şöyle devam etti: “Eğer anne isterse zorlandığı alışkanlıkları bile oyuna dönüştürebilir. Örneğin yemeği yerken drama yaparak tabağı, kaşığı, yemeği konuşturabilir ve çocukta doğuştan var olan empati duygusunu geliştirebilir. Uykuya geçerken müziği kullanabilir. Masallar oluşturabilirler sonunu çocuk tamamlar. Aynı zamanda çocuk anne arasında olumlu duygular da gelişir. Annenin sevecen, az kontrollü ve oyunu çocuğun yönlendirmesine izin veren tavrı anne çocuk arasında güçlü ve mutlu ilişkiler oluşturur. Dikkat edilmesi gereken dengeli ilişkidir. Ne çocuk ne de anne tamamen oyuna hâkim olmalı. Çocuk oyunda birey olmayı öğrenmelidir.” Leyla Arslan, sağlıklı anne-baba çocuk ilişkileri için oyun oynarken bazı noktalara dikkat edilmesi gerektiğini söyledi: - Her gün standart oyun saati ayırın ve ön hazırlık yapın. Oyunda gerekli araçları hazırlayın, göz ilişkisi kurarak ve tüm bedeninizle ve zihninizle orada olarak oynayın. - Sevdiği- sevmediği şeyleri bilin, öğretmek istediğiniz oyunun kazanımlarını bilin. Ne oynatırsanız ne kazanır, hangi zekâ türünü geliştirirsiniz. Fark ederek yapın. Elinin ve dilinin gelişmesi önemlidir. Öz bakım ve öz yönetimi oyunlarla öğretebilirsiniz. - Sokak oyunlarına önem verin, öncelikle bedensel gelişimi destekleyin, sonra sosyal gelişimi destekleyin. 4 yaşından sonra evde de arkadaşlarıyla sizin belirlediğiniz kurallara uyarak oynamasını sağlarsanız sosyal becerileri artar. - Doğada gezintiler yapmak ve gördüğünüz şeyler hakkında bilgilendirmek, yaşına göre ateş yakmayı, yüzmeyi, at binmeyi, ok kullanmayı öğretmek, tüm zekâ gelişimlerini destekler. - Oyun seçiminde fikrini sormak, oyuna ilaveler çıkarmalar yapmasına izin vermek, sabırlı olmak, tekrarlardan sıkılmamak, konuşmak, dinlemek, kutlamak, nazik olmak, güvenmek, iyi ve mutlu bir birey yetiştirmek için kaçınmamamız gereken sorumluluklarımızdır.” Çocukla sadece annenin değil, babanın da oynaması gerektiğine dikkat çeken Arslan, oyunun anne ve babayla dönüşümlü oynanmasının ideal olduğunu söyledi.
Cumhurbaşkanı Erdoğan 23-24 Temmuz'da Katar, Suudi Arabistan ve Kuveyt'i ziyaret edecek. Cumhurbaşkanlığı tarafından yapılan açıklamada, ziyaretin 23-24 Temmuz tarihlerinde gerçekleşmesinin planlandığı belirtildi. Suudi Arabistan, Birleşik Arap Emirlikleri ve Mısır'ın aralarında bulunduğu Körfez ülkeleri "terör örgütlerini finanse ettiği gerekçesiyle" Katar ile diplomatik ilişkilerini keserek bu ülkeye bir dizi yaptırım uygulama kararı almıştı. Kuveyt Körfez ülkeleri ile Katar arasında arabuluculuk çabalarını sürdürürken, Türkiye bu çabaya destek verdiğini açıklamıştı.
Doğumun, kadının hayatındaki en özel anı olduğunu belirten Kadın Hastalıkları ve Doğum Uzmanı Op. Dr. Aslı Alay, ancak doğum sancısının ise oldukça şiddetli bir ağrı olup, ağrıları engellemek için 3 yöntemin kullanıldığını belirtti. Doğum ağrılarının nedeninin anlatan Op. Dr. Aslı Alay, "Her kasılma rahim kasına giden kan akımını azaltır ve oksijensiz kalan rahim kası ağrıya neden olur. Rahim ağzının açılması ve bu açılma sırasında sinir köklerine baskı da ağrıya yol açar. Rahimi saran zarların gerilmesi de ağrı nedenidir" dedi. Doğum ağrısının mutlaka yaşanması gerektiği konusundaki yanlış inanışların da zamanla azaldığını kaydeden Alay, "Ağrının giderilmesi için kullanılan bölgesel anestezi yöntemleri oldukça başarılı olup, tecrübeli ekip ile uygulandığı takdirde güvenlidir. Günümüzde doğumun hastane şartlarında yapılması, bölgesel anestezinin kullanımının artması ile doğum ağrısız bir şekilde gerçekleşebilmektedir" ifadelerini kullandı. Op. Dr. Aslı Alay, doğum ağrılarının giderilmesinde kullanılan yöntemlerin başında psikolojik desteğin geldiğini vurgulayarak, "Psikolojik destek, ülkemizde son yıllarda daha sık uygulanılabilmektedir. İlaç tedavisine yardımcı, destekleyici yöntem olarak düşünülmelidir. Kadına hem ailesi hem hekimi tarafından psikolojik destek verilmesi, korkularının ve sorularının giderilmesi, doğum sürecinin ayrıntılı bir şekilde anlatılması gebeyi rahatlatır. Çünkü annenin gerginliği korkuya, korku sırasında salgılanan hormonlar da ağrıyı arttırır. Kadının gerilmesi, kaslarının gerilmesine yol açar ve doğum eyleminin ilerlemesini önler. İlaçsız ağrının giderilmesine yönelik yöntemler kadının ağrıyı en az algılamasını sağlayan, bedeninde gevşemeye yol açan uygulamalardır. Anne adayına ağrı hissi sırasında solunumunu kontrol etmesi öğretilir. Nefes kontrolü sancıların başladığı anda gebenin derin nefes alması ağrının azalmasında etkili olduğu düşünülmektedir. Doğru nefes annenin ağrıya dayanıklılığını arttırır. Solunum teknikleri sancıların başlaması ile uygulanmaya başlanılmalıdır. Anne adayı burundan nefes alır ve ağzınla sanki yemeği üfler gibi verir. Sancıların artması ve aktif doğum eyleminin başlaması ile sancı anında yavaşça nefes alınır ve yavaşça verilir. Sancı bitince normal nefes alıp verme periyoduna geçilir. Hipnoz, akupunktur ile ilgili çalışmalarda mevcuttur. Bu yöntemlerin bazı çalışmalarda ağrı giderilmesinde yararlı olacağı tespit edilmiştir" diye konuştu. Doğum ağrıları için diğer bir etkili yöntemin ağrı kesiciler olduğunu söyleyen Op. Dr. Alay, "Narkotik ağrı kesiciler, bölgesel anestezinin (epidural anestezi, spinal anestezi) kullanılamadığı durumda doğum ağrılarının giderilmesinde kullanılır. Bu ilaçlar annede bulantı, kusma, solunum sıkıntısı, uyku hali oluşturabilir. Plasenta yolu ile bebeğe kolayca geçebilmekte bebekte doğum sonrasında uyku hali, solunum sıkıntısına yol açmaktadır. Mevcut yan etkiler nedeni ile kullanımı azalmaktadır" dedi. Son yöntemin ise bölgesel anestezi/bölgesel ağrı giderici yöntemler olduğunu belirten Op. Dr. Alay, "Solunum sıkıntısı ve uyku hali gibi yan etkiler oluşturmadan ağrının giderilmesinde oldukça etkili bir yöntemdir. Normal vajinal doğum sırasında kullanılan ağrı kesici yöntemlerde amaç, annenin hareketini engellemeden, bebeğe giden kan akımını azaltmadan doğumun gerçekleşmesinin sağlanmasıdır. Bu amaçla son yıllarda sık kullandığımız ve ağrısız doğuma yol açan epidural ile doğum tercih edilen bir yöntemdir. Epidural ile doğumda anne adayı uyanıktır, çünkü bu yöntem uyku hali yapmaz. Annenin ağrısının giderilmesi stres hormonlarının salgılanmasını azaltır, nefes kontrolünü sağlar. Doğum ağrılarının giderilmesinde oldukça etkili ve güvenli bir yöntemdir" şeklinde konuştu.
Galatasaray’ın Fenerbahçe’yle deplasmanda 2-2 berabere kaldığı maçta Teknik Direktör Fatih Terim’in başına trübünden atılan bir cisim isabet etmişti. Kaşı açılan Fatih Terim’e, maçının ardından müdahale edilmişti.  Edinilen bilgilere göre; Fenerbahçe taraftarı olan Başbakan Recep Tayyip Erdoğan, maçın ardından Fatih Terim’i telefonla aradı.  Terim’e “geçmiş olsun” dileklerini ileten Başbakan Erdoğan, “Bir şeyin var mı?” dedi.  Galatasaray’ın oynadığı futbolu öven Erdoğan’ın, “Takımın çok beğendim. Çok iyi bir ekip yaratmışsın” dediği öğrenildi.  Başbakan’a teşekkür eden Fatih Terim de “Sağolun, ilginiz için çok teşekkür ederim. Sorun yok” diye yanıt verdi.  Derbide Galatasaray Yardımcı Antrenörü Hasan Şaş da atılan bir cisim nedeniyle başından yaralanmıştı.
Şırnak'ın Güçlükonak ilçesinde buldukları bir cismin patlaması sonucu 2 çocuktan 1'i öldü, diğeri yaralandı.  Alınan bilgiye göre, Fındık beldesi Gümüşyazı köyünde Ahmet İmre (12) ile Ramazan İlhan (12), köy yakınlarında buldukları bir cisimle oynarken, patlama meydana geldi.  Patlama sonucu İmre, olay yerinde hayatını kaybetti. Yaralanan İlhan, Güçlükonak Devlet Hastanesi'nde tedavi altına alındı.
Kadıköy İspark alanında özel hazırlanan pistte gerçekleştirilen ve binlerce izleyicinin coşkuyla izlediği özel seyirci etabında ekipler, aynı anda iki araç olarak start alıp hem zamanla hem de birbirleriyle mücadele ederlerken, Citroen Total ekibinin şampiyon pilotu Sebastien Loeb, elde ettiği 1.55.9'luk zamanla bu bölümün en hızlısı oldu. Bu etapta Sebastien Loeb'in ardından, genel klasman lideri Sebastien Ogier 1.56.3'lük derecesiyle ikinci, Petter Solberg ise 1.56.5'lik derecesiyle 3. en iyi zamanı yaptılar. Yarışın bu bölümünde en iyi zamanı yapan Türk ekibi ise Ford Fiesta R2'yle mücadele eden ve 02.11.6'lık derece yapan Emre Yurdakul-Burak Erdener ikilisi oldular.
haberi!    Bakan Soylu, Kağıthane Mehmet Akif Ersoy Mahallesi'nde Çatalzeytin Spor Kulübü'nü ziyaret ederek, vatandaşlarla sohbet etti. Kendisine hediye edilen Örnektepe Çatalzeytinliler Birliği atkısını takan Soylu, vatandaşlarla fotoğraf çektirdi. Soylu, bu sabah biri turuncu listede bulunun iki teröristin Siirt'te etkisiz hale getirildiğini, 4 teröristin de Batman'da bir sığınağın içerisinde yakalandığını belirtti. Soylu, Batman'da yakalanan teröristlerden birinin geçen yıl 8 jandarmanın şehit düştüğü saldırının faili olduğunu vurguladı. "Kanımızı yerde bırakmıyoruz" diyen Soylu, şöyle konuştu: "Bir şekilde onlar nereye saklanırsa saklansın, Cumhurbaşkanımızın dediği gibi inlerine gidip evlatlarımız onları orada bulup gereğini yerine getiriyor. Bu kadar açık ve net. Yılbaşından bugüne kadar toplam 433 teröristi sadece Türkiye'nin içerisinde etkisiz hale getirdik. Şimdi dağlarda 600'ün az üzerinde terörist kaldı. Bu kadar basit. Nereden geldik? 1990 ile 2000'li yıllarda 12-15 bin terörist vardı. PKK denilen terör örgütünün adını bir daha anılmayacak, öyle darbeler indiriyoruz, indirmeye devam edeceğiz. Ülkemizin huzurunun, birliğinin, beraberliğinin, kardeşliğinin, büyümesinin, çocuklarımızın geleceğini çalanlara ve maliyet yükleyenlere hesabımızı sorduk ve sormaya devam edeceğiz." İstanbul'da 31 Aralık 2016 tarihinden bu yana terör eylemi yaşanmadığına dikkati çeken Soylu, şöyle devam etti: "En son Reina olayı oldu ki ne yapmamıza rağmen? DHKP-C'ye, PKK'ya, DEAŞ'a tarihi darbeler vurmamıza rağmen Allah'a hamdü senalar olsun ki ülkemin her tarafında huzur var. Doğu ve Güneydoğu'da huzur var bugün. Bakın, HDP 2014'de kazandığı belediyelerin yarını bize kaybetti. Hem de en güçlü yerleri, 'kaybetmeyiz' diye baktıkları yerleri. Sabırla, metanetle, iyi niyetle, hizmetkarlıkla, orada güvenliği ve huzuru oluşturarak oradaki kardeşlerimize elimizi uzattık, onlar da 'artık biz terör örgütünden illallah dedik' dediler. Şimdi Türkiye'nin her tarafında bugün huzur var. İstanbul'a 2016 yılında 9 milyon 300 bin turist geliyordu, bugün toplam 13,5 milyon 2018 yılı sonu, bu yılın sonu itibariyle 15 milyon turist gelecek. Antalya'ya aynı, 6,5 milyon turist geldi, bu yılın sonu 16 milyon turist gelecek Allah'ın izniyle. Mardin'de turist 5 katına arttı. Tunceli, Doğu ve Güneydoğu'nun en iyi yükselen şehirlerinden birisi haline geldi. Nasıl? Huzuru getirerek."
Başkanı  , "Bugün Kongre'nin Cumhuriyetçi, Demokrat ve bağımsız tüm üyelerini, Amerikan dostu vergi reformunu desteklemeye çağırıyorum. Bunu yapmak zorundalar. Haydi partizanlığı bir kenara bırakıp, Amerikalıların ihtiyaç duyduğu 21. yüzyıl vergi reformunu yaratalım" dedi. Trump, en önemli vaatlerinden vergi reformu için destek kampanyasını Missouri eyaletinin Springfield kentinde yaptığı konuşmayla başlattı. ABD'nin mevcut vergi sisteminin ülkeye milyonlarca istihdam ve trilyonlarca dolara mal olduğunu vurgulayan Trump, vergi reformunun Amerikan ekonomisi için büyük önem taşıdığını ifade etti. Karmaşık ve maliyetli vergi sistemini değiştirmenin partiler üstü bir mesele olarak değerlendirilmesi gerektiğini belirten ABD Başkanı Trump, "Kongre'deki Cumhuriyetçilerle ve Demokratlarla büyüme dostu, istihdam dostu, işçi dostu ve Amerika dostu bir vergi planı oluşturmak için birlikte çalışmak istiyorum" diye konuştu. ABD'de yıllık vergi beyannamesi için doldurulması gereken temel form için yaklaşık 100 sayfalık açıklamaya ihtiyaç duyulduğuna işaret eden Trump, 90 milyon Amerikalının vergi beyannamesini doldurmak için profesyonel muhasebecilere başvurmak zorunda kaldığını anlattı. Trump, vergi sistemini basit, adil ve anlaşılır hale getirmenin reformun ilk kuralı olacağını vurguladı. Ayrıca, dünyadaki en yüksek vergi oranlarına tabi tutulan Amerikan şirketlerini yeniden rekabetçi hale getirmek için vergi oranlarının düşürülmesi gerektiğini bildiren Trump, şunları söyledi: "Ekonomik rakiplerimizin stratejisi işe yaradı. Vergi oranlarını bizimkinin çok daha altına çektiler. Büyük şirketler merkezlerini ve üretim tesislerini yurtdışına çıkardı, istihdam ülkemizi terketti. Amerikalı şirketler yurtdışında ürettiklerini ülkelerine ithal ederek büyük karlar elde ettiler ama biz istihdamı, vergiyi, üretim tesislerini kaybettik. Payımıza sadece işsizlik düştü." Donald Trump, yüzde 35'lik kurumlar vergisinin Çin, Fransa, Almanya, Japonya, İrlanda ve Kanada gibi birçok ülkeninkinden yüksek olduğunu vurgularken, "Vergi oranlarını düşürmek zorundayız" dedi. Kurumsal vergi oranının yüzde 15'e düşürülmesinin Amerikan şirketlerini rekabetçi getirmek için ideal olduğunu anlatan Trump, bunun yurtdışına taşınan şirketleri ve istihdamı geri getireceğini savundu. ABD Başkanı, sözlerini şöyle tamamladı: "Bugün Kongre'nin Cumhuriyetçi, Demokrat ve bağımsız tüm üyelerini, Amerikan dostu vergi reformunu desteklemeye çağırıyorum. Bunu yapmak zorundalar. Haydi partizanlığı bir kenara bırakıp, Amerikalıların ihtiyaç duyduğu 21. yüzyıl vergi reformunu yaratalım."
'da üç gün önce geçirdiği  nda ağır yaralanan ve kaldırıldığı hastanede beyin ölümü gerçekleşen 18 yaşındaki üniversite öğrencisi  'in kalbi, böbrekleri ve karaciğeri dört hastaya nakledilmek üzere alındı. Altınordu ilçesi Bahçelievler Mahallesi Atatürk Bulvarı'nda bir kamyonetin çarpması sonucu ağır yaralanan ve Ordu Devlet Hastanesine kaldırılan Yiğit'in beyin ölümü gerçekleşti. Hastane yetkililerinin aile ile görüşmesinin ardından genç kızın organları bağışlandı. Bunun üzerine İstanbul, Samsun ve Erzurum'dan gelen ekipler kalp, böbrekler ve karaciğeri dört hastaya nakledilmesi amacıyla aldı. Bu arada, genç kızdan alınan kalbin İstanbul'daki hastaya vaktinde ulaştırılması için adeta zamanla yarışıldı.  112 Acil Servis ekipleri tarafından Ordu-Giresun Havalimanı'na götürülen kalp, burada bekletilen askeri uçağa teslim edildi.  Baba Salih Yiğit, hastane önünde gazetecilere yaptığı açıklamada, acıların en büyüğünü yaşadığını belirterek, "Allah böyle acıları kimseye yaşatmasın. Üzüntülü bir durum. Çocuğumuzun kalbi, karaciğeri ve böbrekleri inşallah başkalarına hayat verecek." dedi. Üç çocuğundan biri olan Reyhan'ın, Artvin Çoruh Üniversitesinde Felsefe Öğretmenliği Bölümü birinci sınıf öğrencisi olduğu bilgisini veren Yiğit, "Kızım melek gibi bu yeryüzüne geldi ve melek gibi uçtu gitti. Herkes gibi onun da bir hayali vardı. Öğretmen olacaktı ama olamadı." diye konuştu. Anne Gülsüm Yiğit ise kızını kaybettiği için çok üzgün olduğunu ancak organlarının başkalarında yaşayacak olmasından büyük memnuniyet duyduğunu anlattı. Özellikle kızının kalbinin nakledileceği hasta ve ailesiyle görüşmek istediklerini dile getiren Yiğit, bu konuda yetkililerden destek beklediklerini sözlerine ekledi.
İddaa’dan yüksek oranlar peşinde koşan çok sayıda mağdur, sosyal medya üzerinden sahte kuponlar ve photoshop oyunlarıyla çok para kazandırdıklarını iddia edenlerin tuzağına düşerken, dolandırıcılık tutarları 100 bin TL’lerle ifade ediliyor. Sezgin Ş., Baybars B., Ünal K., Sezgin D., Hakan Can E., James M., Mahmut K. gibi çok sayıda sahte isimle açılan hesaplarda parasını kaptıranların sayısı 10 binlerle telaffuz ediliyor. Ünal K., Baybars B. isimli kullanıcıların profilinde paylaştığı kuponlara aldanıp parasını kaptırdığını söyleyen Selam Kayam isimli Facebook kullanıcısı, “Borçlarımdan kurtulmanın yollarını ararken, Facebook’ta Ünal K. isimli kullanıcının gönderileri dikkatimi çekti. Yaptığı paylaşımlarda 100 liraya 90 bin lira kazandırdığını söylüyordu. Aylık 200 liraya grubuna üye oldum. O saatten sonra verdiği bütün maçlar tutmadı. Üzerine maçlara güvenip 200-300 lira para bastım. 100 bin liraya yakın daha borçlandım. Şahıs daha sonra gruptan ayrılıp ortalıktan kayboldu. Grupta benim gibi 500-600 kişi vardı. Hepsi 100-200 lira verip üye olmuşlar. Aynı olayı Baybars B. isimli şahısta da yaşadım. Para kazanalım derken dolandırıldık” dedi. Sosyal medya üzerinden yapılan İddaa dolandırıcılığını değerlendiren Tüketici Sorunları Derneği (TÜSODER) Genel Başkan Vekili Avukat Rıdvan Yıldız, yaşanan olayların dolandırıcılık suçu olduğunu ve dolandırılanların vakit kaybetmeksizin savcılığa suç duyurusunda bulunmaları gerektiğini söyledi. Son zamanlar ülkede ciddi bir dolandırıcılık olaylarının yaşandığına dikkat çeken Yıldız, “Sosyal medyada bırakın tanımadıklarınıza güvenmeyi babanız bile sizden bir talepte bulunsa şüphe duyun ve mutlaka başka iletişim yöntemleri ile irtibat kurmadan sizden isteneni yapmayın. Dolandırıcılar sosyal medya üzerinden İddaa’da büyük kazanç elde etme gibi bir toplum mühendisliğini kullanmakta ve çeşitli hilelerle insanların güvenini kazanmaktadır. Genellikle para transferini de kendilerine ulaşılma imkanı olmayan yollardan isteyen bu dolandırıcılara karşı uyanık olmak gerekmektedir” diye konuştu. Yüzlerce insanı dolandırarak binlerce lira haksız kazanç elde eden şahısların mutlaka yargı önüne çıkarılması gerektiğini bu yüzden savcılara büyük görev düştüğünü de kaydeden Yıldız, "Maalesef son zamanlarda dolandırıcıların yaptıklarının yanına kar kalması başka dolandırıcılık girişimlerini de yol açmaktadır. Vatandaşlarımız bu gibi kendilerine cazip teklifler sunan dolandırıcılara karşı uyanık olmalı ve devlette bunları yapanlara göz açtırmamalıdır. Bu sağlandığı takdirde bu şekilde mağduriyetlerin önüne geçilebilecektir" şeklinde konuştu.
Türkiye’nin büyük şirketlerindeki üst düzey yöneticilerin yaş ortalaması, şaşırtıcı derecede düşmüş durumda.   hazırladığı 100 Türk Profesyoneli araştırması, Türk CEO’ların ortalama olarak Amerikan CEO’larından 11 yaş daha genç olduğunu ortaya koyuyor. Ancak uzmanlar, krizin yönetici gençleştirme eğilimine set çektiği konusunda hemfikir.  Türkiye’de Koç ve Borusan gruplarının öncülüğünü yaptığı ve titizlikle uyguladıkları “60 yaşında emeklilik” geleneği, tam diğer holdinglere de yayılmak üzereydi ki küresel mali kriz patladı. Krizle birlikte üst düzey yönetici arayışına giren şirketlerin adaylarda aradığı özelliklerde de büyük değişim yaşandı. Tecrübe, bir anda en çok aranan kriter haline geldi. Şirketler bundan önceki beş-altı yılda olduğu gibi üst yaş limiti koymaktan çok net biçimde vazgeçtiler. Hatta pek çoğu artık aradığı yöneticinin en az 45 yaşında olmasını şart koşmaya başladı. Oysa krizin patlak verdiği 2008 yılına kadar şirketlerin üst yönetim koltuklarında gözle görünür bir gençleşme operasyonu vardı.  Yani kriz iş hayatındaki pek çok şey gibi, üst düzey yöneticilerde aranan özellikleri de değiştirdi. Peki bu değişim ne kadar kalıcı? Kriz öncesi geçerli olan yönetici gençleştirme anlayışı, krizden sonra yeniden egemen olabilir mi? Üst düzey yönetici koltuklarına oturmaya aday yöneticileri nasıl bir gelecek bekliyor?  Danışmanlık şirketi Human Resources Management’ın kurucu ortağı Aylin Coşkunoğlu Nazlıaka, önümüzdeki 3-5 yıl içinde büyük şirketlerin tepe yönetiminde önemli bir değişiklik olmasını beklemiyor. Krizle birlikte üst yaş limitinin de ortadan kalktığı görüşünde:  “Yaşanan her ekonomik kriz sonrasında yöneticinin deneyimli olmasının önemi tekrar anlaşılıyor. Bu nedenle şu günlerde yönetici arayışına giren şirketler ideal aday profilini belirlerken üst yaş limitini kaldırdılar. Hatta adayların minimum 45 yaşında olması gibi alt limitler belirliyorlar.”  
 
 60 yaş sınırına ciddi şekilde muhalefet eden Nazlıaka, bu uygulamayı kaynak israfı olarak görüyor:  “Artık yolun yarısı 35 değil, 45 oldu. İş dünyası da kazançlarının bir kısmını sağlığa, spora, diyetisyenlere ve anti-aging’e ayırıyor. Yaşam süresi ve kalitesi böylesine artmışken emeklilik için 60 yaş sınırı koymak doğru değil. Bu insanların bilgi ve deneyimlerinden sonuna kadar faydalanmak gerek.”  Amerikan şirketlerinde son yıllarda giderek yayılan bir uygulama, Nazlıaka’nın dediklerini teyit eder cinsten. Yöneticilerinden 60 yaşından sonra da faydalanabilmek için anti-aging uzmanları ile ortak çalışmalar yapan pek çok şirket var. Ve bu çalışmalara krizden çok önce başlamışlar. Dünyaca ünlü İsrailli anti-aging uzmanı Dr. Moshe Avramo ABD’li şirketlerin, emeklilik yaşını 60’dan 65’e doğru yükseltme eğiliminde olduklarını söylüyor. Dev şirketlerin, üst düzey yöneticilerine anti-aging programı uygulanması için her yıl on binlerce doları gözden çıkardıklarını anlatıyor.  Danışmanlık şirketi Egon Zehnder International’ın yöneticisi Murat Yeşildere ise yaş sınırı konusunda farklı düşünüyor:  “Nasıl kanuni emeklilik yaşı varsa, şirketlerde de çalışanlar için her seviyede üst yaş limiti konması bana yanlış gelmiyor. Türkiye şartlarında da bu yaş limitinin ya 60 yaş ya da resmi emeklilik yaşı olması bence çok mantıklı.” Kriz veya başka nedenlerle 60 yaş üstü, tecrübeli üst düzey yöneticilere yönelik talep artışının güçlenmesini, Türkiye için bir tehlike olarak görüyor Yeşildere: “Türkiye’yi dünya örnekleri ile karşılaştırdığımızda, üst düzey yöneticilerin yaşlarının genel olarak daha genç olduğunu söylemek mümkün. Türkiye’deki istikrarsız ortamın, iniş ve çıkışların yöneticileri daha genç yaşlarda olgunlaştırdığı da bir gerçek. Bu yüzden bu trendin daha da güçlenmesinin tehlikeli olabileceğini düşünüyorum. Ancak alttan gelen yeni neslin üst kademelerdeki yöneticileri zorlayacağı zaten açık biçimde görülüyor.”  
 
 Yeşildere, Türkiye’de yöneticilerin sosyal güvenlik şemsiyesinden daha uzun süre yararlanmanın yanı sıra hobilerinin olmaması, iş haricinde katkı yapabilecekleri alanların eksikliği gibi nedenlerle emekliliğe geçiş sürecini geciktirdikleri görüşünde. Hatta bu durumun sadece iş hayatında değil, politika, spor ve sanatta da geçerli olduğunu düşünüyor:  “Son 10 yıla baktığımda önemli üst düzey yöneticiler arasında emeklilik kararını planlayan ve uygulayan tek bir isim geliyor aklıma, o da Garanti Bankası’nın eski genel müdürü Akın Öngör. Dolayısıyla erken emekli olmak isteyen yöneticilerin sayısında bir artış olacağı inancında değilim. Ancak, 60’ında emekli edilen yöneticilerin ikinci bir kariyer yapma motivasyonunun artacağını düşünüyorum.”  Yazının devamı   Temmuz sayısında
'nin mükerrer sayısında yayımlanan   kararında,  'ne kayıtlı seçmenlerin gümrük kapılarında  'den  'a kadar, Cumhurbaşkanı seçiminin ikinci tura kalması durumunda ise  'den  'a kadar oy kullanabilecekleri belirtildi.  Ayrıca Yurt Dışı Seçmen Kütüğü'ne kayıtlı vatandaşlar, bulundukları ülkede oy kullanma tarihleri ve gün sayısı farklılık göstermekle birlikte, ilk tur için 7-19 Haziran, Cumhurbaşkanı seçiminin ikinci tura kalması durumunda ise 30 Haziran-4 Temmuz tarihlerinde oy kullanabilecek. Kararda, seçim takviminde belirtilen süreler içinde yeni seçmen sıfatını kazananlar ile yerleşim yerlerini değiştiren seçmenlerin Yurt Dışı Seçmen Kütüğü'ne yazılabilmelerini sağlamak amacıyla ilan süresinin belirlenmesi gerektiği vurgulandı. Cumhurbaşkanı ve 27. Dönem Milletvekili Genel Seçimi'nde kullanılmak üzere ilan edilecek Yurt Dışı Seçmen Kütüğü, "Seçmen Kütüğü Genel Müdürlüğünce, Nüfus ve Vatandaşlık İşleri Genel Müdürlüğünün Adres Kayıt Sistemi'nden alınan yurt dışında yerleşik ve seçmen niteliğini taşıyan kişilere ait kayıtların, gerekli işlemler yapıldıktan ve seçmen kütüğüne dönüştürüldükten sonra Yurt Dışı Seçmen Kütüğü haline getirilen listeler" olarak tanımlandı.  Yurt Dışı Seçmen Kütüğü'nün 2 Mayıs Çarşamba TSİ 08.00’de www.ysk.gov.tr adresinden ilan edilmesi, 12 Mayıs Cumartesi TSİ 17.00'de de ilanın sona erdirilmesi kararlaştırıldı. Kararda, Yurt Dışı Seçmen Kütüğü'nün Güncelleştirilmesinin Usul ve Esaslarını Gösterir Genelge'ye yer verildi. Buna göre, Seçmen Kütüğü Genel Müdürlüğünce 30 Nisan Pazartesi'den önce Nüfus ve Vatandaşlık İşleri Genel Müdürlüğünden oy verme günü itibarıyla 18 yaşını dolduracak olan ve yurt dışında yerleşik Türk vatandaşlarına ait bilgiler alınacak.  Nüfus ve Vatandaşlık İşleri Genel Müdürlüğünden alınan ölüm, vatandaşlığın kaybedilmesi veya kazanılması gibi olay bilgileri Yurt Dışı Seçmen Kütüğü'ne işlenecek.  Oy verme günü itibarıyla silah altında olan er ve erbaşlara ilişkin bilgiler, Milli Savunma Bakanlığı Askeralma Genel Müdürlüğünden, askeri öğrenciler ve yedek subay öğrencilerine ait bilgiler de Genelkurmay Başkanlığından alınarak bu kişilerin seçmen kütüğündeki kayıtları dondurulacak.  Askerliği nedeniyle daha önceden kayıtları dondurulanlardan oy verme günü itibarıyla terhis olacaklar var ise kayıtları "oy kullanabilir" hale getirilecek.  Ceza infaz kurumlarında bulunan taksirli suçlar dışındaki hükümlülere ait bilgiler (ceza infaz kurumundan firar edenler dahil) Adalet Bakanlığından alınarak kayıtları dondurulacak. Ceza infaz kurumlarında bulunması nedeniyle daha önceden kayıtları dondurulan hükümlülerden oy verme günü itibarıyla tahliye olacaklar var ise kayıtları "oy kullanabilir" olarak düzenlenecek. Kasıtlı suç nedeniyle haklarında verilen mahkumiyet kararları kesinleşmekle birlikte henüz ceza infaz kurumuna alınmayanlarla, koşullu ya da denetimli serbestlikten yararlanarak salıverilenler ile uzun süreli hapis cezası ertelenen veya 5275 sayılı Ceza ve Güvenlik Tedbirlerinin İnfazı Hakkında Kanun'un 16'ncı maddesinin ikinci fıkrası gereğince infazı geri bırakılan hükümlülerin kayıtları dondurulmayacak. 4721 sayılı Türk Medeni Kanunu'nun 405 ve 406'ncı maddelerindeki sebeplerle haklarında kısıtlama kararı kesinleşenlere ait bilgiler Adalet Bakanlığından topluca alınarak bu kişilerin kayıtları dondurulacak. Kısıtlılığı sona ermiş olanlar var ise kayıtları "oy kullanabilir" hale getirilecek.  Cumhurbaşkanı seçiminin ikinci oylamaya kalabileceği hususu dikkate alınarak, 8 Temmuz itibarıyla 18 yaşını dolduracak olanlar ile askerlikten terhis edilecekler ve kasıtlı suçtan hükümlü iken tahliye olacaklar dahil edilerek "8 Temmuz 2018 tarihinde oy kullanabilir." şerhi düşülecek.   Yurt dışında yaşayan ve seçmen niteliğini taşıyan Türk vatandaşlarının Yurt Dışı Seçmen Kütüğü'ndeki kayıtları Seçmen Kütüğü Genel Müdürlüğünce "www.ysk.gov.tr" adresinde 2 Mayıs Çarşamba TSİ 08.00'de ilan edilecek. Ayrıca ilana ilişkin duyuru Türkiye Radyo ve Televizyon Kurumunca (TRT) yapılarak, Dışişleri Bakanlığı aracılığıyla yurt dışı temsilciliklerde de duyurulacak. İlan süresince vatandaşlar "www.ysk.gov.tr" adresindeki “Yurt Dışı Seçmen Sorgulama” sayfasından kütüğe kayıtlı olup olmadıklarını kontrol edebilecekler.  Seçmen Kütüğü Genel Müdürlüğünce Yurt Dışı Seçmen Kütüğü'nün ilanı 12 Mayıs Cumartesi TSİ 17.00'de sonlandırılarak tutanak altına alınacak. Bu tarihten sonra yapılacak başvurular, ilçe seçim kurulları, Yurt Dışı İlçe Seçim Kurulu ve dış temsilciliklerce kabul edilmeyecek.  Seçmen niteliğine sahip ve yerleşim yeri yurt dışı olduğu halde, Yurt Dışı Seçmen Kütüğü'nde ismi bulunmayanlar ile kayıtlarında düzeltme veya yerleşim yeri değişikliği yapmak isteyen seçmenler, askı süresi içinde dış temsilciliklere başvurarak "adres beyan formu" doldurmak zorunda olacak. Temsilciliklerce "Konsolos.Net" sisteminden adres tescili yapılan seçmene ait "adres beyan formu" taranarak, YSK tarafından belirlenen yöntem ile Yurt Dışı İlçe Seçim Kuruluna gönderilecek. Dış temsilcilikler, kendi görev çevresi dışında yerleşim yeri beyan eden seçmenlerin düzenleyecekleri "adres beyan formu" hakkında da bu kapsamda işlem yapacak.  Yerleşim yeri yurt dışı olanlardan askı süresi içinde yurt içinde bulunanların, en yakın nüfus müdürlüğüne pasaportları ile birlikte müracaat ederek "adres beyan formu" doldurmaları ve adres tescil işlemini yaptırmaları zorunlu olacak. Nüfus müdürlüğünce tescil edilen adrese ilişkin imzalı ve onaylı "adres beyan formu"nun bir örneği ve eklerini Yurt Dışı İlçe Seçim Kurulu Başkanlığına ya da bulundukları yer ilçe seçim kurullarına verenlerin kayıtları yapılacak. Kuzey Kıbrıs Türk Cumhuriyeti'nde öğrenci olan seçmenlerden pasaportu bulunmayanların, bu ülkede okuduğuna dair öğrenci kimliği ve geçerli kimlik belgesi ile başvurmaları halinde işlemleri de bu çerçevede gerçekleştirilecek. Askerlikten terhis olmasına ya da asteğmenliğe atanmasına nasbedilmesine rağmen ilan edilen Yurt Dışı Seçmen Kütüğünde kaydı bulunmayanların, terhis belgesi veya askerlik şubesince verilen belge veya görev belgeleri ile dış temsilciliklere veya Yurt Dışı İlçe Seçim Kurulu Başkanlığına doğrudan ya da ilçe seçim kurulları aracılığıyla başvurmaları üzerine kayıtları yapılacak. Kesinleşmiş mahkeme kararıyla kısıtlı olup da, kısıtlılık hali sona erenler ile 4721 sayılı Türk Medeni Kanunu'nun 408'inci maddesinde belirtilen ve ayırt etme gücü olan ilgilinin yaşlılığı, engelliliği, deneyimsizliği veya ağır hastalığı sebebiyle işlerini gerektiği gibi yönetememesi sebeplerine bağlı olarak kendi istekleri üzerine verilen kısıtlama kararı kesinleşenlerin, kararı veren mahkemeden alacakları onaylı karar örneği ile dış temsilcilikler aracılığıyla veya Yurt Dışı İlçe Seçim Kurulu Başkanlığına doğrudan ya da ilçe seçim kurulları aracılığıyla başvurmaları üzerine kayıtları gerçekleştirilecek.  Türk Medeni Kanunu'nun 407'nci maddesinde belirtilen; "Bir yıl veya daha uzun süreli özgürlüğü bağlayıcı bir cezaya mahkum olan her ergin kısıtlanır." hükmü uyarınca kısıtlanan hükümlünün kısıtlılık hali, aynı kanunun 471'inci maddesindeki; "Özgürlüğü bağlayıcı cezaya mahkumiyet sebebiyle kısıtlı bulunan kişi üzerindeki vesayet, hapis halinin sona ermesiyle kendiliğinden ortadan kalkar." hükmü gereğince hapis hali sona ermekle kısıtlılık hali de sona ermesi sebebiyle seçmen olabilecek kişiler tarafından yapılan başvurulardan Yurt Dışı İlçe Seçim Kurulu Başkanlığınca kabul kararlan verilenler, Yurt Dışı Seçmen Kütüğü'ne işlenecek. Söz konusu başvurular tahliye kararına ilişkin Cumhuriyet Başsavcılığından alınacak belgenin ibrazı ile yapılabilecek. Türk Medeni Kanunu'nun 405 ve 406'ncı maddelerindeki sebeplerle haklarında kısıtlama karan bulunanlar, mahkemeden alacakları "kısıtlılığın sona erme kararı" ile müracaat etmeleri halinde seçmen listelerine eklenerek oy kullanabilecek.  Yurt Dışı Seçmen Kütüğü'ne kayıt veya değişiklik için posta ile yapılan müracaatlar dikkate alınmayacak. Türk Medeni Kanunu'nun 405 ve 406'ncı maddelerindeki sebeplerle haklarında kısıtlama kararı kesinleşenler, seçmen niteliğine sahip Türk vatandaşlarından Adres Kayıt Sistemi'nde yer almayanlar 5490 sayılı kanunun 50'nci maddesi hükmü gereği askı süresi içinde "adres beyan formu"nu doldurmadıkları sürece, izinli olsalar bile silah altında bulunan er ve erbaşlar ile askeri öğrenciler (yedek subay öğrencileri dahil) ve Türk vatandaşlığını kaybedenler kütüğe yazılamayacak.  Yurt Dışı Seçmen Kütüğü'nün ilanının sonlandırılmasından sonra ilan süresi içinde Yurt Dışı İlçe Seçim Kurulu Başkanlığı kararı ile yapılan değişiklik ve düzeltme işlemleri "Seçmen Yurt Dışı Adres Güncelleme" ekranı aracılığı ile SEÇSİS veri tabanına 21 Mayıs Pazartesi saat 17.00'ye kadar işlenecek. Yurt Dışı Seçmen Kütüğünde kayıtlan olmakla beraber; silah altında bulunan er ve erbaşların, askeri öğrencilerin (yedek subay öğrencileri dahil), kesinleşmiş mahkeme kararlarına (tenfiz edilenler dahil) göre kısıtlı olan seçmenlerin, taksirli suçlar dışında kasıtlı suçlardan ceza infaz kuramımda bulunan hükümlülerin (ceza infaz kurumundan firar edenler dahil), Yurt Dışı Seçmen Kütüğüne yazılmaması gerekenlerden yazılmış olduğu anlaşılanların kayıtları, 21 Mayıs Pazartesi 17.00’ye kadar SEÇSİS ekranı kullanılarak Yurt Dışı İlçe Seçim Kurulunun kararı dondurulacak.  Yurt Dışı Seçmen Kütüğünde kayıtlı bulunan seçmenlerden, Nüfus ve Vatandaşlık İşleri Genel Müdürlüğünden alman nüfus olay bilgisine göre kayıtlan silinmesi gerekenlerin kayıtlan, seçmen kütüklerinin kesinleşme tarihinden bir gün öncesi olan 21 Mayıs Pazartesi saat 17.00 itibarıyla Seçmen Kütüğü Genel Müdürlüğünce silinecek.  İlan edilen Yurt Dışı Seçmen Kütüğü'ne; seçmenler, Cumhurbaşkanı adayları veya yetkilendirdiği kişiler ve siyasi partilerin genel merkezlerince görevlendirilenler ilan süresi içinde itiraz edebilecek. Cumhurbaşkanı adayları adına itiraza yetkili kişiler, dilekçelerine yetki belgelerini eklemek suretiyle itirazda bulunabilecek. Siyasi partiler, mühürlü ve imzalı bir yazıyla partileri adına kimlerin itiraz edebileceklerini Yurt Dışı İlçe Seçim Kurulu Başkanlığına bildirecek.  Cumhurbaşkanı adayları ve siyasi partiler adına itiraza yetkili kılınan kişiler; Yurt Dışı Seçmen Kütüğü'ne kayıtlı tüm seçmenler ile Yurt Dışı Seçmen Kütüğü'ne yazılmaması gerekenlerden yazılmış olduğu anlaşılanlar (askeri öğrenci, ölü, kısıtlı, seçmen yaşına ve ehliyetine sahip olmayan kişilerin yazımı) ile ilgili olarak; seçmen niteliğini taşıyan vatandaşlar ise ancak kendileriyle ilgili olarak itirazda bulunabilecek. Yazılı itirazlar ile bu işler için düzenlenecek tutanaklardan hiçbir suretle resim ve harç alınmayacak.  İtirazlar, Yurt Dışı İlçe Seçim Kurulu Başkanlığına doğrudan veya ilçe seçim kurulları ya da konsolosluklar aracılığıyla Seçim Takvimi'nde belirtilen süre içinde yazılı olarak yapılacak. Kimliğini ispat edemeyenlerle, delil ve gerekçe göstermeyen ve bunları itiraz dilekçesine eklemeyenler ile süresinde yapılmayan itirazlar incelenmeyecek ve bu sebeple incelenmediği tutanağa yazılacak. Kimliğin ispatında Türkiye Cumhuriyeti kimlik numarasını taşıyan; Türkiye Cumhuriyeti Kimlik Kartı, Geçici Kimlik Belgesi, nüfus cüzdanı, resmi dairelerce verilen soğuk damgalı kimlik kartı, pasaport, evlenme cüzdanı, askerlik belgesi, sürücü belgesi, hakim, savcı, avukat, noter ve askeri kimlik kartı gibi kimliğini tereddütsüz ortaya koyan resimli, resmi nitelikteki belgelerden birine itibar edilecek. Belediyeler ile köy veya mahalle muhtarlarınca düzenlenip onaylanan kimlik belgeleri kimliğin tespitinde geçerli olmayacak. Türkiye Cumhuriyeti kimlik numarasını taşımayan kimlik belgelerine itibar edilmeyecek. Seçmenin bulunduğu ülke makamlarınca düzenlenmiş kimlik belgeleri de kimliğin tespitinde geçerli kabul edilmeyecek. Listelere, Cumhurbaşkanı adayları ve siyasi parti adına yapılan itirazlarda ise itiraz eden kişinin yetkili olduğuna ilişkin belgesi olup olmadığına bakılacak. Yazılı itirazlarda belirtilen koşullar aranacak ve deliller itiraz dilekçesine eklenecek. İtiraz dilekçesinin alındığına ve hangi tarihte itirazın yapıldığına dair itiraz edene bir alındı belgesi verilecek. İtiraz dilekçesi, Yurt Dışı İlçe Seçim Kurulu Başkanına veya ilçe seçim kurulu başkanlıklarına, bunların bulunmaması halinde ise o yer nöbetçi Cumhuriyet savcısına da verilebilecek. İlçe seçim kurulu başkanları veya Cumhuriyet savcısı itiraz dilekçesinin kaydını yapmak suretiyle dilekçeyi hemen Yurt Dışı İlçe Seçim Kurulu Başkanlığına gönderecek. İlan süresi içinde gerçekleşen tüm değişiklikleri içeren Yurt Dışı Seçmen Kütüğü, Seçmen Kütüğü Genel Müdürlüğünce SEÇSİS Siyasi Parti Portalı (SİPPORT) üzerinden erişime açılacak.  Ayrıca talepleri halinde bu değişiklikler elektronik ortamda hazırlanıp, Cumhurbaşkanı adaylarına ya da yetkili kıldığı kişiye ve aynca siyasi partilerin genel merkez yetkililerine tutanak karşılığında elden teslim edilecek.   Yurt Dışı Seçmen Kütüğü'ne karşı yapılan itirazlar, Yurt Dışı İlçe Seçim Kurulunca 18 Mayıs Cuma günü karara bağlanacak.  Bu karara karşı 19 Mayıs Cumartesi saat 15.00'e kadar Ankara İl Seçim Kurulu Başkanlığına yapılan itirazlar, Ankara İl Seçim Kurulu tarafından 19 Mayıs Cumartesi saat 23.59'a kadar karara bağlanacak.  Bu kararlara karşı 20 Mayıs Pazar saat 17.00'ye kadar YSK'ya yapılan itirazlar aynı gün saat 23.59'a kadar kesin olarak karara bağlanacak. Gerekli kayıt ve düzeltme işlemleri, Nüfus ve Vatandaşlık İşleri Genel Müdürlüğü tarafından 21 Mayıs Pazartesi saat 17.00'ye kadar yapılacak ve 22 Mayıs Salı günü Yurt Dışı Seçmen Kütüğü kesinleştirilecek. 5 Haziran Salı günü, Nüfus ve Vatandaşlık İşleri Genel Müdürlüğünden alınan bilgilere göre seçmenlerden ölmüş olanlar ile Türkiye Cumhuriyeti vatandaşlığından çıkarılanlar, Adalet Bakanlığından alınan bilgilere göre kısıtlılar, Milli Savunma Bakanlığı Askeralma Genel Müdürlüğünden alınan bilgilere göre silah altında bulunanlar hakkında Seçmen Kütüğü Genel Müdürlüğünce sandık seçmen listelerine "oy kullanamaz" şerhi düşülecek. Aynı işlem Cumhurbaşkanı seçiminin ikinci tura kalması halinde 28 Haziran Perşembe günü itibarıyla tekrarlanacak. Yurt Dışı Seçmen Kütüğü'ne yazılmak için ilan süresi içinde başvurduğu ve kütüğe kaydedilmesine karar verildiği halde kesinleşen kütükte ismi yer almayan seçmenlerin, kütüğün kesinleşmesine bakılmaksızın kütüğe ilave edilmelerine Yurt Dışı İlçe Seçim Kurulu tarafından karar verilecek ve gereği Seçmen Kütüğü Genel Müdürlüğünce yerine getirilecek.
Türk müteahhitlerinin Cezayir'de üstlendiği 23 kilometre Çift Hatlı Demiryolu Projesi ve Doğalgaz Boru Hattı Projeleri'nin sigorta ihtiyaçları Zurich Sigorta tarafından karşılanıyor.  170 ülkede kendi şirketleri veya anlaşmalı olduğu şirketler ile hizmet veren Zurich'in yerel partnerleri, sigorta'da güvenilir partnere ihtiyaç duyulan Cezayir, Lübnan, Etiyopya gibi coğrafyalarda aynı dili konuşarak, yerel uygulamalarda Türk mütahhitlerini destekliyor.   Zurich Sigorta Genel Müdürü Ertuğrul Bul, konuyla ilgili olarak şunları söyledi: "Reasürans anlaşmalarının kapsam dışında tuttuğu Cezayir, Lübnan, Etiyopya gibi ülkelerde ve kompleks projelerde dahi Zurich'in güçlü kapasitesi ile Türk müteahhitlerine hizmet verebiliyoruz. Önümüzdeki dönemde de Zurich Sigorta ihtiyaç anında Türk müteahhitlerinin her türlü sigorta ihtiyacını karşılamak konusunda yanlarında olmaya devam edecek. Yeni projelere imza atacak Türk müteahhitlerinin Zurich Sigorta ile iletişime geçmeden sigorta ihtiyaçlarına yönelik çözüm arayışlarına girmemelerini öneriyoruz."
Özellikle kadınların en çok takip ettiği uygulamaların başında yer alan lazer tedavileri ile cilt yaşlanmalarını geciktirmek ve ciltte oluşan çatlakları azaltmak mümkün. Güvenilir ve yüksek etkinliği olan dermatoloji alanında birçok tedavi olanağı sunan “Fraksiyonel Lazer” in uygulama alanlarını Dermatolji Uzmanı Bahar Öznur anlatıyor. Genetik faktörler, stres, güneş, uykusuzluk, çalışma koşulları ve beslenme alışkanlıkları gibi etkenlerden dolayı cilt yaşlanmakta, buna karşın cilt kendisini sürekli yenileyerek yaşlanmanın etkilerini onarmaktadır. Ancak belli bir yaştan sonra hücrelerde yapılan onarım oranı yavaşlar. Cildin kollajen üretimi düşer, cildin destek tabakasını oluşturan bağ dokusundaki elastik liflerin kaybolması ile de cilt gevşemesine bağlı sarkmalar, kırışıklıklar, güneş lekeleri, cildin giderek incelmesi gibi yaşlanma belirtileri ortaya çıkar.
İstanbul Emniyet Müdürlüğü Terörle Mücadele Şube Müdürlüğü ekipleri, sabah erken saatlerde Sultangazi ilçesi Fevzi Çakmak Caddesi'ndeki Yürüyüş Dergisi'ne baskın düzenlendi. Operasyona Özel Harekat, Çevik Kuvvet ekipleri ve itfaiye birimleri de destek verdi. 'Akrep' olarak bilinen zırhlı polis araçları ve TOMA'lar da çevrede önlem aldı. Bir polis helikopteri de operasyona havadan destek verdi. Operasyon sırasında bir ara silah sesleri duyulmasının ardından sokakta hareketli anlar yaşandı. Bu sırada İsmetpaşa Caddesi üzerinde korsan gösteri yapıp yola barikat kurup ateş yakan gruba polis müdahale etti.
'nın Fethiye ilçesi Cumhuriyet Mahallesi'nde bulunan tarihi Paspatur Çarşısı'ndaki barda oturan Fatma Tangaz'ın (20) yanına gelen Serdal İncedayı (44), genç kıza tabancayla 7 el ateş etti.  İncedayı, daha sonra aynı silahla kendisini vurdu.  Olay yerine çok sayıda polis ve sağlık ekibi sevk edildi. 112 Acil Servis ekipleri, İncedayı'nın olay yerinde hayatını kaybettiğini belirledi.  Ekipler tarafından ilçedeki özel hastaneye kaldırılan Tangaz, müdahaleye rağmen kurtarılamadı.  Öte yandan, cinayet anı iş yerinin güvenlik kamerasına yansıdı.  Kamera kayıtlarında, İncedayı'nın, Tangaz'ın yanına gelerek ateş ettiği, daha sonra kendisini vurduğu görülüyor.
Boğaziçi Üniversitesi Kandilli Rasathanesi ve Deprem Araştırma Enstitüsü'nhden alınan bilgiye göre, İzmir'in Karabağlar İlçesi merkezli 3.7 büyüklüğündeki deprem, saat 18.48'te yerin 11.6 kilometre derinliğinde meydana geldi. Kısa süren, daha çok darbe vuruşu şeklinde hissedilen deprem, İzmirliler arasında korkuya yol açtı. Ancak depremin kısa sürmesi nedeniyle sokağa çıkan olmadı. Deprem, İzmir kent merkezinde ve yakın ilçelerde hissedildi.
Boden, Luleo, Gaevle, Piteo ve Alvesta belediyelerindeki bazı ilköğretim okullarında ve liselerde öğretmenlerin işine son verildiği kaydedildi. Öğretmen sendikalarının verdiği bilgiye göre, öğretmenlerin, öğrenci sayısının az olduğu bölgelerde işten çıkarıldığı, öğrencilerin bir okulda bir araya toplanarak eğitim verilmeye başlandığı belirtildi. Sendikalar, işten çıkarılan öğretmen sayısının artabileceğini açıkladı. Bazı belediyeler ise çalışanların maaşlarını dondurma teklifinde bulundu.
22 Ağustos 2011 tarihinde yürürlüğe girecek 'İnternetin Güvenli Kullanımına İlişkin Usul ve Esaslar' hükümlerine göre kullanıcılar BTK'nın belirlediği 4 internet filtresinden birini ‘yasa gereği’ seçmek zorunda kalacak. Yöntem olarak Çin’de uygulanan ve ‘Çin Seddi’ adı verilen siber-sansür duvarını andıran uygulama, filtre kullanmak istemeyenleri de rahat bırakacağa benzemiyor. Çünkü yönetmelik, tüm kullanıcıların sadece belirlenen kullanıcı adı ve şifreyle internete girebilmelerine izin verecek. Böylece herkesin ziyaret ettiği siteler, yaptıkları işlemler kayıt altında olacak.  5809 sayılı Kanunun 4’üncü 6’ncı ve 50’inci maddeleri ile 28.07.2010 tarihli ve 27655 sayılı Resmi Gazete'de yayımlanarak yürürlüğe giren Elektronik Haberleşme Sektöründe Tüketici Hakları Yönetmeliği’nin 10’uncu maddesi hükümleri kapsamında, BTK tarafından hazırlanan “İnternetin Güvenli Kullanımına İlişkin Usul ve Esaslar Taslağı” 22 Şubat 2011 tarihinde 2011/DK-10/91 no’lu karar ile onaylanarak, “İnternetin Güvenli Kullanımına İlişkin Usul ve Esaslar”ın 22 Ağustos 2011’de yürürlüğe girmesine karar verildi.  22 Ağustos'ta devreye girecek düzenlemeye göre 4 tip filtre 'aile, çocuk, yurtiçi ve standart paket' olarak sıralanıyor. Her internet abonesi bunlardan birini seçmek zorunda kalacak. İnternet kafelerde uygulanan Websense filtresine benzeyen uygulamayla, kimler tarafından oluşturulduğu bilinmeyen bir ekibin belirlediği ‘kara liste’deki sitelere giriş yapılamayacak. Üstelik yasaklı site olmadığı belirtilen ‘standart paket’le bile bu mümkün olmayacak. Filtreyi aşmak ya da aşmaya çalışmak suç sayılacak. Ayrıca internet servis sağlayıcıları filtrelerin aşılmasını engellemekle sorumlu tutuluyor, aksi halde onlara da ağır para cezaları öngörülüyor Sürekli ‘çocuk ve gençler internetteki zararlı içerikten koruma’ gerekçesinin ardına sığınan BTK ve hükümet yetkilileri, bu uygulamayla sadece çocukların değil tüm kullanıcıların sadece kurumun onay verdiği sitelere girebilmesini sağlayacak. Bu kara listelerin belirlenmesinde ne gibi kriterler uygulanacağı da muğlak. Zira aynı 5651 sayılı İnternet Yasası’nda yer alan ‘müstehcen’lik kelimesiyle yapıldığı gibi, listeye girecek sitelerin tespitinde son derece öznel ve kişisel kararlar egemen olacak. 'Standart filtre'de daha az yasaklı site olacağı söyleniyor. Ancak bunun sürecinin net şekilde tanımlanmaması, bu listelerin keyfi şekilde uzaltılmasına zemin yaratıyor. Dahası standart filtre kapsamında, DNS’ler kullanarak bu tip sitelere girebilenler de artık bunu teknik olarak başaramayacak.  BM desteğiyle Freedom House tarafından Nisan 2011 de yayınlanan  ’na göre, Türkiye’nin “kötü puan’ını 42'den 45'e yükselterek” internete erişim özgürlükleri konusunda geriye doğru gitmeyi sürdürüyor.  IPS İletişim Vakfı-Bianet, 13 Nisan 2011 tarihinde “yürütmenin durdurulması” talebiyle, söz konusu usul ve esaslara karşı Danıştay’a iptal davası açtı. Vakıf, Danıştay’a yaptığı başvuruda BTK’nın aldığı yeni kararın yasal dayanaktan yoksun olduğunu ve Anayasa ve uluslararası sözleşmelerle tanınan temel hak ve özgürlükleri ölçüsüz şekilde kısıtladığını belirtti. Vakıf adına başvuruda bulunan avukat Ayşe Altıparmak, BTK’nın keyfi bir şekilde yasaklı siteler listesi hazırlayabileceğini, çocukları zararlı içerikten korumak için ebeveynlerin yerine devlet eliyle karar verilmesinin doğru bir uygulama olmadığını belirterek, “Gerek Avrupa Birliği gerekse Türkiye’nin de üyesi olduğu Avrupa Komisyonu çocuklar gibi zarar görmesi mümkün grupları korumak için yasal önlemler almaktansa özdenetim yollarına gidilmesini teşvik etmektedir. Bu nedenle, üye ülkeler ev ve okul bilgisayarları ile internet kafelerde filtre programlarının kullanılmasını teşvik etmeli ama devlet düzeyinde filtreleme girişimlerinden her ihtimalde kaçınmalıdır” açıklamasında bulunmuştu.
Tatil sezonunun açılmasıyla birlikte turistik bölgelerde büyük yoğunluk yaşanmaya başladı. Kullanıcılar gittikleri yerlerde, deniz kıyılarında çektikleri fotoğrafları paylaşarak ne tür sorunlarla karşı karşıya kalabilirler. Sosyal medya uzmanı akademisyen Yrd. Doç. Dr. Ali Murat Kırık açıkladı.  Yaz tatilinin başlamasıyla birlikte deniz kıyıları ve turistik şehirler insan akınına uğramaya başladı. Tatilciler sosyal medyada gerek tatil fotoğrafları paylaşarak, gerekse de konum bilgisi vererek tatili sosyal medyada da doyasıya yaşıyor. Peki, zararsız gibi görülerek yapılan bu paylaşımların ne gibi tehlikeler doğuracağını hiç düşündünüz mü? Marmara Üniversitesi İletişim Fakültesi Öğretim Üyesi Yrd. Doç. Dr. Ali Murat Kırık bu tehlike ve tehditlere konusunda vatandaşları uyardı.  Sosyal medyanın büyülü bir dünya oluşturduğunu ifade eden, ancak bu büyünün geçici olduğunu ifade eden Yrd. Doç. Dr. Ali Murat Kırık; “Facebook, Instagram, Twitter gibi sosyal paylaşım ağları her gün milyonlarca paylaşıma sahne oluyor. Kullanıcılar diledikleri fotoğraf, video ve içerikleri paylaşarak tatil yörelerinden canlı yayın gerçekleştirebiliyorlar. Ancak bu durum tabiri caizse yeni nesil hırsızların ekmeğine yağ sürüyor. Hatta bazı kullanıcılar ev adreslerini bile Swarm ve Foursquare gibi ağlardan faydalanarak paylaşabiliyorlar. Bu paylaşımlar başlangıçta oldukça masumane gözüküyor ancak; ev adresinin bile paylaşılması ne yazık ki ev soygunlarına zemin hazırlıyor. İngiltere’de hırsızlık nedeniyle mahkûm edilen kişilere yapılan anket çok ilgi çekici sonuçlar ortaya koymuş ve mahkûmlar soyacakları evin boş olduğunu sosyal medyadan kontrol ettiklerini beyan etmişlerdir. Güvenlik sistemleri üreticisi Friedland’in yayımladığı bu raporda konum paylaşmanın doğuracağı sorunlar tek tek sıralanıyor. Dolayısıyla masumane görünen paylaşım önüne geçilmeyecek sorunlar doğuruyor.” şeklinde konuştu.  Yaz aylarının gelmesiyle birlikte turizm sektörünün canlandığını ve tatilcilerin sürekli sosyal medyada fotoğraf paylaştığını belirten Yrd. Doç. Dr. Kırık; “Bilindiği gibi Türkiye sosyal medya kullanımında ilk 5 ülke arasında yer almaktadır. Bu durum tatil fotoğraflarının paylaşılması esnasında da geçerli. Türkiye ülke sıralamasında Çin’den sonra ikinci sırada yer almaktadır. Seyahat ve tatil sitesi Momondo’nun paylaştığı istatistikler oldukça dikkat çekicidir. Araştırma Türk halkının neredeyse 3’te 2’sinin tatil sırasında fotoğraf ve video paylaştığını ortaya koymuştur. Bu alanda Türkiye’yi İtalyanlar takip etmektedir. Bu fotoğraf ve videoların paylaşılması sosyal medyanın atmosferinden kaynaklanmaktadır. Tabiri caizse tatil sezonunda; “Ben de buradayım. Ben de tatile gidiyorum.” diyebilmek ve gidilen yerleri diğer kullanıcılarla paylaşmak Türkiye’de önem kazanıyor”. dedi.  Sosyal medyanın yapısının paylaşıma açık sanal bir alan olduğunu ifade eden Kırık; “Elbette sosyal medyada paylaşım yapacağız, fotoğraf, video ve içerikleri sunacağız; ancak öncelikle yapmamız gereken tanımadığımız kişileri sosyal ağlarımıza eklememek ve sürekli olarak korumalı hesap kullanmaktır. Çünkü hırsızlar sahte hesapları kullanarak hesapları önce takip altına alıyor, daha sonra durum analizi yaptıktan sonra faaliyete geçiyorlar. Yine herkese açık paylaşımlar da yeni nesil hırsızların ekmeğine yağ sürüyor ve paylaşılan konum bilgileri tek tek depolanarak hırsızların işini kolaylaştırıyor. Bu nedenle sosyal medyada mahremiyete dikkat etmek gerekmektedir.” değerlendirmesini yaptı.
Dışişleri Bakanı Mevlüt Çavuşoğlu Kandil operasyonuna ilişkin açıklama yaptı. Çavuşoğlu, "Kandil'e doğru ilerliyoruz, Kandil'i temizleyeceğiz" ifadelerini kullandı. Dışişleri Bakanı, "Münbiç yol haritası problem çıkmadan devam ediyor" dedi.
Fransız kulübünün, Twitter hesabından yapılan paylaşımda, "Sevilla'dan 27 yaşındaki ofansif orta saha Pablo Sarabia ile 5 yıllık sözleşme imzaladık. Bunu duyurmaktan mutluluk duyuyoruz." ifadeleri kullanıldı. İspanyol medyasında çıkan haberlere göre PSG, oyuncuyu serbest kalma maddesi olan 18 milyon avro karşılığında transfer etti. Real Madrid altyapısından çıkan Sarabia, 2016 yılında katıldığı Sevilla'da tüm kulvarlarda 151 maça çıktı, 43 gol attı.
Başbakan Yardımcısı Numan Kurtulmuş, NTV canlı yayınında Oğuz Haksever'in sorularını yanıtladı. Kurtulmuş, son günlerde hükümetin eleştirilerinin odağındaki Merkez Bankası ile ilgili olarak, "Türkiye ekonomisindern bağımsız bir kurum olarak göremeyiz. Merkez Bankası'nın enflasyon hedefinden şaştığı da oldu" dedi. Merkez Bankası tartışmalarının Türkiye'ye özgü bir tartışma olmadığını belirten Kurtulmuş, şunlar ifade etti: "Türkiye 2023 hedeflerini ortaya koymuş bir ülke. Türkiye'nin kobilerinin yksek faizlerle ayakta durması mümkün değil. Merkez Bankası'nın fiyat istikararı sorumluluğu var yasaya bakınca. Büyümek için faizlerin düşük oması gerekiyor. Merkez Bankasları'nın araçsal bağımsızlığına kimse bir şey demiyor. Sonuçta ortaya konan makro hedeflerle Mekrez Bankası uyumlu olmalı.  Enflasyonu tek başına ele almak... Merkez Bankası hükümetin ortaya koyduğu perspektifle uyumlu olmalı. Türkiye ekonomisindern bağımsız bir kurum olarak görmek olmaz. Merkez Bankası'nın enflasyon hedefinden şaştığı da oldu. Daha çok üreten bir ülke olmak zorundayız. Bunun için düşük faiz politikası şarttır. Türkiye'nin alt gelir gruplaırnın alım gücünü de geliştirmek zorundayız. İkinci Lig'deydik, Birinci Lig'e çıktık, henüz Süper Lig'e çıkmış değiliz. Türkiye'nin reel gücünü de düşünerek hareket etmeliyiz. Türkiye'nin büyük yükünü çeken kobiler finansal sıkıntılar çekiyorlar. Her toplantıda bunu dile getiriyorlar." Türk tipi başkanlık polemiğine de değinen Kurtulmuş, şunları söyledi: "Asıl olan Türkiye'nin demokratikleşme sürecinin bir parçası olarak görmek gerek başkanlık sistemini. Mevcut yasada, parlamentoda hükümeti düşürmeni için gensoru vermeniz gerekiyor. Cumhurbaşkanı isterse hükümeti belirler. Zaten diktatörlüğe elverişli bir Cumhurbaşkanlığı mekanizması Türkiye'de kurulmuştur. Öyledir ki yürütme mekanizmasının üstünde bir Cumhurbaşkanlığı mekanizması var. Ahmet Necdet Sezer döneminde AK Parti'nin birçok atamayı yapamadığını hatırlayın. 12 Eylül'ü planlayanlar bu alanların hiçbirisini sivillere bırakmak istemediği için güçlü bir cumhurbaşkanlığı mekanizması oluşturmuş Türkiye'nin yeni bir sistem kurulması gerekir. Dört alanda güçlendirilmeye ihtiyaç var; İlki güçlü bir parlamento sistemi... Meclis İç Tüzüğü'nün yeniden yapılanmsı gerekiyor. İkincisi milletvekilinin güçlendirilmesi, vekillere sadece yasama işçisi olarak görülmediği, temsil kabiliyetinin güçlü olduğu bir sistem gelmeli. Halen milletvekili yasası yok. Güçlü bir milletvekil sistemi için ya dar bölge sisteminin ya daraltılmış bölge sisteminin getrilmesi gerekiyor. Üçüncüsü de yürütme sisteminin güçlendirilmesi gerekiyor. Bakın hala yürütme güçlü dğeil, tek başına parti olunmasına rağmen. Başkanlık sistemi bunun için tartışılması gereken bir şeydir. Sonuncusu da sivil toplumun güçlendirilmesi, yarı resmi gibi duran değil gerçekten sivil olan sivil toplum olması lazım.  Çözüm Süreci'nde önemli adımların atılacağına ümit ettiğimi söylemiştim. Aynı ümidimi bugün de koruyorum. Burada asıl olan siyasi iradeye sahip olmak. Her türlü siyasir sik göze alşarak, bundan prim elde etmeden kararlıkla süreci sürdürmek. 50 bin insanın öldüğü 30 yıllık kanlı bir dönemden bahsediyoruz. Bu iradeyi sonuna kadar kullanacağız. Zor bir süreç kaldı. Ama ben bunun aşılacağına inanıyorum. Diğer siyasi kanatlara sesleniyorum. Çözüm süreci üzerinden 7 Haziran seçimlerine doğru hiç kimse siyasi hesap yapmasın. Yani 7 Haziran seçimleri başka bir şey. Seçim olmasa da devam edecek bir süre. Çözüm Süreci'nin şöyle bir önemi daha var. AK Parti'nin kuruluşunda 3 temel şey vardı; değişim, yenilik ve gençlik. Üç dönem kuralı da o dönem koyulmuş.Sonuçta bunlar siyasi kararlardır. Sonuçta partinin gündeminde böyle bir konunun olmadığını, biz de gazetelerden okumuş olduk."  Numan Kurtulmuş, iç güvenlik paketine ilişkin "Muhalefetin bu tasarıyı engellemek için her türlü çabayı sarf ettiğini görüyoruz. Zaten belli bir mesafe alındı. Bu yasa bütünüyle tartışılacak ve yasalaşacak" diye konuştu.  Kurtulmuş, adaylık için İstanbul 2.Bölge'den adaylığa müracaat ettiğini açıkladı.
Konya- Afyonkarahisar, Konya- Ankara, Konya-Antalya, Konya- Aksaray, ve Konya-Isparta karayolları kar yağışı ve tipi nedeniyle hala ulaşıma kapalı. Kayseri -Malatya, Kayseri-Kahramanmaraş ve Kayseri-Sivas karayolları kar yağışı ve tipi nedeniyle ulaşıma kapandı .
CHP Genel Başkan Yardımcısı ve Parti Sözcüsü Selin Sayek Böke, "Türk lirası kendisine benzeyen bütün para birimlerinden 2 kattan daha fazla değer kaybetti bu dönemde. Bu kriz Türkiye'de siyasetin, siyasetin göbeğinde oturan iktidarın kendisinin yarattığı kriz. Dünyadan Türkiye'ye gelen bir kriz değil" dedi.  CHP Merkez Yönetim Kurulu (MYK), Genel Başkan Kemal Kılıçdaroğlu başkanlığında parti genel merkezinde toplandı. Parti Sözcüsü Böke, toplantının ardından basın mensuplarına yaptığı açıklamada, Türkiye ekonomisinin olağanüstü bir dönemden geçtiğini, ülkenin bir ekonomik krizin eşiğinde durduğunu savundu.  Bu krizin daha önce yaşananlara hiç benzemediği ve bir reel sektör krizi olduğunu belirten Böke, "Hepimizin evinde hissettiğimiz, eğer hükümet gereken adımları acilen atmazsa, her geçen gün evimizde daha da derinden hissedeceğimiz bir kriz bu" diye konuştu.  Gelecek krizin ne 1994 ne 1999 ne 2001 ne de 2009 krizine benzediğini vurgulayan Böke, şöyle devam etti: "Bu bambaşka bir şey. Bu kriz, küresel bir krizin Türkiye'ye yansımasının sonucu değil, bu kriz basbayağı Türkiye'nin kendi krizi. OHAL'i uzatan, KHK'larla hukuku yerle bir eden, bir tek adam iddiasıyla demokrasiyi ve özgürlükleri tamamen ortadan kaldıran siyasetin bir sonucu bu kriz. Türkiye'yi dünyadan koparma iddiasıyla, Türkiye ekonomisini de dünyadan koparan, vatandaşını da işsiz bırakan ve doğrundan fakirleştiren bir kriz bu. Kapısının eşiğinde durduğumuz bu kriz, bir ekonomik kriz ama esasında bunun özü bir siyasi kriz. Bu siyasi krizin özü de hukuksuzluk durumu. Bu hukuksuzluğu yaratanlar da bunun devam etmesi için destek verenler de Türkiye'de 80 milyonun ortak olacağı bu krizin doğrudan müsebbibi olacaklar. Eğer ekonomideki bu durum gerçekten küresel koşullardan kaynaklansaydı, o zaman Türkiye'ye benzeyen bütün ülkelerde aynı şeyleri konuşuyor olurduk. Oysa Türkiye kendisine benzeyen bütün ülkelerden ciddi bir biçimde ve olumsuz bir biçimde ayrışmış durumda."  Bunu görmek için sadece Türk lirasına bakmanın yeterli olacağına değinen Böke, Türk lirasının son 10 ay içerisinde dolara karşı yüzde 15 değer kaybettiğini, bu değer kaybının neredeyse hepsini son iki ayda yaşadığını bildirdi.  Böke, bu kayba bakıldığında keskin artışın 3 Ekim'de başladığını aktararak, 3 Ekim tarihinde ise OHAL'in uzatıldığının açıklandığını anımsattı.  OHAL'in uzatılmasıyla başlayan değer kaybının, devamında gelen "hukuksuzluklarla" sürdüğünü iddia eden Böke, "Üstelik kendisine benzeyen diğer bütün para birimlerine kıyasla çok daha fazla değer kaybetti. 3 Ekim'den itibaren Türk lirasının kaybettiği değer aynı dönem içerisinde Rus rublesinin değer kaybından 3 kat fazla. Eğer bu kriz küresel bir kriz olsaydı kayıp aynı oranda olurdu." dedi.  Türk lirasının aynı dönemde yine kendisine benzeyen Polonya, Çek Cumhuriyeti, Bulgaristan, Romanya ve Macaristan'ın para birimlerine kıyasla da 2 kat daha fazla değer kaybettiğini ileri süren Böke, "Türk lirası kendisine benzeyen bütün para birimlerinden 2 kattan daha fazla değer kaybetti bu dönemde. Bu kriz Türkiye'de siyasetin, siyasetin göbeğinde oturan iktidarın kendisinin yarattığı kriz. Dünyadan Türkiye'ye gelen bir kriz değil." ifadesini kullandı.  Böke, krizin tek sorumlusunun ise "dünyadaki en ufak esintiyi Türkiye'ye zatürre olarak taşıyan AKP" olduğunu öne sürdü.  Bu krize Türkiye'nin "müthiş bir borçlulukla" yakalandığını belirten Böke, 2002'de vatandaşların bankalara olan tüketici ve kredi kartı borcunun 6,6 milyar lira iken, bugün bu borcun 400 milyar Türk lirasını geçtiğini savundu.  Böke, buna göre 2002'den bu yana vatandaşın borcunun 60 kat arttığına dikkati çekerek, "Gönül isterdi ki aynı sürede gelirler de 60 kat artmış olsaydı." diye konuştu.  Çizilen tabloyu daha da detaylandırmanın mümkün olduğunu dile getiren Selin Sayek Böke, değerlendirmelerini şöyle sürdürdü: "Benzer bir açıklamayı hafta başında yine buradan paylaşmıştım. Başbakanın yaptığımız uyarıları ciddiye aldığını söylemesini açıkçası gönülden önemsemek istiyoruz. Hemen bugün vakit kaybetmeden bu yaraya merhem olacak ekonomi politikalarını konuşabilir ve uygulayabilir hale getirmek için siyasetteki krizi çözmemiz gerekiyor. OHAL'i kaldırın derken bunun için söylüyoruz. İnsanlar gece yatağa girdiklerinde 'acaba kalktığımda bir KHK ile işsiz kalır mıyım' endişesi taşımamalı. Bu güveni sağlamanın tek yolu OHAL'i kaldırmak, hukuku inşa etmek, yeniden demokrasi yolunda önemli adımları atmaktır. Bunlar olmadığı takdirde bu sorunu Merkez Bankasının, ekonomi paketlerinin çözmesi mümkün değildir. Bunlar yapıldıktan sonra biz hazırız, reçete elimizde ama önce o reçeteyi konuşabilir hale getirme yükümlülüğü sizde." Böke, Cuma günü toplanan Ekonomi Koordinasyon Kurulu (EKK) toplantısında alınan kararları da eleştirerek, kuruldan her zamanki gibi "hamaset" çıktığını öne sürdü.  Bugün artık hukukun ve devletin yeniden inşa edilmesi gerektiğinin önemine işaret eden Böke, şu değerlendirmelerde bulundu: "Bu akşam saraydan izinli EKK'nın cumhurbaşkanı başkanlığında toplanmasını bekliyoruz. Başbakan 'ciddiye alıyoruz' diyor ama EKK'dan çıkan cümleler bu ciddiyeti yansıtmıyor. Topu Merkez Bankasına atıyor, oysa ki Merkez Bankasının yapacağı bir şey kalmamış. Yine ve yeniden bizleri oyalamaya çalışıyorlar. Türkiye'nin reform ihtiyacı var, bunların ne olduğunu biliyoruz. Reçete burada. Yapma iradesini göstermeyecekseniz, çekilin biz yapalım. Topu Merkez Bankasına atmak, Merkez Bankasının geleceğini de karartmaktır. İşi yapamayacak hale getirdiğiniz Merkez Bankasına bu yükü yüklerseniz, ileri de Türkiye'de iş yapacak bir Merkez Bankası da bırakmamış olursunuz. 'Ekonomi sağlam' demekle olmuyor. Ekonomi lafla yürümüyor. Herkesin gözü bu siyasi inadın bir an önce bitirildiğinin haberinde. Bitirin bu siyasi inadı. Çözüm siyasette. Türkiye'yi birbirine düşürmeyi bırakın." Başbakan Yıldırım'ın kamu bankalarına dair "akıllara ziyan açıklamalar" yaptığını da savunan Böke, "Bu kriz içinde başka krizleri barındırabilir. Eğer kamu bankalarına 90'larda olduğu gibi görev zararı yazdıracak adımları bu iktidar atarsa, 90'larda yaşadığımız sonuçların vebalini de onlar çekerler." açıklamasını yaptı.  İktidarın Türkiye'yi 90'lara götürecek ve dünyadan koparacak yaklaşımdan bir an önce vazgeçmesi gerektiğinin altını çizen Böke, "Bir kez daha rica ediyoruz; bu uyarılarımızı kriz daha derinleşmeden, deprem dağılmadan gelin dinleyin ve gereğini hemen bugün yapın. OHAL'i hemen kaldırın. 3 Ekim'den itibaren Türk lirasının 40 kuruş değer kaybetmesinin sebebi OHAL'dir." diye konuştu. Böke, söyledikleri şeylerin yapılmaması durumunda iflaslar olacağını, işsizler ordusuna yeni 6 milyonlar ekleneceğini ileri sürerek, Türkiye'yi dünyadan koparma maceraperestliğinin de asla kabul edilemeyeceğini belirtti.  Türkiye'yi dış dünyadan kopartan her adımın bu depremi daha da derinleştireceği uyarısında bulunan Böke, Türkiye açısından Şangay Beşlisi'nin AB'nin yerini tutamayacağını bildirdi.  Türk ekonomisi ile AB ekonomisinin entegre bir ekonomi olduğuna dikkati çeken Böke, AB'nin Türkiye'nin toplam ihracatının neredeyse yarısını karşıladığını aktardı.  Türkiye'nin Şangay Beşlisi denen ülkelerle ihracatının ise sadece yüzde 3'lük bir paya sahip olduğunu vurgulayan Böke, "Biz gelirimizi elde etmek için üretimini yaptığımız o yüzde 50'lik yere arkamızı döneceğiz, ihracatımızın sadece yüzde 3'ünü yaptığımız bir pazara geleceğimizi bağlayacağız. Olacak şey değil." dedi.  Böke, yabancı yatırımların yüzde 42'sinin Türkiye'ye AB'den geldiğini belirterek, Şangay Beşlisi'nden gelen yatırımların oranının ise yüzde 8,8 olduğuna dikkati çekti.  Bu hafta Avrupa Parlamentosunda bir karar verileceğini hatırlatan Böke, "Buradan Avrupa'ya da seslenmek istiyoruz; Avrupa, Türkiye'nin birden büyük olduğunu anımsamalı. Türkiye, Erdoğan'dan daha büyük bir ülke. Türkiye yıllardır Batı ile entegre olmuş bir ülke. Umuyoruz ki AB bu gerçeği gözardı etmeden karar verir. Umuyoruz ki Türkiye'de iktidar verilecek bütün kararlara dair hazırlığını yapmıştır. Buradan sormak istiyoruz; Avrupa'yla bilerek, isteyerek yarattığınız gerginlik sonucunda Türkiye ekonomisini yıkacak bir ticaret ambargosu gelirse ne yapacaksınız Hazır mısınız " diye konuştu.  Erken evliliklerle ilgili geri çekilen önergeye de değinen Böke, konunun iktidar tarafından kapatılan değil, toplumsal muhalefet tarafından kapattırılan bir konu olduğunu ileri sürdü. Açıklamalarının ardından soruları yanıtlayan Böke, CHP Genel Başkanı Kılıçdaroğlu'nun şehitler arasında ayrım yapıldığı yönündeki açıklaması ve Milli Savunma Bakanlığının bu konuda verdiği cevabın hatırlatılması üzerine, şu yanıtı verdi: "En açık olan CHP'ydi de kafası yine en karışık olan hükümetin kendisi. CHP, şu görüşte ve bu görüşü yıllardır söylüyor; şehit şehittir. Makamdan, mevkiden bağımsız. Polis de olsa subay da olsa astsubay da olsa. Sözleşmeli er de erbaş da olsa şehit şehittir. Şehitler arasında ayrım yapılamaz. Eğer bu ayrımı ortadan kaldıracak bir düzenleme yapılacaksa, bu düzenleme şehitlerin bir grubuna yapılamaz. Bütün şehitler içine dahil edilecek şekilde bu düzenlemenin yapılması çok daha önemlidir. Burada bir kez daha kimin kafasının karışık olduğu maalesef ortaya çıkıyor. Var olan kanunun içerisinde zaten bu ayrım var. Sözleşmeli erbaş ve erler o kanunun maddesinin içerisinde yoklar." Selin Sayek Böke, başka bir soruyu yanıtlarken de AP'deki Türkiye oylamasına ilişkin CHP'nin gerekli tüm aktörlere üzerine düşen uyarıları yaptığını kaydetti.
YÖK Başkanı Prof. Dr. Yusuf Ziya Özcan, ODTÜ Geliştirme Vakfı Lisesi son sınıfta okuyan oğlu Ömer Baran'ı YGS'ye gireceği ODTÜ Fen Edebiyat Fakültesi'ne getirdi. Özcan, burada gazetecilerin sorularını yanıtladı. Bir gazetecinin, ''ÖSYM Başkanı Prof. Dr. Ünal Yarımağan'ın üniversitelerde bazı bölümlere sınavsız girilmesine dair önerisi var. Bu mümkün mü?'' sorusu üzerine Özcan, şöyle konuştu: ''Bazı bölümlerin o türden sınavsız girilebilen bölümler haline getirilebilmesi mümkün. Bir müddetten beri onun üzerinde düşünüyoruz, hangi bölümler böyle olabilir diye. Mesela Almanya'da hukuk tahsili böyle biliyorsunuz. Herkes hukuka girebilir, başarılı olanlar devam eder, başarısız olanlar ayrılır. Onun gibi biz de bazı bölümleri imtihansız girilebilir hale getirmek için çalışıyoruz.'' Özcan, ''Bu ne kadar sürede gerçekleştirilir?'' sorusu üzerine ''Arz ve talebi biraz dengelersek kolay olacak. Oraya biraz yaklaştık. Birkaç yıl içerisinde tamamen mezun olan öğrenciler için üniversitelerimizde yerimiz olacak. O zaman bu türden sınavsız geçiş yapmak mümkün olacak'' dedi. Gazetecilerin sorusu üzerine Baran Özcan da heyecanlı olduğunu söyledi. ''Bu sınav sistemi nedeniyle babana bir öfken var mı?'' sorusuna Baran Özcan gülümseyerek, ''Öfkem yok'' yanıtını verdi. Baran Özcan, ''Bu ülkedeki her vatandaş sınava girmek zorunda. Babam en iyisini bilir'' dedi. Baran Özcan, Bilkent Üniversitesi'nin burslu işletme programında okumak istediğini ifade etti. ''Bu sistem sizi olumsuz etkiledi mi?'' sorusuna Baran Özcan, ''Fikrim yok, göreceğiz'' yanıtını verdi. Gazetecilerin Baran Özcan'a sınava sıkı çalışıp çalışmadığını sormaları üzerine baba Yusuf Ziya Özcan araya girerek, ''Biraz çalıştı gibi. Ne kadar sıkı bilmem ama'' dedi. Yusuf Ziya Özcan, oğluna ne gibi telkinlerde bulunduğunun sorulması üzerine, ''Devamlı çalışmasını ve motivasyonunu kaybetmemesi gerektiğini söylediğini'' dile getirdi. YÖK Başkanı, heyecanlı olup olmadığını soran gazetecilere, ''Her veli gibi ben de biraz heyecanlıyım'' diye konuştu. Yusuf Ziya Özcan, oğlu Baran sınav binasına girerken kalem ve silgisinin yanında olup olmadığını sordu ve daha sonra oğluna sarılıp öperek, başarı diledi.
HDP Sözcüsü  , "Cumhurbaşkanlığı seçiminden bu yana alınamamış intikam, öfke ve nefretin bedelini başta eş genel başkanlarımız olmak üzere milletvekillerimizden çıkarmaya çalışıyorlar." dedi. Bilgen, partisinin TBMM Grup toplantısında gündemdeki konuları değerlendirdi. En son milletvekili kalana kadar gerçekleri halka söylemek için konuşacaklarını vurgulayan Bilgen, "İçeriye girişi de engelleseniz, milletvekillerini de tutuklasanız sözümüzü söylemeye devam edeceğiz." ifadesini kullandı. Bilgen, geçen hafta grup toplantısında atılan sloganlar gerekçe gösterilerek kapıda kaydı bulunan 300 civarındaki ziyaretçinin Meclis'e girişine yasak getirildiğini öne sürdü. HDP Eş Genel Başkanı Selahattin Demirtaş'ın grup toplantısı için gönderdiği mesajının avukatlara verilmediğini ileri süren Bilgen, şöyle devam etti: "Biz bu tabloyu elbette gayet net biçimde okuyoruz. Cumhurbaşkanlığı seçiminden bu yana alınamamış intikam, öfke ve nefretin bedelini başta eş genel başkanlarımız olmak üzere milletvekillerimizden çıkarmaya çalışıyorlar. Onların iki satır mesajından, posterlerinden korkuyorlar. Nasıl bir ülke istediklerini aslında sadece Boğaziçi Üniversitesi'nin rektörlük seçimiyle ilgili sergiledikleri tutum göstermeye yetiyor. Sivil toplum örgütleri geldiler ama kapıdan giremediler. Yüzlerce derneğin kapısına bir anda mühür vuruyorlar. İçlerinde yardım dernekleri var. Belli ki dayanışma çalışması yürüten derneklerden rahatsızlar. İstiyorlar ki herkes kendilerine mahkum olsun." Ayhan Bilgen, Şırnak'ta operasyonun bitmesinin üzerinden 165 gün geçtikten sonra yasağın kalktığını buna karşın Şırnak'ta sokakların kalmadığını savundu. Türkiye'nin bütün dünyaya meydan okuyan bir siyaset yürüttüğüne dikkati çeken Bilgen, "Adeta herkese savaş açmış durumda. Bir hafta önce Anıtkabir'de güvenlik olmadığı için milletle birlikte yürüyemeyenler, Irak ve Suriye'ye yürümeye çalışıyorlar. Bu topraklar yeterince kan gördü." diye konuştu. Bilgen, "İlla çıkmak istiyorsanız NATO'dan da çıkabilirsiniz. İlla ayrılmak istiyorsanız Avrupa Konseyi'nden de ayrılabilirsiniz. Avrupa Birliği'ne tekme atabilirsiniz ama bu kararı halka sorarak yapın. Yoksa, bedelini halka ödetmeye asla hakkınız olmayacak." değerlendirmesini yaptı. Avrupa ile yaşanacak krizin bedelinin Rusya ile yaşanan krize benzemeyeceğini öne süren HDP'li Bilgen, CHP Genel Başkanı Kemal Kılıçdaroğlu'na ellerindeki "ByLock" kullanıcı listesinde kimler varsa bir an önce açıklaması çağrısında bulundu. Bütün yaşananların başkanlık arayışı için olduğunu bütün dünyanın gördüğünü belirten Bilgen, yeni anayasaya ilişkin dört partinin eşit katıldığı komisyondan CHP ve MHP'nin, "başkanlığı asla konuşmayız" diyerek masadan kalktığını anımsattı. Bilgen, "Ne oldu ki şimdi teklifi görmek istediğinizi söylüyorsunuz. Ne göreceğinizi bilmiyor musunuz? Siz baştan kaybettiniz. HDP'nın dışlanmasına 'hayır' deseydiniz bugün siz dışlanmazdınız. Televizyonlarda 'iki partili komisyon kurulacak' diye alt yazı geçiyor, Anamuhalefet partisi de buraya dahil olmak için, kapıdan alınmazsa bacadan girmek için çaba sarf ediyor." ifadesini kullandı. Öte yandan geçtiğimiz hafta yapılan grup toplantısında slogan atan vatandaşların Meclis'e alınmamasını protesto eden HDP yönetimi, salona giren bazı vatandaşları ve polisleri de salondan çıkararak, grup toplantısını izleyicisiz gerçekleştirdi.   AA
Teknik direktör Tayfur Havutçu ve asbaşkan Serdal Adalı'nın şike iddialarına yönelik soruşturma kapsamında tutuklanmalarıyla sezona sıkıntılı bir başlangıç yapan siyah-beyazlılar, transferde ise hız kesmedi. Bu sezon için şimdiye dek 4'ü yabancı, 10 oyuncuyu transfer eden Beşiktaş, bu futbolcuların 3'ünü kiralama yöntemi ile kadrosuna dahil etti. Bu 10 transferin 3'ü savunma, 4'ü forvet, 3'ü ise orta alanda görev yapıyor. Beşiktaş'ın bu sezon transfer ettiği oyuncular şunlar: Futbolcu Geldiği Kulüp Mevkisi Ülkesi -------------- ------------- -------- ------- Egemen Korkmaz Trabzonspor Savunma Türkiye Mustafa Pektemek Gençlerbirliği Forvet Türkiye Veli Kavlak Rapid Wien Orta saha Türkiye-Avusturya Tanju Kayhan Rapid Wien Savunma Türkiye-Avusturya Burak Kaplan B.Leverkusen Orta saha Türkiye Mehmet Akyüz Tavşanlı Linyitspor Forvet Türkiye Sidnei Benfica (kiralık) Savunma Brezilya Bebe M.United (kiralık) Forvet Portekiz Julio Alves A.Madrid Orta saha Portekiz Edu Schalke 04 (kiralık) Forvet Brezilya Beşiktaş'ın Manchester United'dan kiraladığı ve sezon öncesi kamp döneminde beğeni toplayan forvet oyuncusu Bebe ile siyah-beyazlı kulübün bonservisini aldığı Ersan Adem Gülüm, sezon başı şanssız sakatlıklar yaşadı. Ön çapraz bağlarından ciddi sakatlıklar geçiren iki futbolcunun da uzun süre sahalardan uzak kalacağı açıklandı. Bebe, henüz Beşiktaş formasını resmi bir maçta giyemeden takımdan uzak kalırken, Portekizli futbolcunun sahalara dönmesinin 6 ayı bulacağı bildirildi. Siyah-beyazlılar, bu dönemde Nihat Kahveci, Mert Nobre ve Bobo gibi isimlerin de aralarında bulunduğu 10 futbolcuyu ise takımdan gönderdi. Beşiktaş'tan ayrılan futbolcular ve gittikleri kulüpler ise şöyle: Futbolcu Gittiği Kulüp ----------- ----------------- Erhan Güven Mersin İdmanyurdu Hakan Arıkan Mersin İdmanyurdu Mert Nobre Mersin İdmanyurdu Bobo Cruzeiro Nihat Kahveci Sözleşmesi karşılıklı fesh edildi Rıdvan Şimşek Kardemir Karabükspor (Kiralık) Ali Kuçik Kardemir Karabükspor (Kiralık) Michael Fink Samsunspor Matteo Ferrari Sözleşmesini fesh etti Cumali Bişi Çaykur Rizespor (Kiralık) ''Kara Kartallar'', geçen sezon takımda kiralık olarak oynayan Manuel Fernandes ile Ersan Adem Gülüm'ün bonservislerini de aldı. Ayrıca geçen sezon Al Rayyan takımında kiralık oynayan Brezilyalı futbolcu Rodrigo Tabata da bonservisiyle Katar kulübüne satıldı. Beşiktaş'ta futbolcu transferinin yanı sıra hesapta olmayan teknik direktör değişikliği de yaşandı. Tayfur Havutçu'nun tutuklu olması nedeniyle siyah-beyazlılar, vekaleten Portekizli çalıştırıcı Carlos Carvalhal'i takımın başına getirdi.
9 Eylül'de San Francisco'da düzenleyeceği lansmanda 'dijital media Player' modeli  'nin 4'üncü nesil versiyonunu tanıtması beklenen Apple'ın bu ürünle oyun dünyasına adım atacağı iddia ediliyor.  Apple TV'nin yeni versiyonunda tüm donanımı yeniden elden geçiren Apple'ın güçlendirilmiş grafik özelliklerine sahip ürünü ile oyun dünyasının devleri   ve   rakip olmaya hazırlandığı, bu ürünün Sony   ve   için güçlü bir rakip olacağı iddia ediliyor.  3'üncü nesil Apple TV modelini 69 dolardan satan  'ın ürünün yeni versiyonunu daha yüksek bir etiket fiyatı ile satması bekleniyor. Büyüklüğü 40 milyar doları bulan bu sektöre adım atması beklenen Apple'ın buna ilaveten Google ve Amazon’un benzer uygulamalarından bir adım öne geçebilmek için dijital asistanı Siri'de de iyileştirmeler yapması bekleniyor.  9 Eylül'de TSİ 20.00'da gerçekleştirilecek etkinlik kapmasında yeni iPhone modelleri iPhone 6S ve iPhone 6SPlus, yeni iPad modelleri iPad Pro ve iPad Mini 4'ü tanıtması beklenen Apple'ın, aynı toplantıda yeni Apple TV'nin özellikleri ve fiyatı hakkında bilgilendirme yapması, ürünü önümüzdeki aylarda satışa sunması bekleniyor.
Dünya Ralli Şampiyonası'nın (WRC) 11. ayağı yarın Muğla'da başlayacak. Türkiye Otomobil Sporları Federasyonu (TOSFED) tarafından Muğla'nın Marmaris, Datça ve Ula ilçelerinde "Türkiye Rallisi" adıyla 12-15 Eylül'de düzenlenecek Dünya Ralli Şampiyonası'nın 11. ayağına 22 ülkeden, 54 otomobil ve 108 sporcu katılacak. Türkiye Rallisi, 988,5 kilometrelik parkurda, 310 kilometre uzunluğundaki 17 özel etaptan oluşuyor. Ralliye geçen seneden farklı olarak 2 yeni etap eklendi. Yarışta cumartesi günü 10. ve 13. etaba, 17 kilometrelik Kızlan etabı eklendi. Diğer bir değişiklik ise 2018'e göre ters yönde geçilecek Çiçekli etabı. Takımlar yarın Değirmanyanı'ndaki kısa "shakedown" etabında araçlarının son ayarlarını yaparak organizasyona başlayacak. Pilotlara ise Marmaris Yat Limanı'nda yine yarın saat 18.00'de sembolik start verilecek. WRC'de sezon yarışları Türkiye'nin yanı sıra Monako, İsveç, Meksika, Fransa, Arjantin, Şili, Portekiz, İtalya, Finlandiya, Almanya, Büyük Britanya, İspanya ve Avustralya olmak üzere 14 ülkede yapılıyor. Türkiye'deki ayaktan sonra 12. ayak Büyük Britanya, 13. ayak İspanya ve 14. ve son ayak da Avustralya'da koşulacak. Avustralya'daki son ayağın ardından 2019 şampiyonu da belli olacak. 2019 Dünya Ralli Şampiyonası'nın 154 ülkede canlı yayınlanarak, 855 milyon kişiye ulaşması hedefleniyor.   Toyota Gazoo takımının Estonyalı pilotu Ott Tanak, geride kalan 10 ayak sonrasında ilk sırada yer alıyor. Almanya'daki rallinin ardından puanını 205'e çıkaran Tanak, pilotlar klasmanındaki liderliğini sürdürdü. Estonyalı pilotu, 172 puanla Belçikalı Thierry Neuville (Hyundai Shell Mobis) ve 165 puanla son 6 yılın şampiyonu Fransız Sebastien Ogier (Citroen Total) izledi. Toyota, Hyundai, Citroen ve Ford markalarının yarıştığı takımlar klasmanında Hyundai Shell Mobis World Rally Team, 289 puanla lider durumda bulunuyor. Toyota Gazzo Racing WRT 281 puanla ikinci, Citroen Total WRT 216 puanla üçüncü ve M-Sport Ford World Rally Team de 168 puanla dördüncü sırayı paylaştı.   Dünya Ralli Şampiyonası'nın 11. ayağı Türkiye Rallisi'nde çevre duyarlılığı ile öne çıkan takıma "En Çevreci Ekip" kupası verilecek. Bu kapsamda Çevre Koruma ve Ambalaj Atıkları Değerlendirme Vakfı (ÇEVKO) ve Türkiye Otomobil Sporları Federasyonu iş birliğiyle seyir ve servis noktalarına geri dönüşüm kumbarası, pet toplama kafesi, özel atık kumbaraları ve iç mekan geri dönüşüm kutuları yerleştirildi. Yarışlara hazırlık sürecinden itibaren katılımcı takımlar, servis alanında kurulum, her türlü tüketimi kontrol etme ve çevresel etkileri en aza indirme konusunda "Yeşil Rekabet" etkinliğinde de rakip olacak. FIA Sürdürülebilirlik Programı kapsamında takımların çevreci çalışmaları değerlendirilerek en çevreci takıma özel bir ödül verilecek.
Süper Lig’de ilk 5 haftada 3 galibiyet, 2 mağlubiyet elde ederek topladığı 9 puanla 7. sırada yer alan yeşil-beyazlı ekip, ligin 6. haftasında Galatasaray’ı konuk edecek. Bursaspor’da bu sezon geride kalan haftalarda 6 farklı isim gol sevinci yaşarken, bu isimlerin hepsinin yabancı olması dikkat çekti. Dzon Delarge ve Pablo Batalla 3’er gol ile takımın en golcü isimleri olurken, Bogdan Stancu ise 2 kez bu sevinci yaşadı. Ekong, Badu ve Kembo Ekoko da birer kez rakip fileleri havalandırmayı başardı. Geçen sezon Bursaspor formasıyla Süper Lig'de çıktığı 12 karşılaşmada da gol sevinci yaşayamayan Rumen golcü Bogdan Stancu, bu sezon ise golcü kimliğini yeniden kazandı. İlk 5 haftada 2 gol, 1 asist yapan Stancu, 385 gün aranın ardından bir ilki de yaşamış oldu. En son geçen sezon Gençlerbirliği forması giydiği dönemde Gaziantepspor ve Osmanlıspor karşılaşmalarında üst üste gol atma başarısı gösteren başarılı forvet, 385 gün sonra yeşil-beyazlı formayla Akhisarspor ve Yeni Malatyaspor karşılaşmalarında iki maç üst üste bu sevinci yaşamış oldu.
Bu yıl Acıbadem Üniversitesi'nde toplanan bilim insanları 46 ülkede 100'den fazla şehirden alınan örneklerle bir araya getirilen mikrop haritalarını tartıştı.  Hürriyet gazetesinden Ece Çelik'in haberine göre Stockholm, Londra, Paris, Tokyo, Sydney ve daha onlarca şehrin mikrop haritasını çıkaran ekip, projelerine İstanbul ve İzmir'i de dahil etmek istiyor.  “Şehirlerde toplu taşıma araçlarında çok sayıda hastalık yayılıyor. Bizler taşıtlarda hangi yüzeylerde hangi tür mikropların daha kolay yaşayabildiğini araştırıyor, kişiden kişiye geçme riskinin ne olduğunu ortaya koyuyoruz. Farklı ülke ve şehirlerdeki belediyelere bu yüzeylerle ilgili tavsiyeler veriyoruz. Ama asıl görevimiz halk sağlığına tehdit oluşturabilecek mikroorganizmaların haritasını oluşturabilmek."  Çalışmalarına İzmir ve İstanbul'u da dahil etmek istediklerini belirten Serzerman, “Daha önce girişimlerimiz oldu ancak tamamlayamadık. Yerel yönetimler bu projeyle 'Toplu taşımalarımızda mikrop var' imajı oluşmasından korkuyor” diye konuşuyor. Konferansa katılan Pulitzer ödüllü sağlık yazarı Laurie Garrett araştırmalarının önemine dikkat çekiyor: "Bu bilgilerle mikroplarin nerelerde olduğunu, kaynağını ve ne sorunlara yol açtığını bulabiliyoruz."  Toplu taşımalardaki plastik kullanımının tehlikesini vurgulayan Garrett, "Plastik aynı zamanda mikropların yayılması için müsait bir materyal ve metrolarda çok fazla kullanıldığını biliyoruz" ifadelerini  kullanıyor.
Beyaz Saray'da düzenlenen ve Irak ile Suriye'deki azınlıkların korunması ve bu unsurlara destek verilmesini öngören yasanın imza töreninde konuşan Trump, DAEŞ'le ilgili dikkat çekici ifadeler kullandı. ABD yönetiminin farklı unsurlarından DAEŞ'le mücadeleye ve Suriye'de ne kadar DAEŞ mensubu kaldığına ilişkin farklı açıklamalar gelirken, Trump'ın yaptığı yeni açıklama dikkat çekti. Terör örgütü DAEŞ'in bu bölgede yaşayan herkese karşı çok kötü işler yaptığını anlatan Trump, "ülkesinin bu örgüte karşı başından itibaren kararlı bir şekilde mücadele verdiğini" ifade etti. Trump'ın, "DAEŞ'e karşı çok büyük bir iş yaptık. Dünyanın o bölgesinde sayıları çok az kaldı ve önümüzdeki 30 gün içinde (DAEŞ mensubu) hiçbiri kalmayacak." şeklindeki sözleri dikkat çekti. DAEŞ'in zarar verdiği dini ve etnik azınlıklara ABD'nin destek olmaya devam edeceğini kaydeden Trump, daha sonra kameralar önünde söz konusu yasaya imzasını attı.
’da gazetecilerin sorularını yanıtlayan Davis,   şehrinin kuzey, batı ve güneyden sarıldığını şehrin güneybatısından Deyr ez-Zor'a çıkan yol dışında DAEŞ’in kullanabileceği rota kalmadığını söyledi. ’nın güneyinde Fırat Nehri üzerindeki üç köprünün de hava saldırılarıyla kullanılmaz hale getirildiğini belirten sözcü Davis şu ifadeleri kullandı:  “ ’in üst düzey liderleri ve birçok bürokratının ve yöneticinin, biliyorsunuz çok bürokratik bir örgüt,  ’dan ayrılma sürecini girdiğini ve operasyonlarını nehirden aşağıya doğru taşımaya başladıklarına dair emareler görmeye başladık. Rakka’da sonlarının yakın olduğunu kesinlikle anlamaya başladılar ve şimdi de liderlerinin kaçışını görüyoruz” Her an bölge izlendiği için örgütün şehri fark ettirmeden kalabalık bir yabancı savaşçı grubuyla takviye etme imkanının bulunmadığını ifade eden   sözcüsü, yabancı savaşçı akışı konusunda şunları kaydetti:  “Onların yabancı savaşçı toplama kabiliyetleri oldukça zayıfladı. Bu birkaç faktörün birleşmesi ile oldu: (Yabancı savaşçı akının durma süreci) Türkiye’de başladı. Sınır boyunca harcadıkları çaba ve  , El Rai ve Dabık arasında alanı temizlemeleri ile başladı o süreç”  Musul ile birlikte Rakka’nın da  ’ten alınacağını ifade eden sözcü  ’nın   kadar büyük olmadığını ve daha kolay alınabileceğini sözlerine ekledi.
Amerikalı üst düzey bir diplomatik kaynak, ''ABD Dışişleri Bakanı Hillary Clinton ile görüşen KKTC Cumhurbaşkanı Mehmet Ali Talat'ın Kıbrıs sorununun çözümüne yönelik yapıcı çabalarını desteklediklerini'' söyledi.  Talat ile Clinton’ın ABD Dışişleri Bakanlığı’ndaki görüşmesi yarım saatten biraz fazla sürdü.  Toplantının ardından basın toplantısı düzenleyen Talat, Başkan Barack Obama yönetiminin Kıbrıs Türkleri’ne yaklaşımının çok sıcak olduğunu söyledi.  Talat, Kıbrıs sorununun 2009 sonuna kadar çözülmesi çağrısını yaparken, Kuzey Kıbrıs’ta hafta sonu yapılacak seçimi kim kazanırsa kazansın, Kıbrıs politikasının değişmeyeceğini anlattı.  Talat, adadaki Türk askeri konusunun Clinton görüşmesinde gündeme gelmediğini belirtererk, "Türk askeri Kıbrıs sorununun nedeni değil ki, niye çekilsin? Önce sorun çözülecek” dedı.  Talat-Clinton görüşmesinin ardından Türk, Yunan, Kıbrıslı Türk ve Rum gazetecilerine tele-konferans yöntemiyle bilgi veren ABD Dışişleri Bakanlığının üst düzey yetkilisi, ABD'nin, Kıbrıs'ta, ''BM'nin iyi niyet misyonu çerçevesinde, adanın iki bölgeli ve iki toplumlu bir yapıda birleşmesi için sürdürülen müzakereleri desteklediğini'' belirtti.  Clinton'ın, Rum Yönetimi Dışişleri Bakanı Markos Kipriyanu ile geçen haftalarda Prag'da yapılan AB-ABD zirvesi sırasında bir araya geldiğini hatırlatan yetkili, bu çerçevede Clinton'ın Talat ile görüştüğünü ve Kipriyanu ile gelecek hafta bir daha bir araya geleceğini kaydetti.  Amerikalı yetkili, ABD'nin Kıbrıs'ta sadece tek bir devleti tanıdığını, onun da ''Kıbrıs Cumhuriyeti'' (Kıbrıs Rum Yönetimi) olduğunu, ancak Türk tarafıyla da yakın ve düzenli temas içinde olduklarını söyledi.  Clinton ile Talat'ın dün yaptıkları görüşme hakkında da, ''yapıcı bir görüşme oldu'' diyen yetkili, ''Talat'ın yapıcı çabalarını destekliyoruz'' dedi.  Rum lideri Dimitris Hristofyas'ın da liderliğini ''selamladıklarını'' belirten yetkili, Talat ve Hristofyas'ın cesaret ve bilgeliğini cesaretlendirdiklerini ve bunun çözüm sürecinde gerekli olacağını anlattı.  ABD'nin Kıbrıs için özel bir temsilci atamayı planlayıp planlamadığının sorulması üzerine üst düzey yetkili, ''bunun zamanı gelebilir, ancak o zaman şimdi değil. En iyi çözüm Kıbrıslılar arasında varılacak olandır. Ancak hiçbir ihtimali göz ardı etmiyoruz'' dedi.  Yetkili, ABD'nin, Kıbrıs'a ilişkin kendi özel planının da bulunmadığını vurgulayarak, Washington'ın BM'nin çabalarını desteklediğini belirtti.  KKTC üzerindeki izolasyonların sorulması üzerine de ABD Dışişleri Bakanlığı yetkilisi, Kıbrıs Türk liderlerinin cesaretlerinden dolayı teşvik edilmeleri gerektiğini ve Kıbrıs Türk liderlerine saygı duyduğunu anlattı. Yetkili, ABD'nin Kıbrıs'ta hem Türk, hem Rum tarafı için programı olduğunu kaydederek, adada çözüm aranırken Kıbrıs Türk toplumunun desteklenmesi gerektiğini ifade etti.
Bir süredir kalp rahatsızlığı nedeniyle tedavi gören yazar Mehmet Şevket Eygi, dün akşam 22.30'da tedavi gördüğü hastanede vefat etti. Uzun yıllar Milli Gazete'de köşe yazarlığı yapan Eygi'nin cenazesi bugün ikindi namazını müteakip Fatih Camisi'nden kaldırılarak Kozlu Mezarlığı'na defnedilecek. Cumhurbaşkanı Recep Tayyip Erdoğan, gazeteci-yazar Mehmed Şevket Eygi'nin hayatını kaybettiğini üzüntüyle öğrendiğini belirterek taziye mesajı paylaştı. Erdoğan, Twitter paylaşımında, "Ülkemizin yetiştirdiği en önemli mütefekkir ve münevverlerden biri olan Muhterem Mehmed Şevket Eygi Beyefendi'nin vefatını derin bir teessürle öğrendim." ifadesini kullandı. Erdoğan, Mehmet Şevket Eygi'ye Allah'tan rahmet, yakınlarına ve sevenlerine başsağlığı diledi. Usta yazarın vefatının ardından sosyal medya hesabından başsağlığı dileğinde bulunan Cumhurbaşkanlığı Sözcüsü İbrahim Kalın da "Muhterem Mehmet Şevket Eygi Beyi kaybettik. Başımız sağ olsun. Mevla gani gani rahmet eylesin" mesajını paylaştı.
Türkiye, online iletişim ve e-oylama konusunda ortaya koyduğu yenilikle dünyada bir ilk imza atarken, birçok ülkeye de örnek oldu.  Merkezi Kayıt Kuruluşu (MKK) tarafından Türk Ticaret Kanunun 1527. maddesi uyarınca borsaya kote şirketlerin elektronik ortamda genel kurul yapma zorunlulukları çerçevesinde geliştirilen e-Genel Kurul Sistemi (e-GKS), yıllık genel toplantıların (AGM) düzenlenmesinde büyük kolaylık sağlayacak bir online teknoloji olarak sunuldu.  e-GKS, AGM’lerin online yayında gerçek zamanlı olarak takip edilmesinin yanı sıra, toplantı öncesinde genel kurul belgelerine erişebilme, elektronik ortamda temsilci tayini, genel kurulda görüşmelere eş zamanlı olarak katılma, görüş iletme ve oy kullanma imkanı sunuyor. Birçok devlet ve iş sektörü, Türkiye’de geliştirilen e-oylama sistemini eski sistemlerin yerine uygulamayı ve yeni alanlarda hayata geçirmeyi istiyor. Dünya basınında birçok haber sitesine, aynı zamanda foruma konu olan e-GKS’nin nasıl bir sisteme dayandığı, The Harvard Law School FOrum on Corporate Governance and Financial Regulation sitesinde Sabancı ve Kocaeli Üniversitesi akademisyenleri Melsa Ararat ve Muzaffer Eroğlu imzalı makalede açıklandı:  “e-GEM (elektonik genel toplantılar), genel toplantıların hem fiziksel hem de elektronik katılımcılarla düzenlenmesine imkan veriyor. EGMS regulasyonunda belirtildiği gibi, Merkezi Kayıt Kuruluşu genel kurul toplantılarında tekliflerin sunulması, yorumların ve oylamanın yapılması ve bu işlemler esnasında eş zamanlı katılımda bulunulmasıyla gerçek zamanlı elektronik katılımı kolaylaştırmaktadır. Mevcut ve ileriye dönük hisse sahipleri, toplantılar öncesinde vekaleten oy kullanabilir, ancak elektronik olarak kayıt yaptırmaları halinde genmel toplantı esnasında oylarını değiştirebilirler. e-GEM süreci, genel toplantının ilan edildiği günden en az 21 gün içinde başlar ve tüm vekalet materyallerinin yüklenmesiyle e-GEM portalı üzerinde gerçekleşir. Genel toplantı, MKK tarafından görüntülü olarak online yayınlanır. Yatırımcılar ve yerel yetkililer, E-Signature yasası altında kullandıkları elektronik imzalarıyla, bulundukları her yerden bilgisayarları veya mobil cihazlarıyla sisteme erişebilir.” lawyersweekly.com e-GKS, sisteminin Avustralya hükümeti tarafından değerlendirildiğini ve benzer bir e-oylama sisteminin geliştirilmek istendiğini belirtti.  İngiliz Financial Times (FT) ise e-GKS’yi, ‘e-oylama alanında ilk hamle Türkiye’den’ başlığıyla duyurdu. Haberde, İstanbul Menkul KıymetlerBorsası’ndaki şirketlerin yeni sisteme geçeceği ve hisse sahiplerinin elektronik platform aracılığıyla oy kullanmaya başlayacağı ifade edildi.  İMKB’de yer alan 398 şirketin kısa zamanda e-GKS’ye geçeceği belirtilirken, tek bir elektronik platform üzerinde gerçekleşecek genel toplantılarda, yatırımcılar gerçek zamanlı video aracılığı ile iletişim kuracak, toplantı öncesinde giriş yaptıkları sistemde oy kullanacak.  FT’ye açıklama yapan Sabancı Üniversitesi akademisyeni Melsa Ararat, “Yatırımcılar genel kurul toplantılarını izleyebilecek, soru sorabilecek ve e-GKS sistemi sayesinde online oy kullanabilecek” dedi.  FT, yeni sistemin, İstanul merkezli şirketlerin şeffaflığını artıran Türkiye’de, Türk holdingleriyle iş yapan kurumsal yatırımcılar için başarılı bir gelişme olduğunu belirtirken, kurumların aktivist bir yaklaşımı kucaklamaları için teşvik ettiğini belirtti.  İngiltere merkezli Investor Communications Solutions (ICS) danışmanlık şirketinde e-oylama zmanı olan Bruce Babcock, ‘Türkiye’de atılan adımı, kurumsal hisse sahipleri ve şirket yönetimi komünitesi için büyük bir gelişme’ olarak yorumladı.  Babcock, “Artık Türkiye’deki bankaların genel kurulları hakkında bilgi alabiliyor ve bilgileri sistemimize girebiliyoruz... Toplantılar hakkında bilgi toplayacağınız merkezi bir elektronik portal oluşmuş durumda” dedi.  Elektronik oylamanın örnekleri Avrupa ve ABD’de görülse de, kağıt bilgi girişleri için temel materyal olarak kabul ediliyor. Türkiye’nin dışında gerçekleştirilen e-oylama süreçlerinde, kurumsal hisse sahiplerini yönlendirmekten şirketin kendisi değil, bankalar sorumlu tutuluyor.
Irak, ABD Dışişleri Bakanı Rex Tillerson'ın dün yaptığı Haşdi Şabi açıklamasına tepki gösterdi. Başbakan Haydar İbadi'nin basın bürosundan yapılan açıklamada "Hiç kimsenin Irak'ın iç işlerine karışmaya hakkı yoktur" denildi. Tillerson dün yaptığı açıklamada Irak'ta IŞİD'in yenilmesine katkıda bulunan İran destekli Haşdi Şabi güçleri ile onların İranlı danışmanlarının artık "evlerine dönmeleri gerektiğini" savunmuştu.
Heyette yer alan isimler gazeteci Ali Bayramoğlu, sinema sanatçısı Kadir İnanır ve İnsan Hakları Derneği Genel Başkanı Öztürk Türkdoğan'ın çağrısıyla toplandı. Ali Bayramoğlu, "O kadar sert bir dönemden geçiyoruz, o kadar çok insan ölüyor ki acaba bir katkımız olur mu diye istişare kararı aldık" dedi.  Sanatçı Kadir İnanır toplantı sonrası açıklama yapılacağını söyledi. Gazeteci Oral Çalışlar da siyasilerden bir talep gelmediğini, terör olaylarını değerlendirmek için toplandıklarını belirtti.  Bayramoğlu toplantı önerisinin Kadir İnanır'dan geldiğini de söyledi. Çözüm süreci kapsamında oluşturulan ve 63 üyesi bulunan Akil İnsanlar Heyeti, Türkiye'nin tüm bölgelerinde temaslarda bulunmuş, vatandaşların konuya ilişkin taleplerini ve görüşlerini raporlaştırarak başbakanlığa sunmuştu.
Fetullahçı Terör Örgütü'nün (FETÖ) 15 Temmuz darbe girişimine ilişkin yargılanan eski İstanbul İl Jandarma Komutanı Kurmay Albay Gürcan Sercan'ın da aralarında bulunduğu 55 jandarma personelinin "anayasal düzeni ortadan kaldırmaya teşebbüs" suçundan ağırlaştırılmış müebbet hapis cezasına çarptırılması talep edildi. İstanbul 29. Ağır Ceza Mahkemesince, Silivri Ceza İnfaz Kurumları Yerleşkesinin karşısındaki binada yapılan duruşmaya, 42'si tutuklu 55 sanık ile avukatları katıldı. Duruşmada, Cumhurbaşkanlığı avukatı Ali Büyüközdemir ve Cumhurbaşkanı Recep Tayyip Erdoğan'ın avukatı Furkan Keskin de hazır bulundu. Büyüközdemir ve Keskin, tüm tutuklu sanıkların bu hallerinin devamı yönünde karar verilmesini istedi. Cumhuriyet Savcısı Arif Kaplan, 174 sayfalık esas hakkındaki mütalaasının hazır olduğunu belirterek, bunu dijital olarak mahkemeye sundu. Mütalaada, eski İstanbul İl Jandarma Komutanı Kurmay Albay Gürcan Sercan'ın da aralarında bulunduğu 55 sanığın "anayasal düzeni ortadan kaldırmaya teşebbüs" suçundan ağırlaştırılmış müebbet ile "silahlı terör örgütüne üye olmak" suçundan 7,5 yıldan 15'er yıla hapisle cezalandırılması talep edildi. Cumhuriyet savcısı, "silahlı terör örgütüne üye olmak" suçundan cezalandırılmasını öngördüğü 4 sanık için ayrıca etkin pişmanlık hükümlerinin uygulanmasını, 9 sanığın ise üzerilerine atılı suçun vasıf ve mahiyetlerinin değişme ihtimali, dijital verilerin henüz tamamlanmamış olması, incelemelerin uzun sürebileceği gerekçeleriyle dosyalarının ayrılarak farklı bir esasa kaydedilmesini istedi. Mütalaada, tutuklu 43 sanığın bu hallerinin devamı, tutuksuz 12 sanığın ise tutuklanması talep edildi. Duruşmaya, tutuklu sanıkların ve avukatlarının taleplerinin alınmasıyla devam ediliyor. Davada, 92 sanık hakkında yargılama yapılırken, sivillerin dosyalarının ayırmasıyla sanık sayısı 68'e düşmüştü.
'nun, 28 Kasım 2017'de partisinin grup toplantısında, "Cumhurbaşkanı Recep Tayyip Erdoğan'ın yakınlarının Man Adası'ndaki bir şirkete para gönderdikleri ve yurt dışına para kaçırdıkları'' iddiası üzerine başlatılan soruşturmada, kovuşturmaya yer olmadığına karar verildi.  Ankara Cumhuriyet Başsavcılığı Kaçakçılık ve Örgütlü Suçlar Bürosu'nca, Kılıçdaroğlu'nun iddiası üzerine ''suçtan kaynaklanan mal varlığını aklamak veya yurt dışına çıkarmak'', ''gelirin beyan edilmemesi suretiyle vergi ziyanına sebebiyet vermek'' ve "vergi kaçakçılığı" suçlarından başlatılan soruşturma tamamlandı. Başsavcılık, soruşturma sonunda kovuşturmaya yer olmadığına karar verdi. Takipsizlik kararında, yurt dışında bulunan Bellway şirketinin sahibi Bahaddin Ayan ''müşteki'', CHP Genel Başkan Yardımcısı Bülent Tezcan "ihbarcı", Cumhurbaşkanı Erdoğan'ın oğlu Ahmet Burak Erdoğan, kardeşi Mustafa Erdoğan, dünürü Osman Ketenci, eniştesi Ziya İlgen ve iş adamı Mustafa Gündoğan ''şüpheli'' sıfatıyla yer aldı. Kılıçdaroğlu'nun söz konusu grup toplantısındaki beyanlarına yer verilen kararda, müştekinin şikayetinde ''Yurt dışında bulunan şirkete ait banka hesaplarına bir paranın gelmediği gibi soruşturma konusu swift mesajları ve dekontların sahte olduğu, bu nedenle sahtecilik suçunun işlendiği ve suçu işleyenin cezalandırılmasının'' istendiği belirtildi. Söz konusu belgelerin CHP'den istendiği, Mali Suçları Araştırma Kurulu (MASAK) ve Halkbank'a yazı yazıldığı anlatılan kararda, Halk Bankası'ndan gönderilen cevaba yer verildi. Bankanın yazısında Bellway şirketinin Halk Bankası Galata Ticari Şubesi'ndeki hesabından 15 Aralık 2011'de Ziya İlgen'in Albaraka Türk Katılım Bankası'ndaki hesabına 2 milyon 500 bin dolar, 26 Aralık 2011'de İlgen'in aynı hesabına 1 milyon 250 bin dolar, 15 Aralık 2011'de Mustafa Erdoğan'ın Albaraka Türk Katılım Bankası'ndaki hesabına 2 milyon 500 bin dolar, 26 Aralık 2011'de Erdoğan'ın aynı hesabına 1 milyon 250 bin dolar, 27 Aralık 2011'de Osman Ketenci'nin Albaraka Türk Katılım Bankası'ndaki hesabına 1 milyon 250 bin dolar, 27 Aralık 2011'de Mustafa Gündoğan'ın Vakıflar Bankası'ndaki hesabına 1 milyon 250 bin dolar, 28 Aralık 2011'de Gündoğan'ın aynı hesabına 250 bin dolar, 28 Aralık 2011'de Osman Ketenci'nin Akbank'taki hesabına 1 milyon dolar, 29 Aralık 2011'de Ahmet Burak Erdoğan'ın Garanti Bankası'ndaki hesabına 1 milyon 450 bin dolar, 4 Ocak 2012'de Ahmet Burak Erdoğan'ın aynı hesabına 2 milyon 300 bin dolar ödemelerin gönderildiği belirtildi. Yine yazıda, Mustafa Gündoğan'ın kendi hesabından 17 Ocak 2012'de şirketin Galata Ticari Şubesi'ndeki hesabına 30 bin dolar gönderdiği kaydedildi. Takipsizlik kararında, MASAK'ın raporunda ise belirtilen para hareketlerinin, Halk Bankası'nın savcılığa cevaben gönderdiği yazıdaki para hareketleri ile aynı olduğu vurgulandı. CHP'den istenen dekont ile swift mesajlarının partinin genel başkan yardımcısı Bülent Tezcan tarafından savcılığa teslim edildiği anlatılan kararda, CHP tarafından verilen belgeler üzerinde yapılan incelemede, dekontlarda belirtilen para hareketlerinin, Halk Bankası'nın savcılığa gönderdiği yazıdaki para hareketleri ile MASAK tarafından hazırlanan rapordaki para hareketleri ile aynı olduğu kaydedildi. Kılıçdaroğlu'nun 28 Kasım 2017'deki grup toplantısındaki iddialarına tekrar değinilen kararda, "Şüphelilerin Man Adası'nda bulunan Bellway Limited Şirketi'nin yurt dışında bulunan hesabına veya yurt dışında bulunan başkaca bir hesaba para gönderdiklerine dair herhangi bir dekont veya belge, CHP tarafından Cumhuriyet Başsavcılığımıza teslim edilmemiştir." denildi. Kararda, MASAK tarafından yapılan araştırma ile Halk Bankası tarafından şüphelilere ait hesaplarda yapılan inceleme neticesinde, şüphelilerin Man Adası'nda bulunan Bellway şirketinin yurt dışında bulunan hesabına veya yurt dışında bulunan başkaca bir hesaba para göndermediklerinin anlaşıldığı belirtildi. Eylemlerle ile ilgili hukuki değerlendirmenin de yer aldığı kararda, şu hükme yer verildi: ''Şüphelilerin Bellway şirketi tarafından hesaplarına gönderilen paraları herhangi bir suç işleyerek elde ettikleri yönünde somut herhangi bir delil elde edilememiş olması nedeniyle, üzerilerine atılı bulunan 'suçtan kaynaklanan mal varlığı değerlerini aklama veya yurt dışına kaçırma' suçundan dolayı kamu adına kovuşturma yapılmasına yer olmadığına karar verilmiştir." Vergi mükelleflerinin vergilendirme ile ilgili ödevlerini zamanında yerine getirmemeleri veya eksik yerine getirmeleri yüzünden, verginin zamanında tahakkuk ettirilmemesine veya eksik tahakkuk ettirilmesine sebebiyet vermeleri halinde, kendilerine ödenmeyen verginin bir katı tutarında vergi ziyaı cezasının kesildiği anımsatılan kararda, 213 sayılı Vergi Usul Kanunu'nun 374. maddesinde belirtildiği üzere, bu cezanın vergi alacağının doğurduğu takvim yılını takip eden yılın birinci gününden itibaren 5 yıl içerisinde kesilmesi gerektiği, söz konusu cezayı kesmeye veye zamanaşımı süresinin dolup dolmadığını değerlendirmeye ise mükellefin bağlı olduğu vergi dairesinin yetkili olduğu vurgulandı. Kararda, bu nedenle şüphelilerin üzerilerine atılı bulunan ''vergi kaçakçılığı'' suçu nedeniyle de kamu adına kovuşturma yapılmasına yer olmadığına karar verildiği vurgulandı. Takipsizlik kararında, müşteki şirketin sahibi Bahaddin Ayan'ın şikayeti üzerine, Kılıçdaroğlu'nun milletvekili olması ve şikayete konu konuşmanın TBMM'de yapılması nedeniyle dosyanın bir onayının Ankara Cumhuriyet Başsavcılığı Parlamenter Suçlar Soruşturma Bürosu'na gönderilmesine karar verildiği bildirildi. Bu arada, takipsizlik kararı, Cumhurbaşkanı Erdoğan'ın avukatı Ahmet Özel tarafından konuya ilişkin tazminat davanın görüldüğü Anadolu 5. Asliye Hukuk Mahkemesi'ne sunuldu.
China Daily gazetesinin haberine göre, üniversite mezunları, iyi bir kariyer ve maaşa sahip olmalarına rağmen büyük şehirlerdeki yüksek konut fiyatları ve hayat pahalılığı nedeniyle alternatif şehirlerde iş arıyor. İnternette yapılan ankette, Çin'in Pekin, Şanghay, Guangcou ve Şıncın gibi büyük şehirlerinde çalışan "beyaz yakalıların" yarıdan fazlasının, "daha konforlu" ve "daha az baskı altında" çalışabilecekleri daha küçük şehirlerde iş imkanı aradığı belirlendi. Küçük şehirlerde kişisel gelişimlerini sürdürerek, daha öne çıkabileceklerini düşünen "beyaz yakalılar", birkaç yıl içerisinde büyük şehirlerden Hangcou, Çingdao, Şiamın gibi orta büyüklükte şehirlere kaçmanın yolunu arıyor. Şanghay'da pazarlama asistanı olarak çalışan ve aylık 7 bin yüen (yaklaşık 1566 TL) geliri olan Sarah Pey, "her gün artan konut fiyatlarından endişe duymaktan sıkıldığını" ve "hangi şehir olursa olsun" çalışabileceğini söyledi. Bilişim şirketi yöneticisi olan Çın Vey, üniversite eğitimi dahil 13 yıldır Pekin'de yaşadığını, ancak konut fiyatlarının artması ve yoğun şehir stresi nedeniyle Sıçüen eyaletinin başkenti Çıngdu şehrine taşındığını belirtti. Çın, Pekin'e oranla gelirinin az olduğunu, ancak bir ev sahibi olmanın hayal olmadığını kaydetti. Şanghay'da "xinmin.cn" adlı internet sitesinde yapılan başka bir ankette ise katılımcıların yüzde 76'sının, 1 ila 3 yıl içerisinde Şanghay'dan ayrılmak istediği tespit edildi. Öte yandan Şanghay Fudan Üniversitesi'nden Sosyoloji Profesörü Yü Hay, sosyal ve ekonomik kalkınmanın kalifiye insanların başka şehirlere göç etmesini teşvik edeceğini, ancak bu durumun dikkate alınması gerektiğini söyledi.
Kaybedilen şampiyonluğun ardından Aziz Yıldırım'ın, düzenlenen basın toplantısında, kendileriyle oynayacak takımların oyuncularına arayarak, "Fenerbahçe'yi yenin" dediği için suçladığı Rüştü'ye sahip çıkan dergi, bu konuya 6 sayfa ayırırken, Yıldırım'a eleştiriler getirdi. "Hırslarına yenilip, rüştünü ispatlamış oyuncularımıza çamur atan futbol adamlarına zorunlu hatırlatma: Körler onları görmeseler de yıldızlar vardır" başlığıyla yer alan yazıda, şu ifadeler yer aldı: "İtiraf edin Sayın Başkan Aziz Yıldırım! Bu, Rüştü'ye ilk büyük haksızlığınız değil. Başına tatsız olaylar geldiğinde de sahip çıkmamıştınız oyuncunuza. Rüştü'yü bunca yıl içinde daha iyi tanımış olmalıydınız. Haksızlıklara uğradığında verdiği tepkiler dahi, onun nasıl bir delikanlı olduğunu anlatmaya yeter. Tüm bunların ardından kazanan biz olduk. Rüştü'yü kazandık. O yerinden, halinden memnun. Şimdi sizden tek bir ricamız var; bırakın Rüştü kaleciliğinin bu altın çağında, hakkındaki karalamalarla uğraşmak yerine gönül rahatlığıyla, çok sevdiği oyunu oynamayı ve dünya tatlısı çocuklarıyla çizgi film izlemeyi sürdürsün."   Dürüstlüğüne sadece kendi taraftarlarının değil, neredeyse tüm futbolseverlerin tereddütsüz kefil olacağı, milli formayla tarihin en büyük başarılarını yaşamış, tabir yerindeyse rüştünü defalarca ispat etmiş bir sporcunun, gündemi değiştirmek uğruna şaibe ve hainlikle suçlanmasının, sessiz kalmayı olanaksız kıldığı vurgulanan yazıda, şöyle denildi: "Para kutsaldır ya da emek kutsaldır sizin için. Bir patron olarak yer aldığınız iş yaşamında birincisini seçme hakkına sahipsiniz, ancak kendinizi bir spor adamı olarak tanımlıyorsanız, ikincisi önünde boyun eğmek zorundasınız. Şöyle ki Sayın Başkan, maçları sporcular kazanır, başkanlar değil. Şampiyonluklar parayla değil emekle gelir her zaman. Futbolseverler, sahaya baktıklarında dolarları değil, alın terini görmek isterler. Kazananı alkışlamanın da kaybedeni alkışlamanın da ardında başkanların egolarını okşama arzusu değil, emeğe duyulan kolektif saygı yatar." Rüştü'nün dürüst sporcu kişiliğiyle ilgili örnekler de verilen yazının sonunda, "Efsaneler ve Yıldızlar" başlığının altında, Kadıköy'ün tarihsel adı "Kalkedonya"nın nereden geldiğine ilişkin efsane özetlenerek, "Suyun karşı kıyısının yıldızlarını göremeyenlere dair bir efsane. Duyuyor musunuz, gözleri görmese de kulakları belki işitir diye, Kadıköy'de büyümüş, hainlik suçlamalarından kalbi ziyadesiyle kırılmış bir şair (Nazım Hikmet) sesleniyor onlara. Körler onları görmese de yıldızlar vardır" denildi.
İstanbul Bilim Üniversitesi 10. Onkoloji Günleri, "Meme Kanserinde Güncel Yaklaşımlar" ana temasıyla İstanbul Florence Nightingale Hastanesi'nde gerçekleştirildi. İstanbul Üniversitesi İstanbul Tıp Fakültesi Genel Cerrahi Ana Bilim Dalı Öğretim Üyesi de olan  , "Toplantının amacı ülkemizde son 20 yılda 2 kattan fazla artan meme kanserine dikkat çekmek ve bu konudaki yenilikleri bilim adamları ve meslektaşlarımızla paylaşmak" dedi.  Geçen yıl dünyada 2 milyon 200 bin kadına   tanısı konulduğunu, 2017'de Türkiye'de meme kanseri tanısı alan kadın sayısının 20-25 bin civarında olduğunu aktaran Prof. Özmen, Türkiye'de meme kanserinin gittikçe arttığını belirterek şunları söyledi:  "Bu artışta kadınların yaşam tarzındaki değişiklikler, doğurganlığın azalması, süt verme süresinin kısalması, erken adet görme, geç menopoz ve obezite önemli risk faktörü olarak karşımıza çıkmakta." Özmen, meme kanserinin hem tanısında hem de tedavisinde çok önemli, ciddi değişikliklerin söz konusu olduğunu kaydederek, şu ifadeleri kullandı: "Bunların başında hem tanıyı hem taramayı hem de tedaviyi kişiye özel yapmak geliyor. Çünkü hastalarda kanser kendisine özgü farklılık göstermekte. Bu nedenle her hastayı taşıdığı risklere göre tarama programına alıp ona göre tanısını koyup tedavisi yapmak lazım. Bugün hem tanıda hem tedavide hastaların, kişilerin genlerine bakılmaktadır. Bir risk grubunda olup olmadığını tükürük testi yapılarak araştırılabilmekte. Ona göre taramanın sıklığı belirlenmekte. Meme kanseri teşhisi konulanlarda ufak bir tümör parçasından tümörün genetik yapısına bakılarak kemoterapi yapılıp yapılmayacağına karar verilmektedir. Ayrıca kendi merkezimizde hastaların yüzde 80'inde memeyi koruma şansımız var. Bu, onlar için bir avantaj. Onkoplastik cerrahide hastaların sağlıklı bir şekilde memesi korunarak ve estetik olarak iyi bir görüntüye yaşamlarını sürdürmeleri mümkün." Özmen, radyoterapide de önemli değişiklikler olduğunu belirterek, tedavi süresinin 7 haftadan 3 haftaya indirilebildiğini vurguladı. Prof. Dr. Özmen, meme kanserinin riskini azaltılmasına ilişkin uyarılarda bulunarak, "Kadınlar haftada en az 5-6 gün egzersiz yapmalı. Günde 10-15 bin adım atarak yürüyüşle bunu gerçekleştirebilirler. Başta meme kanseri olmak üzere tüm kanserlerin riskini azaltmada bu önemli. Ayrıca beslenmeye dikkat edilerek obeziteden kaçınılmalı. Yani kadınlar şişmanlamayacak, dengeli, düzgün, mevsime ait meyve ve sebzelerle beslenecek, düzenli olarak egzersiz ve spor yapacak" diye konuştu. Kadınların 20 yaşından sonra meme muayenesine başlaması, 20-40 yaş arası 3 yılda bir, 40 yaşından sonra her yıl muayene olması, doktorun önerdiği aralıklarla mamografi çektirmesi gerektiğini vurgulayan Uzman, mamografi konusunda doğru olmayan söylemlerin bulunduğuna dikkati çekti, "Bugün mamografi, meme kanserinin erken tanısında kullanılan ve meme kanserinde ölümleri ciddi şekilde azaltan tek yöntem. Elimizde başka bir şey yok" ifadelerini kullandı. Özmen, mamografinin ABD'de ve Avrupa'da 50 yıldan fazla süredir kullanıldığının altını çizerek, yanlış bilgilerle kadınların olumsuz etkilenmemesi gerektiğine işaret etti. Şu anda Türkiye'de yaşayan ve meme kanseri teşhisi olan 100 binin üzerinde kadının bulunduğunu belirten Özmen, "Meme kanseri tedavisinde başarı oranı artık yüzde 100'e yaklaştı. Eskiden, 20 yıl önce, meme kanserinde ortalama yaşam süresi yüzde 86 ise bugün yüzde 90'ın üzerinde. Elimizde çok özel ilaçlar, tedavi yöntemleri, cerrahi teknikler, ameliyatlar, onkoplastik cerrahi, radyoterapi var. Türkiye, dünyada meme kanserinin tedavisinde ücretsiz olarak tüm olanakları hastalarına sunan ender ülkelerden bir tanesi." değerlendirmesinde bulundu. İstanbul Bilim Üniversitesi Tıbbi Onkoloji Bilim Dalı Başkanı   de, onkolojideki gelişmeler, yeni keşifler ve buluşlarla meme kanseri tanısında ve tedavisinde büyük ilerlemeler kaydedildiğini söyledi.  “Özellikle cerrahi öncesi veya sonrasında veya vücuda yayılmış hastalıkta daha gelişmiş tedavi yöntemleri devreye girdi" diyen ve hedefe yönelik tedavilerde yeni yöntemlerin de ortaya çıktığını ifade eden Tecimer, erken tanının avantajları hakkında şunları söyledi:  "Bu bizim için de hastalar için de avantaj. Daha kolay tedavi edilebiliyorlar. Tedavide de çok yeni ilaçlar geliştirildi. Hedefe yönelik tedavilerden immünoterapiye, hormon tedavisine kadar uzanan bir yelpazede yeni ilaçlar ortaya çıktı. Vücuda yayılmamış meme kanserinde büyük oranda sağ kalım başarısı yakaladık. Başarı oranı çok daha arttı, bunda patoloji de çok etkili oldu.” İstanbul Bilim Üniversitesi Tıbbi Genetik Anabilim Dalı Başkanı   ise kanserin kompleks bir genetik hastalık olduğunu belirterek, kalıtsal kanser vakalarının, toplam kanser hastalıklarının yüzde 5-10'unu oluşturduğunu dile getirdi.  "Biz genetik testler uygulayarak kalıtsal kansere yatkınlığı olan kişileri tespit edebiliyoruz. Böylelikle koruyucu izlemeye alabiliyoruz ve kanserleri erken tespit edebiliyoruz. Ona yönelik tedavi de mümkün olabiliyor" ifadesini kullanan Çağlayan, kalıtsal kanserlerin hasta ile birlikte ailelerini de ilgilendirdiğine değinerek, "Bu yüzden ayrıca önem arz ediyor bu hastalık. Biz multidisipliner yani farklı tıp bilimi alanlarından hocalarımızla bir araya gelerek hastaları, hasta bazında değerlendirerek en doğru tanı ve tedaviye ulaşmalarını sağlamaya çalışıyoruz" diye konuştu.
Oguchi Hastanesindeki zehirle bağlantılı ölümlerin sayısının artmasının ardından açıklama yapan Japon polisi, yaşananların arkasında bir  in bulunmasının mümkün olduğunu ifade etti. 88 yaşında hayatlarını kaybeden Sozo Nishikawa ve Nobuo Ymaki’nin otopsi raporlarında zehirlenerek öldürüldüklerinin ortaya çıkmasının ardından polis, Temmuz 2016'dan bu yana Oguchi Hastanesi’nde meydana gelen 46 ölümle ilgili inceleme başlattı. sputniknews.com'un haberine göre, hastaların tümünün Yamaka ve Nishikawa’yla aynı katta tedavi edildiğini belirtilirken, hastaneden yapılan açıklamada, “Burada birçok kişi eceliyle hayatını kaybetti ama bu sayıda yükselme yaşandığına dair bir inanış var” dendi.  Hastaların serum tüplerine hemşirelerin dinlenme odalarında kolaylıkla bulunan bir  ın enjekte edilmiş olabileceği kaydedildi. Polis, otopsilerin ardından yapılan incelemede, üzerinde delik bulunan 10 kullanılmış serum poşeti bulunduğunu aktardı.
Almanya’nın Köln kentinde aşırı sağcı kuruluşlar tarafından “İslam Karşıtı Konferans” düzenleniyor. Üç gün boyunca bir dizi yürüyüş, miting ve etkinlik planlanıyor. 5 bin polis, kentte olağanüstü güvenlik önlemleri alıyor.  Aşırı sağcı “Pro Köln” ve “Pro NRW” örgütlerinin organize ettiği üç günlük “İslam Karşıtı Konferans”, Leverkusen ve Leichlingen'de düzenlenen etkinliklerle başlayıp Köln'de devam edecek.  Deutsche Welle'nin haberine göre, “Pro Köln”, söz konusu etkinlikler kapsamında Köln'ün Deutz semtinde bir miting düzenlemeyi planlıyor. Miting başvurusunda, gösteriye yaklaşık 2 bin kişinin katılmasının beklendiği belirtildi.  Köln Emniyet Müdürü Klaus Steffenhagen, “İslam Karşıtı Konferans” nedeniyle olağanüstü güvenlik önlemleri alındığını açıkladı. Steffenhagen, çevre il ve eyaletlerden de destek sağlandığını, yaklaşık 5 bin dolayında polisin, hafta sonunda aralıksız görev yapacağını kaydetti.  1 Mayıs'ta Berlin'de ve geçen Eylül ayında Köln'de yaşanan çatışmalardan ders aldıklarını belirten Köln Polis Müdürü Steffenhagen, teknik açıdan her türlü müdahaleye hazır olduklarını, gerekirse göstericilere karşı basınçlı su kullanacaklarını söyledi.  Klaus Steffenhagen, “Şiddete asla tahammülümüz yok. Şiddet kullanan olursa onların üzerine kararlılıkla gideceğimizden kimsenin şüphesi olmasın” diye konuştu.  Polis, “İslam Karşıtı Konferans” kapsamında Köln şehir merkezinde düzenlenmek istenen yürüyüşe ise izin vermedi. Başvuruyu yapan “Pro NRW” örgütünün Köln İdari Mahkemesi'ne yaptığı başvuru da sonuç getirmedi.  Kararda, “Köln'ün Ehrenfeld semtindeki DİTİB Merkez Camii inşaatına kadar uzanması planlanan gösteri yürüyüşünün güvenliğinin binlerce polis tarafından dahi sağlanamayacağı, Deutz semtinde izin verilen mitingle yetinilmesi gerektiği” görüşüne yer verildi.  “Pro NRW” isimli kuruluş, yürüyüş yasağını “saçmalık” olarak niteledi. Kararı Anayasaya da aykırı olarak niteleyen “Pro NRW”, Münster'deki yüksek idari mahkemeye başvuracağını duyurdu.  “Pro Köln”ün Köln şehir merkezinde, ünlü Köln Katedrali'nin hemen karşısında yapmak için başvuruda bulunduğu miting de yasaklanmış, yapılan itiraz Köln idari mahkemesince reddedilmişti. “Pro Köln”ün bunun üzerine miting yasağını taşıdığı Münster'deki idari mahkeme halen konuyu görüşüyor.  “Pro Köln” ve “Pro NRW”ye karşı örgütlenen “Köln stellt sich quer” (Köln karşı koyuyor) organizasyonunun bir sözcüsü ise, “meydanı aşırı sağcılara bırakmayacaklarını” açıkladı.  Kilise, sendikalar, Yeşiller ve Sol Parti temsilcilerinin bir araya geldiği organizasyon, aşırı sağcı faaliyetlere karşı Köln genelinde birçok etkinlik düzenleneceğini, Cumartesi günü şehir merkezinde de yaklaşık 6 bin kişinin katılması beklenen bir miting düzenleneceğini duyurdu.  “Pro Köln”ün Eylül ayında Avrupa genelindeki aşırı sağcıları davet ettiği “İslam Karşıtı Konferans”, protestolar üzerine son dakikada yasaklanmıştı.  Köln Emniyet Müdürlüğü konferansı protesto gösterilerinde çatışmalar yaşanmasından endişe edildiğini, vatandaşların güvenliğinin tehlikeye girmemesi için konferansın iptal edildiğini açıklamıştı.
.
CNN'nin Massachusetts Teknoloji Enstitüsünün (MIT) araştırmasına dayandırdığı haberinde, Dünya yüzeyinin 145 ila 240 kilometre altında bir trilyonun bin katı oranında elmas katmanlarının keşfedildiği belirtildi.  Ölçümleri yapmak için ses dalgalarını kullanan sismik bir teknolojiden faydalanan araştırmacılar, derinlerde baş aşağı dağlara benzer kaya kütlelerinin kökünde katrilyon ton elmasın yattığını hesap etti.  Bugün madencilikte kullanılan araçların bu derinliğe ulaşmasının mümkün olmadığına işaret edildi.  Araştırmaya California, Harvard ve Melbourne üniversiteleriyle Çin'deki Teknoloji ve Bilim Üniversitesinden bilim adamlarının katkı sunduğu kaydedildi.
Ankara Üniversitesi'nde 2009-2012 yılları arasında yapılan bilimsel araştırmaları inceleyen YÖK, yapılan bazı işlemlerin kanusuz olduğunu tespit etti. Ankara Üniversitesi, sözkonusu kişilerin okulla ilişiğini kesti. Konuyla iligli soruşturma başlatan Ankara Cumhuriyet Başsavcılığı, 34 kişinin, üniversite bütçesinden bilimsel araştırma projelerine sağlanan fonları usulüne uygun kullanmadığını tespit etti. Bu kişilerin, bilimsel araştırma projelerini, süreleri dolmasına rağmen tamamlanmadığı halde bölüm başkanlarının yerine imza atmak suretiyle tamamlanmış gibi göstererek 3 buçuk milyon lira haksız kazanç sağladıkları belirtiliyor. Şüphelilerden eski Ankara Üniversitesi Rektör Yardımcısı N.H'nin ABD'de olduğu öğrenildi.
Suriye'nin geleceğinin masaya yatırıldığı Cenevre görüşmelerinin ilk gününde Şam heyeti yoktu. Esad rejimini temsil edecek Şam heyetinin bugün Cenevre'ye ulaşması bekleniyor.  Birleşmiş Milletler Suriye özel temsilcisi Stefan de Mistura dün muhalet heyetiyle bir araya geldi.  Suriyeli muhaliflerin oluşturduğu Müzakere Yüksek Komitesi (MYK) sözcülerinden Yahya Aridi, BM Suriye Özel Temsilcisi Staffan de Mistura ile dün gerçekleştirdikleri toplantının ardından yazılı bir açıklama yaptı. Mistura'ya Cenevre'deki BM görüşmelerinde Esad rejiminin temsilcileriyle doğrudan müzakereler yapmak için teklifte bulunduklarını açıklayan Aridi, rejimin Cenevre'deki görüşmeleri erteleme çabalarının devam ederken Suriye halkına acı çektirmeyi de sürdürdüğünü belirtti. Görüşmelerin 8'inci turunda anayasa taslağı çalışmaları ve terörle mücadele ele alınacak.  BM kaynaklarından edinilen bilgiye göre, 8. tur görüşmelerinin ilk etabının 1 Aralık Cuma günü sona ermesi, aralık ortasında tarafların yeniden bir araya gelmesi bekleniyor.
Şırnak kırsalında terör örgütü PKK mensuplarına yönelik operasyon devam ediyor.  Edinilen bilgiye göre, Şırnak'ın Irak sınırında yer alan Gabar ve Keçi dağları ile Güçlükonak ilçesi dağlık alanında teröristlere yönelik başlatılan hava destekli operasyon sürüyor.  Operasyon kapsamında Şırnak 23. Jandarma Tümen Komutanlığı'ndan havalanan helikopterlerle operasyon bölgesine komando birliği sevk edildi. Genelkurmay Başkanlığı, Diyarbakır'ın Lice ilçesinde bu sabah meydana gelen olayda, iki askeri personelin yaralandığını bildirdi.  Genelkurmay Başkanlığı'nın internet sitesinde olayla ilgili şu bilgilere yer verildi:  ''Diyarbakır ili Lice ilçesinde, bölücü terör örgütü mensupları tarafından Lice-Kulp karayoluna döşenen el yapımı mayının askeri araçların geçişi esnasında patlaması sonucu, 1 Astsubay ve 1 Erbaş yaralanmıştır. Yaralı personel hastaneye sevk edilerek tedavilerine başlanmıştır.''
Burdur Valiliği'nde 2014- 16 yılları arasında görev yaptıktan sonra 2016 yılındaki kararnameyle Merkez Valiliği görevine atanan Hasan Kürklü, İçişleri Bakanlığı'nın yürüttüğü FETÖ/PDY soruşturması kapsamında açığa alındı. Hasan Kürklü, Antalya Cumhuriyet Başsavcılığı'nın yürüttüğü FETÖ/PDY soruşturması kapsamında Terörle Mücadele Şube Müdürlüğü ekiplerince bu yıl 16 Eylül'de İstanbul'da gözaltına alındı. Daha sonra Antalya'ya getirilen Hasan Kürklü, 10 Ekim'de tutuklandı. Hasan Kürklü, Resmi Gazete'nin bugünkü sayısında yayımlanan KHK ile kamudan ihraç edildi. Kararname ile Burdur'un Bucak ilçesinde görevli imam, Kuran kursu öğretmeni, Gölhisar ilçesinde de infaz koruma memuruyla imam da ihraç edildi.
Orgeneral Akar, beraberinde Kara Kuvvetleri Komutanı Orgeneral Yaşar Güler, Deniz Kuvvetleri Komutanı Koramiral Adnan Özbal ve Hava Kuvvetleri Komutanı Orgeneral Hasan Küçükakyüz ile Hakkari'nin Yüksekova ve Şemdinli bölgelerindeki birlik, karakol ve üs bölgelerinde inceleme ve denetleme yaptı. Orgeneral Akar ve beraberindeki heyet, bu kapsamda Şemdinli ilçesi kırsalındaki teröristlerin saldırısında 6 asker ve 2 güvenlik korucusunun şehit olduğu bölgede incelemelerde bulundu. Genelkurmay Başkanı Orgeneral Akar ve kuvvet komutanları, daha sonra şehit askerlerin görev yaptığı Büyüktepe Hudut Karakolu'nu ziyaret etti. Komutanlar, Toklu köyüne giderek, saldırıda şehit olan 2 güvenlik korucusunun aileleri ve köy halkına taziye ziyaretinde bulundu.
Oyuncu Nurgül Yeşilçay'la   'Paramparça' da senaryo gereği dudak dudağa öpüşme sahnesi ikilinin arasını açtı. Posta'da yer alan habere göre Nurgül Yeşilçay'la Erkan Petekkaya "Paramparça" da senaryo gereği dudak dudağa öpüşeceklerdi. Daha önce "Dizilerde öpüşmem, sevişmem. O sahneleri Anadolu halkı da izliyor." diyen Erkan Petekkaya buna karşı çıktı. Nurgül Yeşilçay "Bu sahne şart" diye ısrar etti. Erkan Petekkaya, Nurgül Yeşilçay'a: "Sen de ne meraklısın öpüşmeye..." diyerek bağırdı.
Onat Kutlar Film Festivali, Gaziantep Kırkayak Sanat Merkezi (Kırkayak Kültür Sanat ve Doğa Derneği) tarafından 27 - 30 Mayıs tarihleri arasında Gaziantep Oska Sinemaları’nda gerçekleştiriliyor.  Festival, Türkiye sinemasına verdiği emekler ve bağımsız sinemanın gelişimine yaptığı katkılardan dolayı Antepli yazar, sinemacı, kültür adamı Onat Kutlar anısına her yıl “Sinema Bir Şenliktir” sloganıyla Gaziantep’te düzenlenecek.  Festival boyunca 20 uzun metrajlı film, 20 Belgesel, 30 kısa film olmak üzere 60 filmlik zengin programla izleyiciye Oska Sinemaları’nda sinema şöleni sunacak.
Tayvan menşeili telefon üreticisi HTC, akıllı saat pazarına girmeye niyetlenen firmalardan biri. Şirketin 2014 yılından beri yeni bir akıllı saat üzerinde çalıştığı biliniyor. HTC cephesinden son dönemde gelen bilgiler, bu akıllı saatin bu yılın başında çıkacağını gösteriyordu. Birçok kişi HTC’nin akıllı saatini Nisan ayında resmen tanıtacağına emindi. Ancak daha sonra HTC’den gelen açıklamayla cihazın 6 Haziran’da resmen tanıtılacağı açıklanmıştı.  Şimdi ise şirketin yeni cihazını bu tarihe de yetiştirmeyeceği ortaya çıktı. Akıllı saatinin çıkışını bir kez daha ertelemek zorunda kalan şirket, cihazı anca sonbahar aylarında piyasaya sürebilecek. Bu durum birçok teknoloji analisti tarafından büyük bir hayal kırıklığı olarak tanımlanıyor. Çünkü bu analistlere göre HTC akıllı saat sonunda çıktığında, birçok kişi çoktan cihaza olan ilgisini kaybetmiş olacak. HTC’nin akıllı saatiyle başarılı olabilmesi için gerçekten rakiplerini gölgede bırakacak bir cihaz hazırlaması lazım. Aksi taktirde şirketin işi hiç de kolay değil.
Sivas'ta özel harekat polislerini taşıyan minibüs ile kamyonet çarpıştı. Kazada 4'ü polis, 6 kişi yaralandı. Kaza, saat 09.00 sıralarında Sivas Erzincan karayolu Organize Sanayi Kavşağı yakınlarında meydana geldi. Yol üzerindeki akaryakıt istasyonundan çıkan içerisinde özel harekatçı polislerin olduğu minibüs, Organize Sanayi Bölgesi'nden kent merkezine gelen sürücüsü henüz öğrenilemeyen dondurma yüklü kamyonetle çarpıştı.  Çarpışmanın etkisiyle kamyonet devrildi. Kazayı gören çevredekiler durumu polis ve sağlık ekiplerine haber verdi. Kazada kamyonet içerisinde bulunan 2 kişi ile minibüs içerisinde bulunan 4 polis yaralandı.  Yaralılar, kaza yerine gelen ambulanslarla kentteki çeşitli hastanelere kaldırılarak tedavi altına alındı. Yaralıların sağlık durumunun iyi olduğu öğrenildi. Kazayla ilgili soruşturma başlatıldı.
Following the passing by the Constitutional Court (CC) of a ruling declaring that our Book Supplement Manager Turhan Günay’s constitutional rights had been violated through his detention in the Cumhuriyet trial, an application has been made for the release of our editor-in-chief Murat Sabuncu, executive board chair Akın Atalay and reporter Ahmet Şık, who are in detention as part of the same trial. In the pleadings dated yesterday that our newspaper’s lawyers submitted to Istanbul Serious Crime Court No 27, which is hearing the trial, they recalled that separate individual applications had been made to the CC on behalf of our columnists and managers. It was recounted in the pleadings that the CC had issued a ruling the day before yesterday over applications of a similar nature by our Book Supplement Manager Turhan Günay along with journalists Mehmet Altan and Şahin Alpay. It was stated that in the ruling regarding Günay his detention had been declared unlawful and his right to liberty and security of person deemed to have been violated. With it stressed in the pleadings that the currently detained Sabuncu, Atalay and Şık’s individual applications were similar in scope to that of Turhan Günay, regarding whom the CC issued a violation ruling over his detention, it was concluded, “The detention orders are the same, the indictment is the same and the charges and submissions by way of evidence to the file are the same.” With it stressed in the pleadings that the ruling issued by the CC set a precedent, it was said, “Just as it was a ruling that set a precedent for the other defendants in the same trial, it was also a ruling that conformed with the law. As such, we are of the opinion that all legal discrepancies and inequalities between equals need to be eliminated.” The following pronouncement was made in the pleadings, in which it was recalled that other writers and managers who had pending individual applications were in detention on the same grounds: “It is a requirement of the law that they be restored to freedom at once and the detention that has lasted for such a considerable time despite essentially having been unlawful from the outset be ended. Our request is that your esteemed court, taking into consideration that freedom is the normal state and detention is a most exceptional measure, immediately pass a release order for the detained defendants.”
Türkiye Giyim Sanayicileri Derneği (TGSD) Başkanı Hadi Karasu, sanayicinin dövizdeki sert iniş çıkışları sevmediğine işaret ederek, batık ve iflasların hep bu dönemlere denk geldiğini söyledi. Türkiye’de fabrika bacalarının durmaması için çalıştıklarını anlatan Karasu ile tekstil ve hazır giyim sektörünün sorunlarını ve gelecek hedeflerini konuştuk. Bu durumdan mutlu musunuz diye sorsanız sektördeki firmaların yüzde 90’ı değiliz der. Tam tersi bizi tedirgin ediyor. Dövizde sert iniş çıkışları sanayici sevmez. Bugün yükselip yarın düşmüyor. Bir trendle yükseliyor bir iki sezon devam ediyor. Sonra aşağı iniyor sonra yine yükseliyor. Bunu kestiremiyorsunuz. Sanayicilerin geleceği öngörebilmesi lazım. Aksine günü kurtarma işleri yaparsınız. Firmaların hepsi dövizi yakından izliyor. Çalışanlar da buna bakıyor. Şu anda herkes parasını dövize çevirip düşünüyor. Taşımacılık, stokculuk, her şey dövize bağlı. Dövizden etkilenen ne varsa yükselince yükseliyor. Keşke dövizin indiği dönemde yükselen maliyetler de aşağıya gelse, olmuyor. Batıklar, iflaslar da hep dövizin yükseldiği dönemde oluyor. Yatırım yapacaklar hep burdaki stabiliteye bakar. Çok hareketli olunca yatırım yapmıyorsunuz. Biz bankacı, borsacı değiliz dövizin nasıl hareket edeceğini öngöremeyiz. Döviz riskinden korunma önlemleri deniyor ama şirketlerin yüzde 95’inin bundan haberi bile yok. Mesela kumaşı alırken dövizini 5.5 TL’den bozuyor. Ama tahsilat yaptığı gün bakıyorsunuz döviz birden inmiş, kumaşın parasını bile çıkaramıyor firmalar. Döviz bir yerde dursa mutlu olacağız. İndi çıktı olmaz. Şimdi ekonomik kararlar alacağız, düşüreceğiz deniyor. E yükselmeden önce alsaydın bunları. Dünya nasıl kontrol altında tutuyor, biraz bunlara bakmak lazım. Hazır giyimde ihracatın durağanlaşmasında, bölgesel ve ülke içi güvenlik sorunlarının etkisi oldu. Yabancı alım gruplarının Türkiye’yle iş yapma isteği olumsuz etkilendi. Birçok Avrupa ülkesi ve Amerika, uzun süre müşterilerimize seyahat yasağı getirdi. Hatta markalara doğrudan doğruya telkin edildi Türkiye’den ürün almayın. Alternatif pazarlara yönelin diye. Bu yönde algının değiştirilmesi ve iş hacminin yeniden artırılması için TGSD olarak proaktif temaslar başlattık. En fazla güç kaybeden pazarlarımızdan biri Almanya’ydı orayla başladım. Güç kazanan pazarımız İspanya oraya gittim. Şimdi İngiltere’ye gideceğiz. ABD’de de iyileşme var. Orada da iş görüşmeleri yaptık. Bize karşı yarattıkları algıyı yok etmeye çalışıyoruz. 5 yıl içinde 25 milyar dolar ihracat hedefini yakalarız diye düşünüyorum. Kesinlikle. Sanayici işini, ekmeğini korumak için şu anda bu olumsuzlukları ortadan kaldırabilmek için cansiperane çalışıyor. Herkes bir koldan çalışıyor. Yurtdışındaki alıcılarımız da gelmek istiyor. Ama bir taraftan da siyasi gölge çok fazla. Bu sadece Türkiye tarafında değil, karşı tarafta da var. Oluşturulan bir imaj var. Biz yaratılan bu havayı karşılıklı dağıtmaya çalışıyoruz. İşimizi bırakmamak için valizlerimizi aldık onların gelmediği dönemlerde gittik ayaklarına. Tek engel o değil tabii ki. Kendi tarafımızda geçmiş yıllarda güzel paralar kazandık. O günleri hep aradığımız için kendimizi yenilemedik. Yenileme yapmazsanız, Çin Bangladeş gelir, işinizi elinizden alır. Türkiye şimdi kaybettiği 10 yılı telafi etmeye çalışıyor. Kendi kendimizi çok sorgulamamışız. Türkiye’de önemli bir potansiyel var, yüzük taşı gibi. İşleri nasıl sürdürülebilir kılabiliriz. Fabrika bacalarını nasıl tüttürebiliriz, bu sektörü üçüncü jenerasyona nasıl bırakabiliriz hep bunları konuşuyoruz. Fabrika bacaları hancı, politikacı da gider biz de gideriz. Fabrikaların sürdürülebilir olması gerekiyor. Kapasite kullanım oranları yükseldi. O bir sinyaldir, yatırım yap diye bağırıyor. Bu da daha çok verimli olmayı zorunlu kılıyor. Geçmiş dönemlerdeki teşvik mekanizmaları ve sanayi politikaları yapılırken hep popülist kararlarla yürümüş. Doğu ve Güneydoğu Anadolu bölgelerinin kalkındırılmasında çok geç kalınmış. Diğer ülkeler makinelerini 4.0 endüstrillerle yenilerken biz hâlâ eski makinaların canını çıkarana kadar kullanıyoruz. Teşvik alamıyorsunuz. Artan enflasyon oranında maliyetleriniz artıyor. Fabrikaları kurarken bize demişler ki teşvik veriyoruz, binayı yap. Sonra çekilmişler, kendi kendine ayakta kal deniyor. Bu politikayla olmaz. Teknolojinin yenilenmesi için teşvik verilmeli. İşçiye daha iyi para verelim, çalışma şartlarını iyileştirelim ama devletin de balans dengesini sağlaması gerekiyor. Hiç kimse risk alacak kadar büyümüyor. Cebindeki kadar işini yapıyor. En az batığı olan sektörüz. Pek çok finans kuruluşu peşimizde. Cari fazla veren sektörüz. Bu olunca bu şirketlerin batması mümkün değil. Yabancı markalar Türkiye’de kayıt dışı atölyelerle çalışıp oralarda mültecileri çalıştırarak kendi ülkelerine gidilmesine engel oluyorlar. Burada inanılmaz hummalı çalışıyorlar. Bizim en çok arzu ettiğimiz şey kayıt dışılığın bitirilmesi. Küçük atölyelerin tamamı rehabilite edilmeli. İhracatın önündeki engellerin kaldırılması, gümrüklerde bürokrasinin azaltılması gerekiyor. Cari açığı azaltmak için sürekli çıkarılan anlamlı anlamsız vergilerin gözden geçirilmesi şart. Türkiye’de şu anda üretilmeyen ve bizim sektörün de ara malı olan ürünlere ithalata bariyer koymak yerine onun Türkiye’de üretilmesi sağlanmalı. Eğitim çok önemli. Biraz daha sanayi ile birlikte düşünmek lazım. Sadece mühendis değil ara kademe elemanların da yetiştirilmesi gerekiyor. Teşviklerin konsolide edilmesi şart. Bunları anlamak için bile her şirket bünyesine bir teşvik uzmanı alıyor. Çünkü teşvik sürecini anlamak gerçekten güç. Yerinde teşvikle, modernizasyonunu zorunlu kılmak lazım. Bürokratik işlemler belki yeni dönemle hızlanabilir. O sıkıntıları çok yaşıyoruz. Ama oradaki yol haritasını biz de bilmiyoruz. Geleceği iyi planlamak gerekiyor. Bu kaçış olabilir. Ama sanayicimiz dışarıya açılıyor gözüyle de bakabiliriz. Ama şu yanlışı yapmamak lazım, bir dönem yapıldı. Artık don fanila yapmayı bırakın başka sektörlere geçin denmemeli. 25 milyar dolarlık ihracat diyoruz. Bu, ihracatta sektörü birinciliğe taşır. Önce elimizdekini bildiğimiz işi yapalım. Sonra uçak araba, yapalım. Mesela Güney Kore otomobil yapıyor ama teknik tekstilde dünyanın en iyileri. Firmalarımız en iyi bildiği işi yapsınlar. Mesela Türkiye pamukta çok geriye düştü. Stratejik bir ürün. Tamamını karşılayabiliriz. Oraya iyi bir yaklaşımla bakılsa çok iyi bir yere geliriz. Siz don fanila derken pamuk çok ucuz bir hammadde derseniz niye ABD dünyanın ikinci pamuk ihracatçısı hâlâ.
BIST 100 endeksi, hafta içinde en yüksek 92.909,30, en düşük ise 90.052,40 puanı gördükten sonra haftayı, önceki hafta kapanışına göre yüzde 2,62'lik artışla 92.423,93 puandan tamamladı. Böylece endeks tüm zamanların en yüksek haftalık kapanışını gerçekleştirmiş oldu. Tarihi zirvesini ve günlük kapanış rekorunu 22 Mayıs 2013 tarihinde kıran endeksin haftalık kapanış açısından en yüksek seviyesi ise 13 Mayıs 2013 haftasındaki 91.924,84 seviyesiydi. Kapalıçarşı'da işlem gören 24 ayar külçe altının gram satış fiyatı bu hafta yüzde 1,51 azalarak 150,30 liraya, Cumhuriyet altınının satış fiyatı yüzde 1,47 düşüşle 1.006,00 liraya geriledi. Geçen hafta sonu 250,00 lira olan çeyrek altının satış fiyatı ise 247,00 liraya geriledi.  Bu hafta avro yüzde 0,56 değer kaybederek 3,9000 liraya, ABD doları da da yüzde 1,30'luk düşüşle 3,6440 liraya geriledi.  Bu hafta, bireysel emeklilik fonları yüzde 0,45, yatırım fonları yüzde 0,27 değer kazandı. Kategorilerine göre bakıldığında ise yatırım fonları içinde en fazla kazandıran yüzde 1,89 ile hisse senedi fonları oldu.  Borsa İstanbul Tahvil ve Bono Piyasası'nda, ağırlıklı ortalamalara göre çeşitli vadelerdeki bono ve tahvillerin haftalık net getirileri ise yüzde 0,15 ila yüzde 0,28 arasında gerçekleşti.
İnşaat işçisi Müslüm Uçar, 2005'te bağırsak kanserine yakaladı. Hastalığı ilerleyince çalışamaz duruma gelen Uçar, SGK'ye başvurarak 2009'da malulen emekli oldu. SGK, bir süre önce Müslüm Uçar'a bir yazı göndererek 'yanlış hesaplama' nedeniyle 7 yılda toplam 6 bin 10 lira 54 kuruş fazla maaş ödendiğini belirtti. SGK'ye itirazda bulunmasına rağmen sonuç alamayan Uçar'ın maaşından 250 lira kesinti yapıldı. 900 lira emekli maaşı aldığını ve fazladan ödenen paranın 24 taksitle kesilmeye başladığını belirten Müslüm Uçar, "Sürekli tedavi gördüğüm için bankadan 5 bin lira kredi çekmiştim. Her ay 315 lira kredi borcu ödüyorum. Bir de maaşımdan 24 ay 250 lira kesinti yapmaya başladılar" diye konuştu. Kesintinin nedenini öğrenmek için arkadaşlarının kucağında SGK'ya kadar gittiğini ve araştırma yaptığını kaydeden Uçar şunları söyledi: "7 yıldır emeklisiniz. Maaşınıza 20-30-50 lira gibi miktarlar tarafımızdan fazla yatırılmıştır. 7 yıl içerisindeki genel toplam 6 bin 10 lira 54 kuruş fazla ödenek çıkıyor. Bu miktarı sizden tahsil edeceğiz' dediler. Ben hesabıma ne kadar yatıyorsa onu çektim. Oradaki memura silah çekip zorla o parayı almış değilim. Adıma ne yatmışsa onu çektim. Memur yanlış yaptıysa, SGK yanlış yaptıysa, bu yanlışın cezasını bu halde benim çekmem mümkün değil. Son 2 yıldır kanser ilerledi ve son evredeyim. ümit bile vermiyor doktorlar. Yatalağım ve zaten paraya ihtiyacım var. Tarafıma kesilen cezanın iptalini istiyorum. Yapmış oldukları hatayı bana mal ediyorlar. Benim olan maaşımı aldılar elimden."
Dünya Kupası D Grubu'nun ilk maçında Sırbistan ile Gana karşılaştı. 83. dakikada Gyan Asamoah'ın penaltıdan attığı golle Gana, Sırbistan'ı 1-0 yenerek turnuvaya 3 puanla başladı. Öte yandan bu penaltı 2010 Dünya Kupası'nın ilk penaltı vuruşu oldu.  Karşılaşmanın ilk yarısında her iki takımın da karşılıklı atakları vardı. Gana'da Asamoah, Prince Tagoe ve Andre Ayew Sırbistan'da ise Nicola Zigic, Marko Pantelic ve Milos Krasic beklenildiği gibi etkili bir futbol sergilediler. Bu futbolcuların bütün çabaları gol için yeterli olmadı ve ilk yarı başladığı gibi golsüz sona erdi.  İkinci yarıya iyi başlayan takım Gana oldu. Andre Ayew'in etkili futboluyla Sırp savunmasını zorlayan Afrika temsilcisi birçok gol pozisyonundan son pas ve şut sıkıntısından dolayı gol çıkaramadı. Sırbistan ise Zigiç ile mutlak gol pozisyonlarından yararlanamadı. 60. dakikada Asamoah Gyan'ın kafa vuruşu kaleci Stojkovic'i bir hayli zorlarken 74. dakikada Aleksandar Lukoviç ikinci sarı kartını görerek kırmızı kartla takımını 10 kişi bıraktı. 10 kişi kaldıktan sonra Sırbistan Gana kalesinde daha etkili  79. dakikada Panteliç'in vuramadığı topta Krasiç'in şutunu kaleci Kingson harika kurtarırken maçın en tehlikeli atağında kalesini gole kapadı.  83. dakikada sol kanattan yapılan ortada Sırbistan'dan Kuzmanovic, topu ceza sahası içerisinde elle kesince hakem penaltı noktasını gösterdi. Asamoah Gyan topu filelere göndererek takımını 1-0 öne geçirdi.  Gana'nın kalesinde uzun süre ülkemizde oynayan Richard Kingson 90 dakika boyunca mücadele ederken eski Fenerbahçeli Stephen Appiah ise 73. dakikada oyuna girdi.    Hepimiz Sırbistan'ın elemelerdeki iyi performansı ve güçlü kadrosuyla bu turnuvada iyi şeyler yapacağına inanmıştık. Gana 4 yıl öncesine göre daha az formda olan oyuncularıyla sanki toz şeker gibi dağılacak sandık. Unuttuğumuz futbolun kağıt üzerinde değil çim sahada oynandığıydı.  Gana maç boyunca rakibinin oyununu bozmaya yönelik oynadı. Enerjik oyununu iyi bir bitiricilikle birleştirseydi, Sırbistan karşısında 85. dakikayı beklemesine gerek kalmazdı. Tam Gana yorulmuşken Sırbistan'ın 10 kişi kalması Afrika'lıları rahatlattı.  Sırbistan sadece bireysel yeteneklerle bir yere varamaz. Bu mağlubiyet ile gruptan çıkma şanslarını mucizelere bıraktı.
Wa Batı Bölgesi hastanesinden Dr. Benjamin Aminyuure, gazetecilere yaptığı açıklamada, yılan sokmasına karşı aşı alamadıkları için hastaların özel bir eczaneye yönlendirildiğini ve burada yanlış aşı uygulandığını söyledi. Aminyuure, yapılan aşılama sonucu 10 kişinin yaşamını yitirdiği ve 40 kişinin tedavi altına alındığını kaydetti. Bölgede çok sayıda yılan sokması vakası olduğunu ifade eden Aminyuure, hükümetten aşı göndermesini talep etti.
Globen Galan yarışmalarında piste çıkan Genzebe Dibaba, 4:13.31'lik derecesiyle kadınlar bir mil salon, Ayanleh Süleyman ise 2:14.20 ile erkekler 1000 metre salon dünya rekorunu kırdı. Uluslararası Atletizm Federasyonları Birliği'nden (IAAF) yapılan açıklamaya göre, İsveç'in başkenti Stockholm'de düzenlenen Globen Galan salon etkinliği 2 dünya rekoruna birden sahne oldu. 2015 yılında IAAF Yılın Kadın Atleti Ödülü'ne layık görülen 25 yaşındaki Genzebe Dibaba, Rumen Doina Melinte'nin 1990'da 4 dakika 17.14 saniyeyle kırdığı kadınlar bir mil (1600 metre) salon dünya rekorunu, neredeyse 4 saniye ilerleterek 4:13.31'e çekti. Etiyopyalı Dibaba böylece 1500 metre salon (1 Şubat 2014), 3 bin metre salon (6 Şubat 2014), 5 bin metre salon (19 Şubat 2015) ve 1500 metre (11 Temmuz 2015) rekorlarının ardından kariyerine, 5. dünya rekorunu eklemiş oldu. Bir diğer rekor da Ayanleh Süleyman'dan geldi. Cibutili atlet, Danimarka adına yarışan Kenya asıllı Wilson Kipketer'in 2000 yılında 2:14.96 ile kırdığı erkekler 1000 metre salon dünya rekorunu, 2:14.20'lik derecesiyle ele geçirdi.
Kalkınma Bakanı Cevdet Yılmaz, Dünya Bankası'nın  'nin 2012 yılında yüzde 2,9 büyüyeceğini öngören ve Türkiye'yi gelişmekte olan ülkeler arasında en kırılgan ülke ilan eden raporu ile ilgili, ''Çok kırılgan gördükleri bir ülkede böyle bir büyümeyi öngörmemeleri gerekir. Sonuçta resmin bütününe bakmamız lazım'' dedi. Yılmaz, katıldığı bir televizyon programında, Dünya Bankası'nın Türkiye'yi gelişmekte olan ülkeler arasında en kırılgan ülke ilan ettiğinin ve bankanın raporunda cari açığın doğrudan yatırımların altı katına çıktığının ifade edildiğinin hatırlatılması üzerine, cari açık konusunda son dönemlerde kısa, orta ve uzun vadeli ciddi tedbirler aldıklarını söyledi. OVP'nin ana eksenlerinden bir tanesinin cari açığın kademeli bir şekilde düşürülmesi olduğunu belirten Yılmaz, ''Gerek kurdaki nispi yükseliş, gerek ekonomimizin 2012'de büyüme hızı açısından bir miktar yavaşlayacak olması... Diğer birçok faktörü dikkate aldığınızda cari açıkta gerçekten en kötü geride kaldı'' dedi. Cari açık konusunda bundan sonra kademeli bir şekilde iniş görüleceğini kaydeden Yılmaz, 2011'in son aylarında söz konusu inişin görülmeye başlandığını ifade etti. Dünya Bankası'nın raporunu ayrıntılı olarak görmediğini belirten Yılmaz, asıl önemli olanın makroekonomik çerçeve olduğunu, sadece bir unsurun ön plana çıkarılmasının genel resmin gözden kaçırılmasına neden olacağını ifade etti. Türkiye'de siyasi istikrarın çok güçlü, bütçe dengelerinin son derece iyi ve bankacılık sisteminin güçlü olduğuna dikkati çeken Yılmaz, ''Türkiye gerçekten güven veren bir ülke'' diye konuştu. Dünya Bankası raporunda Türkiye için yüzde 3'e yakın (yüzde 2,9) bir büyüme öngörüldüğünü hatırlatan Yılmaz, ''Çok kırılgan gördükleri bir ülkede böyle bir büyümeyi öngörmemeleri gerekir. Sonuçta resmin bütününe bakmamız lazım. Resmin bütününe baktığımız zaman Türkiye son derece olumlu bir performans sergiliyor. Cari açık konusunda da en kötü geride kalmış durumda'' diye konuştu. Uluslararası kuruluşların Türkiye için öngördüğü büyüme tahminlerinin genellikle OVP'deki yüzde 4'lük hedefin altında olduğunun anımsatılarak, OVP'deki tahminin aşağı yönlü revize edilip edilmeyeceğine ilişkin soru üzerine Bakan Yılmaz, böyle bir revizyon olacağını zannetmediğini söyledi. Türkiye'nin son iki yılda yüksek oranda büyüme gerçekleştirdiğini kaydeden Yılmaz, ''2010 yılında yüzde 9, 2011 yılında muhtemelen yüzde 8 civarında bir büyümemiz olacak. Bu yüksek büyümelerin üstüne de yüzde 4 gibi bir büyüme bekliyoruz. Topladığınız zaman 3 yılda ortalama yüzde 7 gibi bir büyüme seyri görüyoruz. Bu çok güzel bir tablo'' ifadesini kullandı. Türkiye ekonomisinin önümüzdeki dönemde büyümeye devam edeceğini dile getiren Yılmaz, istihdamın da büyümeye katkıda bulunacağını belirtti. Son iki yılda büyümenin özel sektörün yatırımlarından ve tüketiminden sağlandığını kaydeden Bakan Yılmaz, bu eğilimin devam edeceğine inandığını dile getirdi. Yeni teşvik sisteminin yüksek teknolojili ve stratejik ürünlere yönelik planlandığının hatırlatılarak, bu sektörlerin neler olduğunun sorulması üzerine Bakan Yılmaz, teşvik sisteminin uygulamasını ana bakanlık olarak Ekonomi Bakanlığı'nın yürüttüğünü Kalkınma Bakanlığı'nın Ekonomi Bakanlığı'na destek olduğunu söyledi. Teşvik sistemi konusunda çok iyi bir noktaya gelindiğini anlatan Yılmaz, Türkiye'nin belli bir düzeyin üzerinde ithal ettiği ancak yurt içinde üretim imkanı olan alanlara ciddi teşvikler sağlamayı öngördüklerini belirtti. Katma değeri yüksek olan alanlara daha yoğun teşvik sağlamayı hedeflediklerini ifade eden Yılmaz, ''Bu şekilde Türkiye'de hem üretimi, istihdamı artıracağız. Bir taraftan da cari açığı düşürmüş olacağız'' dedi. Yeni teşvik sisteminde demir-çeliğin önemli sektörlerden biri olacağına ilişkin değerlendirme üzerine Yılmaz, demir-çelikle ilgili uluslararası sözleşmeler bulunduğunu, çalışmaların bu sözleşmeleri dikkate alarak sürdüğünü söyledi. Genel sektörler yerine daha alt sektörlere inmeyi istediklerini anlatan Yılmaz, ''Yeni teşvik sistemimiz tam bitmiş değil. Epey bir olgunlaştı ama son nokta konmuş değil. Hükümetimiz düzeyinde bu son nokta konacaktır'' değerlendirmesinde bulundu. Yeni teşvik sisteminde stratejik sektörler kadar önem verdikleri bir diğer alanın teknolojik sektörler olduğuna dikkati çeken Yılmaz, Türkiye'de kişi başına düşen milli gelirin 10 bin dolardan 25 bin dolarlara çıkmasının yalnızca lineer artışlarla sağlanamayacağını, Türkiye'nin birçok sektörde sıçrama yapması gerektiğini söyledi. Tasarruf paketi hakkında da görüşlerini paylaşan Yılmaz, kamu sektöründe tasarrufların arttığını söyledi. Bütçe açığının tahminlerinde ötesinde düşük çıktığını belirten Yılmaz, ''Demek ki kamu sektörü tasarruf yapıyor'' dedi. Özel kesimin tasarruflarının artırılması gerektiğini kaydeden Yılmaz, bu konuda bireysel emeklilik gibi yeni finansal enstrümanların gelişmesi gerektiğini dile getirdi. Hiçbir şey yapılmasa bile gelecek dönemde tasarruf oranlarının orta vadede yükseleceğini öne süren Yılmaz, bunu destekleyici çalışmaların sürdüğünü bildirdi. Yılmaz, tasarruf paketinin ne zaman hazır olacağına ilişkin bugünden tarih vermenin doğru olmayacağını kaydetti. Bakan Yılmaz, 2011 yılında çift haneye çıkan enflasyonun ne zaman tek haneli rakamlara ineceğine ilişkin soru üzerine, enflasyonun Mayıs ayına kadar belli bir düzeyde gideceğini, özellikle Mayıs ayından sonra yılın ikinci yarısında hızlı bir şekilde bir düşüş trendine gireceğini ve Merkez Bankasının hedefine yakın bir şekilde gerçekleşeceğini beklediklerini söyledi. Baz etkisinin çok yükseldiğini ve 2011 yılının son dönemlerindeki artışların tek seferlik artışlardan kaynaklandığını ifade eden Yılmaz, ''Kurun ciddi etkisi oldu, gıda fiyatlarının belli oranda etkisi oldu, vergisel bazı düzenlemelerimizin yansımaları oldu. Bu etkiler yılın ikinci döneminde bazdan çıkmış olacaklar. Bu tek seferlik bir yükseliş oldu. Yılın ikinci yarısında hızlı bir şekilde enflasyondaki gerilemeyi göreceğiz. Bu da yüzde 5 hedefine yakın bir şekilde tamamlamamızı sağlayacak'' değerlendirmesinde bulundu. Yılmaz'a, son dönemde yaşanan olumsuz hava koşullarının meyve-sebze fiyatlarındaki artış nedeniyle enflasyona yansıyıp yansımayacağı da soruldu. Bakan Yılmaz, TÜİK'in enflasyon sepetini güncelleme çalışmalarına değinerek, ''Enflasyon sepetinde her ürünün bir payı var. Payı nispetinde her ürün yansıyacaktır tabii. Tek bir üründe düşüş, yükseliş olabilir. Ortalamanın oldukça üstünde yükselenler olabilir. Diğer yandan ortalamanın oldukça altında kalanlar da olacaktır. Burada averaja bakmak gerekir. Onu da TÜİK'in hesaplamalarından göreceğiz. Şimdiden genel ortalamayı ne yönde etkileyeceğini tam, net söylemek mümkün değil'' diye konuştu. AA
'nca, kanser saptama oranları mevcut yöntemlere göre çok daha yüksek olan rahim ağzı kanseri tarama yöntemi (HPV-DNA) ile kontrol edilen 1,5 milyon kadının yüzde 3,6'sında yüksek riskli rahim ağzı kanserine yol açan virüs (HPV) tespit edildi. Türkiye Halk Sağlığı Kurumu Kanser Daire Başkanı Murat Gültekin, rahim ağzı kanseri taramaları için için uzun yıllardır ''smear'' yönteminin kullanıldığını belirtti. Gültekin, ''Son yıllardaki gelişmeler, rahim ağzı kanseri taramalarında HPV virüsünün DNA'sının taranabileceğini de gösterdi" dedi. Sağlık Bakanlığı'nın bu tarama yöntemini kullandığı programına yaklaşık 1,5 milyon kadının katıldığını ifade eden Gültekin, "Yapılan taramalar sonucunda, yaklaşık olarak yüzde 3,6 kadında yüksek riskli HPV-DNA tespit edildi" dedi. Gültekin'in açıkladığı yüzde 3,6'lık oran, taramaya katılan 1,5 milyon kadının yaklaşık 54 binine denk düşüyor. HPV-DNA tarama sonuçlarına göre iller arası farklılık saptanmadığını dile getiren Gültekin, Türkiye'de görülen kanser yapan HPV tiplerinin de Avrupa ve Asya'dakilere benzer olduğunun tespit edildiğini aktardı. Gültekin, Sağlıkta Dönüşüm Programı ile kanser tedavisinde, yüksek teknoloji ürünlerinin kullanımı ve ilaçların temininin yanı sıra koruyucu ve önleyici çalışmalara ağırlık verildiğini vurguladı. Kadınlarda en sık görülen kanser türleri arasında ilk 10 sırada yer alan rahim ağzı kanserinin, önlenebilir olduğuna işaret eden Gültekin, HPV adı verilen virüsün vücuda yerleşmesinden 5-6 yıl sonra rahim ağzında hücresel bozukluklara neden olduğunu, bunun 10 yıl içerisinde kansere dönüşebileceğini anlattı. HPV-DNA yönteminin İngiltere, İtalya, Amerika, Meksika gibi birçok ülkede tarama programlarına dahil edildiğine dikkati çeken Gültekin, Türkiye'de de HPV taramalarında yeni ve etkin metod olan "HPV-DNA" testinin kullanılmaya başladığını söyledi. Gültekin, şunları kaydetti: "Türkiye, dünyada bu uygulamayı kullanan öncü ülkelerden biri oldu. HPV-DNA testlerinde klasik smear ile kıyaslandığında kanser saptama oranları daha yüksek ve tarama sonucunda kanserin negatif olması durumunda tahmin gücü de yüksek. Bilimsel verilere göre, dünyanın en iyi tarama testi. Kanser yakalama oranları oldukça yüksek. Yani hem kanser yakalama oranı yüksek hem de hızlı ve pratik bir test. Bu yöntemde DNA teknolojisi kullanıldığı için insan kaynakları da verimli kullanılabiliyor.'' Türkiye genelinde biri Ankara'da diğeri İstanbul'da olmak üzere iki ulusal HPV analizi laboratuvarının hizmet verdiğini bildiren Gültekin, tarama yaptıracakların aile hekimlerine başvurmaları gerektiğini söyledi. Gültekin, testin ücretsiz yapıldığını belirterek "Hastalardan alınan örneklerde HPV'nin olup olmadığı, varsa hangi genotipe ait olduğu tespit ediliyor, aynı örnek üzerinde refleks smeari de çalışılıyor ve 10 gün içinde tüm raporlar aile hekimlerine bildiriliyor'' dedi.
NBA play-off'larına tek maçla devam edildi. Golden State Warriors, Batı Konferansı final serisinin ilk maçında ORACLE Arena'da Houston Rockets'ı konuk etti. Baştan sona çekişme içinde geçen mücadelede, sezonun en değerli oyuncusu (MVP) seçilen Stephen Curry'nin skorer oyununun da yardımıyla Warriors, rakibini 110-106 yenerek seride 1-0 öne geçti. Warriors'da Curry 34 sayı, 6 ribaunt, 5 asist ve 2 top çalma, Shaun Livingston 18 sayı ve 7 ribaunt, Klay Thompson 15 sayı, Draymond Green 13 sayı, 12 ribaunt ve 8 asist, Harrison Barnes 14 sayıyla galibiyette pay sahibi oldu. Rockets'da James Harden 28 sayı, 11 ribaunt, 9 asist ve 4 top çalma, Trevor Ariza 20 sayıyla, Josh Smith 17 sayıyla mücadele etti. Warriors ile Rockets arasındaki serinin ikinci maçı, perşembeyi cumaya bağlayan gece yine ORACLE Arena'da oynanacak. NBA play-off'larına, Atlanta Hawks ile Cleveland Cavaliers arasında oynanacak Doğu Konferansı final serisi maçı ile devam edilecek.
Rogue ismindeki parfüm için hazırlanan poster İlan Standartları Kurumu tarafından çocuklar için uygunsuz bulundu.  İlan Standartları Kurumu posterin çocukların görebileceği alanlarda kullanılmasını yasaklayacak bir kısıtlama getirdi.  Parfümü üreten Parlux Fragrances isimli firma ise posterin Rihanna’nın kışkırtıcı kişiliğiyle uyumlu olduğunu düşündüklerini açıkladı.  Bu Rihanna’nın tartışma yaratan ilk reklam çalışması değil.  2012’de çıkardığı bir başka parfüm olan Rebelle için New York Times Meydanı’na asılan posteri de aşırı cinsellik içerdiği gerekçesiyle tepki çekmişti.
Yunanistan'ın Kathimerini gazetesinin haberine göre, sınırdaki Dimetoka bölgesinde Alman kanalı ARD için çalıştıklarını belirten iki kişi gözaltına alınarak, savcılığı götürüldü. Yaşları 31 ve 33 olan biri kadın iki Alman için Atina'daki Almanya Büyükelçiliğinin harekete geçtiği belirtildi.  Öte yandan gazetecilerin polise ifadelerinde Almanya'dan Türkiye'ye yasa dışı yollarla dönüş yapan Türklere ilişkin bir haber üzerine çalıştıklarını söyledikleri kaydedildi.
Yılbaşı gecesi sahne alacak olan ünlülerin ücretleri merak konusu oldu.  Takvim'in haberine göre; Serdar Ortaç, bu yıl da zirveye oturdu. İki farklı yerde sahne alacak olan ünlü popçu, 31 Aralık gecesi İstanbul Cevahir Otel'de sahneye çıkacak ve 300 bin TL ücret alacak. 1 Ocak 2011 gecesi ise Kıbrıs'taki Cratos Otel'de konser verecek ve buradan da 150 bin dolar yani yaklaşık 250 bin TL kazanacak. 31 Aralık akşamı, Cratos Otel'de Tarkan ve Ajda Pekkan aynı sahnede olacak ve bu gece için 250'şer bin TL alacaklar.  Ortaç'ı 31 Aralık gecesi 6 kişilik standda izlemenin bedeli, kişi başı 375 TL. Aynı akşam Ortaköy Princess Otel'de sahne alacak Demet Akalın'ın en pahalı loca fiyatı ise kişi başı 250 TL.
Hastalığı nedeniyle 6 ayda bir ameliyat olmak zorunda kalan küçük Ecrin, ameliyat olup bir an önce sağlığına kavuşmak istiyor. Hidrosefali hastalığı teşhisi konulan 3 yaşındaki Ümmügülsüm'ü bir yıl önce kaybeden Yakup ve Hatice Selim, 6 yaşındaki kızları Ecrin'i de ameliyatla çaresi bulunan hastalık yüzünden kaybetmek istemiyor. Asgari ücretle inşaatlarda çalışan baba Yakup Selim, gazetecilere yaptığı açıklamada, çocuğunun kurtulması için 110 bin liraya ihtiyaç olduğunu, bunun için yardımseverlerden ve yetkililerden yardım istediğini söyledi. Kızı 3 yaşındaki Ümmügülsüm'ü bir yıl önce kaybettiklerini anımsatan Selim, şunları kaydetti: "Bu Allah'ın takdiri. Tek umudumuz Ecrin Selim'in daha sağlıklı yaşam sürdürebilmesi ve bu ameliyatın yapılması için hayırseverlerden, devlet büyüklerinden yardımlarını bekliyoruz. Çocuğumuzun sağlıklı bir yaşam sürdürmesi bizim için çok önemli çünkü bir evlat acısı yaşadık. Evlat acısını Allah kimseye vermesin, evlat acısıyla da sınamasın. Tedavi gördüğü hastanede bile SGK'nın çok büyük önemi var çünkü çocuğumuzu fizik tedavisi bile yaptıramıyoruz. Ben asgari ücret alan biriyim bu ameliyatın yapılabilmesi için 110 bin liraya ihtiyaç var. Bunu benim karşılamam imkansız. Çocuğumuzu hastaneye her götürdüğümüzde çocuğun psikolojisi bozuluyor ve bizim de canımız yanıyor. Çocuğumuzun psikolojisi bozulduğu için hastaneye bile gitmek istemiyor. Kızımı 6 ayda bir hastaneye götürüp ameliyat yaptırıyoruz. Eğer bir aparat takılırsa bir daha ameliyata gitmeyecek." Yardımseverlerden ve yetkililerden yardım beklediklerini yineleyen anne Hatice Selim ise "Bir daha evlat acısını yaşamak istemiyoruz. SGK'nın karşılamadığı aparat takılırsa çocuğumuz 6 ayda bir ameliyat olmayacak. Ecrin'nin psikolojisi çok bozuldu. 'Anne çok korktum ve korkuyorum.' diyor. Hatta hastanenin bile adını duymak istemiyor. Eğer çocuğuma kalıcı aparat takılırsa inşallah bir daha ameliyathaneye girmeyecek ve psikolojisi de düzelecek. Bu konuda herkesten yardım istiyoruz" diye konuştu.
Kırgızistan'ın ihracat şirketleri, Avrupa Birliği (AB) tarafından uygulamaya sokulan Genelleştirilmiş Tercihler Sisteminden (GTS+) yararlanarak 68 milyon ABD doları tutarında ihracat gerçekleştirdi.  Kırgızistan Ekonomi Bakanlığının verilerine göre, ülkede 50 ihracatçı şirket, 2016 yılının şubat-aralık döneminde Avrupa Birliğine 68 milyon dolar tutarında ürün ihracatı yaptı.  Genelleştirilmiş Tercihler Sisteminden istifade eden şirketlerin ihracatındaki paya bakıldığında yüzde 30’unu kurufasulye, yüzde 23’ünü etnik kıyafet, bal, ceviz, kuruyemiş ve yüzde 9’unu mantar türlerinin oluşturduğu görüldü  Avrupa Birliği tarafından, 2016'nın başında Kırgızistan’a, gelişmekte olan ülkelerin dünya ticaret sisteminde daha fazla yer almalarını sağlamak ve ekonomik büyümelerini hızlandırmak amacıyla tek taraflı sürdürülen Genelleştirilmiş Tercihler Sistemi uygulamasından yararlanmasını öngören statü verilmişti.  Böylelikle Kırgızistan ihracatçılarına, AB ülkelerine 6 bin çeşit tarım, gıda ve tekstil ürününü gümrüksüz (sıfır tarifeyle) ihraç imkanı tanınmış oldu.
Elektrik Mühendisleri Odası kesintiyle ilgili olarak  açıklamasını yaptı.  CHP'li Aykut Erdoğdu da "Bana iletilen bilgiye göre sorun ağırlıklı iletim hatlarından ve güç düşüşünden kaynaklanıyor" dedi.
Başbakan Ahmet Davutoğlu’nun Sırbistan’ın başkenti Belgrad’a yaptığı ziyareti takip ettik. Öncelikle Davutoğlu’nun ziyaretinin; hem zamanlaması hem de iki güne yayılması nedeniyle tüm Balkanlar’da büyük dikkatle izlendiğini söylemekte fayda var. Rusya’nın hinterlandı olarak görülen bir ülkeye yapılan ziyaret haliyle bu yönüyle de dikkat çekiyor. Başbakan, Belgrad’da ziyaretinin bu boyutunu “Zaten önemliydi Türkiye-Sırbistan ilişkileri ama Rusya’yla yaşadığımız son gelişmelerden sonra daha da önem kazandı. Çünkü Rusya Balkanlar’da Türkiye’yi rahatsız edebilecek ve kendileri için müttefik adlettikleri ülkelere dönük bir çaba içinde. Türkiye-Sırbistan ilişkileri iyiyse Balkanlar’da bir meltem rüzgârı esiyor. Kötüyse hani ‘Balkanlar’dan gelen soğuk rüzgâr’ denilen rüzgâr esmeye başlıyor. Türkiye’ye yakın olan gruplar ile Sırbistan’a yakın olan gruplar arasında birden bir gerilim doğuyor. Bu da Balkanlar’daki genel havayı etkiliyor” sözleriyle özetliyor. Neyse ki bizim de yerinde gördüğümüz kadarıyla Sırbistan-Türkiye ilişkileri “gayet iyi” denebilecek düzeyde seyrediyor. Gazetecilerle görüşme sırasında konu kaçınılmaz bir şekilde iç gündeme geliyor ve Başbakan suallerimize şu cevapları veriyor: Bu ziyaretleri düşünürken birkaç şeyi hedefledik. Birincisi yeni bir döneme başlıyoruz; bir diyalog başlatmak. Nasıl biz Başbakan olduktan sonra Azerbaycan’a gidiyoruz... Bir geleneği oluşturmak. Gündem olarak ne var diye sorduğunuzda; yeni Anayasa, ardından ikinci olarak üzerinde durmayı arzu ettiğimiz husus iç tüzük, Meclis’i daha iyi çalıştırabilmek için... Üçüncüsü reformlar. Bizim açıkladığımız reform paketleri var, bunlarla kanaatlerini almak ve süratle çıkmasını sağlamak, çünkü herkesin kabul ettiği reformlar bunların çoğu. Bu üç konu üzerine odaklanacağız. Bir de kalıcı bir bütçeye kavuşulması için yardımcı olmalarını rica edeceğim. Esas itibarıyla bu dört konu, tabi merkezinde yeni Anayasa hususu var. Niye yeni bir Anayasa ihtiyacı içindeyiz, çünkü 12 Eylül Anayasası toplumun bütününü kuşatan bir Anayasa olarak yazılmadı. Mümkün olan en geniş tabanda bu Anayasa’yı oluşturma ihtiyacı var. Onun için de önce muhalefet liderleri sonra da sivil toplumla sürekli temas halinde olacağım. Yani bu, bir seferde gidip ‘Biz Anayasa’yla ilgili şunu düşünüyoruz, bunu kabul eder misiniz etmezseniz ne olacak?’ falan gibi bir tartışma değil. Bir şeyi konuşacağım Kılıçdaroğlu ve Bahçeli ile. Yeni Anayasa konusunda onlar için en uygun yöntem nedir? Çünkü usulde anlaşamazsak; sonra ‘Sen şununla gelme, ben şunu söylemeyeyim’ gibi başlarsak bunlar doğru değil. Herhalde ne Kılıçdaroğlu’nun ne Bahçeli’nin itirazı yoktur. HDP’yi de zikretmek isterdim ama malum sebeplerle görüşmeyeceğiz. 12 Eylül Anayasası’nın tümden değişmesi gerektiği konusunda kimsenin bir itirazı yok. Görünüşte... Gerçekten herkes değişmesini istiyor mu? Bu ayrı bir soru. Hem 12 Eylül darbesinden şikâyet edip hem 12 Eylül Anayasası’na sığınmak doğru değil. Bu sebeple yöntemi istişare etmeyi düşünüyorum. Sonra da muhtevayla ilgili hususlar... Son birkaç gün uzlaşma komisyonunda yapılan tartışmaların metinlerini okudum. Ciddi bir külliyat var okumaya devam ediyorum. Bu sürece katkıda bulunan arkadaşları cumartesi gecesi topladım, ilerleyen saatlere kadar onları dinledim. Yani ezberden herhangi bir çalışma yapmadan gitmiyoruz. Bir meselenin ruhu, bir de formu vardır, Anayasa’larda da böyle. Şöyle bir formülü doğru görmüyorum; ‘12 Eylül Anayasası’nın ruhu yaşasın, formunu değiştirelim.’ Şimdiye kadar çok revizyon yapıldı, revizyonist yöntemleri oldum olası benimsememişimdir. Yani şekli bazı şeyleri değiştirelim 1-2 maddeyi, bugünkü krizleri aşalım veya şöyle yapalım gibi. Ruhu o kadar bozuk ki 12 Eylül Anayasası’nın olmuyor. Bu tür konularda her şeye açık olmak lazım. Ben Anayasa’ların açık olması gerektiğini düşünüyorum. Kendine, halkına güvenen Anayasa açık Anayasa’dır. Terminoloji itibarıyla kapalı Anayasalar vardır. Belli maddelerinin değiştirilmesinin yasaklandığı Anayasalar. 4, bazen 10 madde olabilir bu. Açık Anayasa’da ise her şey konuşulabilir.  Bu 4 madde ile ilgili benim şüphe beyan ettiğim anlamına gelmiyor. Ben o 4 maddeye inanıyorum ama halkıma, kendime, kuracağımız sisteme güveniyorum ki, bunlar açık da olsa bu 4 maddeyi değiştirmeyi kimse düşünmez, yani aidiyeti kuvvetliyse böyle bir şeye ihtiyaç olmaz. Zaten ruhu burada. Ruhu dediğim husus ne; 1- Vatandaş-insan odaklı olacak, devlet odaklı olmayacak. Bizim Anayasa devlet odaklı. Yani devleti korumak esastır. Halbuki devletin esası insandır. Mesela bu benim için olmazsa olmaz şeylerden biri. İnsan onurunu esas alacak. Bunu temel hak ve özgürlükler konusunda taviz vermeden yapacağız. 12 Eylül Anayasası’na baktığınızda vatandaşı tehdit görüyor. Her an yaramazlık yapabilir diye sanki bakıyor, anne baba (gibi) ve kısıtlama koyuyor. ‘Şunu yapma, şunu da yapma!’ ‘Şunu yaparsan bile şunları şunları gözeterek yap.’ Halbuki ne vatandaş çocuktur ne de devlet vatandaşlar dışında var olabilen bir şeydir. Bunlar hep ruhuyla ilgili şeyler. Bunların oluşması halinde biz formu rahat konuşuruz. Form nedir? Yönetim şeklidir. Ha bir de güçler ayrılığı prensibi ruhtur, form değildir. Yani ‘Başkanlık üzerinden diktatörlük doğar’ gibi bir kanaati serdedenlere söylüyorum; en büyük diktatörlük bazen jüristokrasi üzerinden doğabilir. Mesela Hitler parlamenter sistem içinde gelişti. Bu tür kalıpların dışına çıkmak lazım. Düşünüyorum. Yani bence o ruhu sağlarsak, o ruh üzerinde başkanlık sistemi de, parlamenter sistem de özgürlükçü olur. Başkanlık sistemine ‘Türkiye bölünür’ diye karşı çıktıklarını iddia ediyorlar. Sanki başkanlığın öncül şartı federalizm gibi. Yahu Almanya’da federal devlet var, parlamenter sistem. Yani diktatörlük dediğiniz, gücün tek elde toplanması. Amerikan sisteminde zaten kurucu babalar bunu engellemek için bu sistemi geliştirmeye çalıştı. Çok açık konuşacağım. Meseleyi kişiselleştirmememiz, konjonktüre teslim etmememiz lazım. Yani ‘Başkanlık gelirse Sayın Erdoğan başkan olur’ ya da bugünkü konjonktür ,‘Başkanlık gelirse biz iktidar olamayız.’ Öyle bir sistem kuralım ki torunlarımız, onların torunlarının torunları da bununla yaşayabilsin, bir daha fetrete izin olmasın. 30-40, belki 10 sene sonra bilemeyiz ama biyolojik ömrün ortalamasına bakıldığında 30 sene sonra hiçbirimiz yokuz. Ben de yokum, sayın Cumhurbaşkanı’mız da yok, Kılıçdaroğlu da yok. Biz Mevlânâ muhitleri Şeb-i Arus deriz, geldi mi eyvallah. Ama 50 sene sonra Türkiye olacak. Çağrım burada liderlere; gelin konjonktürel şeyleri bir kenara koyalım. Yine başkanlığın; Türkiye’deki evrilen sistem itibarıyla geçişin kolay olacağı kanaatindeyim. Yeni bir şeyi inşa etmek bakımından da bunu savunacağız. ‘Yok biz bundan hoşlanmıyoruz’ diyorsa kendi teklifi neyse onu getirsin. Machiavelli’nin çok sevdiğim bir değerlendirmesi var. ‘Fransa gibi bir devleti kurmak çok kolay, idare etmek imkânsızdır. Osmanlı gibi bir devleti kurmak çok zor, idare etmek kolaydır’ der. Yani devleti öylesine yeniden tanzim edelim ki iyice düşünelim, konuşalım ama sonra idare etmek kolay olsun. Başbakan olduğumda Demirtaş’ı Başbakanlık’ta kabul ettim, çok eleştiri almama rağmen hiç tereddüt etmedim. Çünkü Meclis’te grubu bulunan bir partinin eşbaşkanıydı. Başbakanlık’ta onu kabul ettiğim tarih 1 Ekim. 6 Ekim’de Kobani’yi kışkırtarak çıkarttılar. 7 Haziran’dan sonra hükümeti kurma görevini 9 Temmuz’da Cumhurbaşkanı’mızdan aldım, 15 Temmuz’da onları ziyaret ettim, o zaman da çok eleştiri aldım parti içinden. ‘Niye gidiyoruz, adam 8 Haziran’da açıklama yaptı ‘Asla’ dedi’ diye. Ben ‘Hayır’ dedim, ‘Hükümet görevini aldım kimseyi dışlamam.’ 1 Kasım seçimlerinden sonra arada terörle mücadele dahil vahim açıklamalar yapmış olmalarına rağmen ‘Herkesle görüşeceğim’ dedim. Tekrar randevu istedim. Benim HDP’yle şu aşamada görüşmem siyasi bir risk, ben bu riski aldım hiç tereddüt etmeden. Onlar karşılığında ne yaptılar? Daha randevunun mürekkebi kurumadan Demirtaş açıklama yaptı ‘Gelince şunu soracağız, bunu soracağız’ Hesap sorma makamı sanki. Yahu sen önce kendi hesabını ver. Nedir bu hendekler, barikatlar, silahlar, saldırılar. Ne yapmak istiyorsunuz? Soruşturmaya gelince, hukuk devletinde herkes kurallara uymak durumundadır. Ha fikir hürriyeti var, herkes her şeyi söyleyebilir. Fikir düzeyinde kaldığı müddetçe. Fakat kimse var olan bir hukuk sistemi işlerken, kendi başına de-facto özerklik falan ilan edemez. Bu suçtur. Şimdi Almanya’da diyelim ki bir akşam federal yeni bir yapı ilan ederseniz Alman hukuk sistemi buna sessiz kalır mı? Ya da Amerika’da 50 federal devlet var, sen de bir federal devlet ilan ediyorsun bir köşede... Birisi ‘Böyle bir şey ilan ettim şuralarda barikat kazdım, giremez’ diyebilir mi? O andan itibaren suç başlar. Bunu kimse fikir özgürlüğü olarak göremez. Bir ilan ve bunun parçası olarak da yapılmış hendekler, barikatlar, saldırılar, Doçkalar, Kanaslar var. Bir siyasi partinin terörü ve teröristi övmesi, savunması, toplumu bu faaliyetlere katılmaya davet etmesi kabul edilemez. Her demokratik hukuk düzeni bunu suç olarak telakki eder. Yani bu konuda hiç taviz yok. Tabii Rusya ile böyle bir savaş içindeyiz dememiz doğru değil, öyle bir veri yok ortada ama siber güvenlik şu anda her yerde ulusal güvenliğin bir parçası olarak telakki ediliyor. Bunlara karşı her türlü tedbiri aldık. Ama hiçbir ülke de ‘Bu tehditlere karşı korunaklıyız’ diyebilecek durumda değil. O bakımdan ciddi bir teyakkuz halindeyiz. Başbakan Ahmet Davutoğlu’nun Sırbistan ziyaretinin ikinci gününde Boşnakların yaşadığı Sancak Bölgesi’ne yapacağı ziyaret, sis nedeniyle iptal edildi. Dün sabah saatlerinde Sırbistan Cumhurbaşkanı Tomislav Nikolic ile görüşen Davutoğlu, Türkiye’ye döndü. Davutoğlu’nun Belgrad’da Bosna Hersek Başbakanı Denis Zvizdic ve Sırbistan Başbakanı Aleksandar Vuciç ile bir araya gelip birlikte Yeni Pazar’a gitmesi planlanmıştı. Bu kapsamda Davutoğlu’nun dün öğle saatlerinde Belgrad’dan Sancak Bölgesi’nin merkezi Yeni Pazar’a helikopterle geçmesi planlanıyordu. Bu amaçla Başbakanlık’a ait iki helikopter Türkiye’den Sırbistan’a gitti. Ancak helikopterler Belgrad’da etkili olan yoğun sis nedeniyle kente inemedi. Bosna Başbakanı Zvizdic de sis engeline takıldığı için Belgrad’a gelemedi. Tüm bu gelişmeler üzerinde Yeni Pazar ziyaretini iptal eden Davutoğlu, Ankara’ya döndü. 13.00'TE HDP’den randevu talebini geri çeken Başbakan Davutoğlu, CHP Lideri Kılıçdaroğlu ile bugün Meclis’te bir araya gelecek, yeni Anayasa için Kıılçdaroğlu’nun nabzını yoklayacak. Muhalefet ile iletişim kanallarını açık tutmak isteyen Davutoğlu, “Bunu ön görüşme kabul edelim. Süreç içinde ihtiyaç duydukça bir araya gelelim” mesajı verecek. Görüşme saat 13.00’te Kılıçdaroğlu’nun makam odasında başlayacak.
İstanbul polisi, uyuşturucu şebekesinin lideri “Tilki Selim” lakaplı Selim Işık'ın Afganistan, Pakistan ve İran'dan temin ettiği eroini Türkiye üzerinden Avrupa'ya gönderdiğini belirledi.  Çete üyesi Emekli Binbaşı Ayhan P'nin Yüksekova'dan minibüse yüklediği 71 kilo eroini İstanbul'da ele geçirildi.  Operasyonda “Tilki Selim”in de aralarında bulunduğu 11 kişi yakalandı.  Selim Işık'ın ismi “Susurluk” skandalı sırasında gündeme gelmişti.  “Yeşil” kod adlı Mahmut Yıldırım'ın İranlı uyuşturucu kaçakçısı asker Stimko'yu kaçırarak ailesinden 300 bin mark ve 50 bin dolar fidye almıştı.  Daha sonra İranlı uyuşturucu kaçakçısı asker Smitko'nun MİT'e çalıştığı ve Selim Işık'ın bacanağı olduğu ortaya çıkmıştı.  Fidye alındıktan bir süre sonra Smitko'nun cesedi bulunmuştu.  Ancak Selim Işık'ın ismi eski Başbakanlık Teftiş Kurulu Başkanı Kutlu Savaş'ın raporunda da geçiyordu.  Rapordaki ses kaydında “Yeşil”in Selim Işık'ı uyuşturucu parasını paylaşması yönünde tehdit ediyordu.  Ses kaydında “Yeşil” şöyle diyordu: “Yalnız yersen kustururlar.”  Uyuşturucu operasyonunda gözaltına alınanlar arasında Yüksekova çetesi davasında yargılanan emekli Binbaşı Ayhan P. ve Kadıköy Mavi Çarşı’da 13 kişinin ölümüyle ilgili davada ömürboyu hapse mahkum olan Azime Işık'ın babası da var.  Polisteki sorguları tamamlanan ve adliyeye sevk edilen aralarında ''tilki'' lakaplı Selim Işık'ın da bulunduğu 11'i kişi tutuklanarak cezaevine gönderildi.
Avustralya hükümeti, bilim adamlarının insan embriyonlarını kopyalamalarına ve embriyona ait kök hücreler elde etmelerine izin veren ilk lisansı verdi.  Şirkete söz konusu lisansı veren Ulusal Sağlık ve Tıp Araştırma Konseyi’nin lisans komitesi başkanı doktor John Findlay, Sydney IVF’nin çalışmasının yakından takip edileceğini belirterek, şirkete tedavi amaçlı kopyalama lisansı verildiğini, embriyonların fetüs aşamasına ulaştırılmasına izin verilmediğini kaydetti. Bilim adamlarının, araştırmalarını, en fazla embriyonun rahime henüz yerleştirilmediği blastokist aşamasında sürdürebilecekleri belirtildi.  Şirketin araştırmasında başarılı olması halinde, bunun dünyada bir ilk olacağı kaydedilirken, Sydney IVF, araştırmalarında, yalnızca yeterince olgunlaşmadıkları ya da düzgün bir biçimde döllenmedikleri için tüp bebek için uygun olmayan ve donörlerin izin verdiği yumurtaları kullanacaklarını açıkladı.  Sydney IVF, embriyon kopyalamak için embriyona ait kök hücre, toplanmış yumurtalara tutulu kümülüs hücreleri ve deri hücrelerinin kullanılacağını bildirdi.  Dünyada kök hücre çalışmaları yapılan diğer ülkelerde, bilim adamlarının, çeşitli teknikler kullanarak, embriyona ait hücrelere benzediklerine inandıkları kök hücreler elde etmelerine izin veriliyor, ancak hiçbiri, kopyalanmış insan embriyonundan embriyona ait hücreler çıkaramıyor.  Avustralya’da tedavi amaçlı kopyalama araştırması üzerindeki yasak, 2006 yılı Aralık ayında parlamentoda yapılan oylamada kaldırılmıştı. Ülkede üreme amaçlı insan kopyalamak ise yasak.
Geçen hafta 3.64’ü aşan dolar/TL’de rekor yolculuğu dün de devam etti. Dolardaki küresel değer kazancı ve içerideki siyasi endişelerle dolar/TL yeni tarihi zirvesi olan 3.7388’e çıktı. Güne 3.65’i aşarak tarihi zirveden başlayan kur, açıldığı dakikadan itibaren kademeli olarak yükselişini sürdürdü. Sabah saatlerinde açıklanan ve beklentileri karşılamayan sanayi üretimi verisi ardından 3.6830’a çıkan dolar/TL, öğle saatlerine gelindiğinde 3.70’i aştı. Kur en son 3.7388’e kadar yükseldi. Avro da doların yükselişine paralel rekor kırarak 3.9340 ile tarihi zirvesini gördü. Serbest piyasada dolar 3.7330, Avro 3.9280 TL’den günü tamamladı. Kurun yükselişinde hem iç hem dış riskler etkili oluyor. Küresel piyasalarda ABD Merkez Bankası’nın (Fed) faiz artıracağı endişeleri dolar endeksini 14 yılın zirvesine yaklaştırırken, içeride kuru etkileyen unsurlar arasında siyasi ve jeopolitik gelişmeler öne çıkıyor. Anayasa değişikliği görüşmelerinde ikinci maratonun başlamasıyla siyasi sisteme ilişkin tartışmalar, referandum belirsizliği, jeopolitik riskler ve güvenlik riskleri, Merkez Bankası’nın siyasi endişelerle TL’nin sert değer kayıplarına karşın faiz adımlarını kullanmaktan çekinebileceği endişesi, faiz adımlarının kullanılması halinde siyasilerle yaşanabilecek gerilim ihtimali, Türkiye’ye tek yatırım yapılabilir notu veren Fitch’in 27 Ocak’taki değerlendirme tarihinin yaklaşması Türk finansal varlıkları üzerinde baskı unsuru oluşturuyor. TL geçen hafta olduğu gibi dün de gelişen ülke para birimleri arasında dolar karşısında en çok değer kaybeden oldu. Gelişen ülke para birimlerinde dün yüzde 0.1 ila yüzde 1 arasında değer kaybı yaşanırken TL’deki değer kaybı yüzde 2’ye yaklaştı.
Beşiktaş, Akhisar beraberliğinin ardından kazanmaya mecbur olduğu bir maça çıkıyordu. Geçen hafta eleştiri oklarının hedefinde bulunan Alexis, Şenol Güneş’in kemendiyle kenara gelmiş Tosic, savunmanın ortasına gelmişti. Kayserispor ise art arda aldığı 2 galibiyetle nefes almıştı. Ama bu maçtan 1 saat önce gelen Eskişehir galibiyet haberi bu maçın önemini bir kat daha arttırmıştı.  Yeni stadı dolduran taraftarların da yardımıyla rakibin üzerine giderek başladı maça Beşiktaş. İsteği her halinden belli olan Quaresma, 2. dakikada sağdan ortaladı. Uzak direkte Gomez’in vuruşu istediği gibi değildi. 9’da Quaresma sağdan geldi vurdu ama Ahamada kurtardı. Golün geliyorum dediğini Sağır Sultan bile duymuştu. 10’da Sosa sağdan ortaladı. Gomez ön direkte eğilip kafayı vurdu: 1-0. Kayserispor açılmaya başladı. Beşiktaş, bundan yararlanacak organizasyonları yapmaya başladı. 23’te solda Gomez, Oğuzhan’ı gördü. O da düzeltip ağlara gönderdi: 2-0. 34’te Olcay soldan sağa harika bir pas attı. Sonrasında Quaresma, kendine has bir driplingle ceza alanına girdi. Klas vuruşunu Ahamada ağlarda gördü: 3-0. 41’de Tosic’in üst direkten dönen şutu ve 43’te Sosa’nın yakın mesafeden Ahamada’yı yenemediği an, devrenin 3-0’da kalmasını sağladı. 56’da Olcay, harika bir pas çıkardı. Gomez solda topla kaleciyi geçti ama sıfırdan vuruşu kaleye paralel gitti. İyice rahatlayan ve oyunu açan Beşiktaş 64’te tehlikeli geldi. Sosa’nın ceza alanı içinden şutunu Ahamada kornere gönderdi. 67’de Zeki’nin hatası ve ardından faulüyle Quaresma yerde kaldı. Penaltıyı Gomez 69’da dışarı gönderdi. 75’te Derley, Oğulcan’ın pasıyla kendisini kaleciyle karşı karşıya buldu. Ama vuruşu dışarıya gitti. Uzatma bölümünde süper yedek Cenk 8’inci golünü attı: 4-0. Beşiktaş açısından iç rahatlatan bir performans oldu. Gelecek hafta oynanacak Galatasaray derbisi öncesi puan kaybı yapılmadan, goller atarak puan kaybının telafi edilmiş olması Şenol Güneş ve öğrencileri için önemli. Kayserispor ise 2 galibiyetin ardından bu yenilgiyle küme düşme tehlikesini hissediyor.  Vodafone Arena  Serkan Çınar, Erdem Bayık, Esat Sancaktar  Tolga – Beck, Marcelo, Tosic, İsmail – Atiba, Oğuzhan (72 Gökhan) – Quaresma (71 Cenk), Sosa, Olcay (87 Necip) - Gomez  Ahamada – Zeki, Mustafa, Simic (46 Mabiala), Berkan – Mijailovic – Deniz, Furkan, Lopez, Oğulcan (78 Ömer) – Sinan (59 Derley)  Quaresma; Mustafa, Zeki  Gomez (10), Oğuzhan (23), Quaresma (34), Cenk (90+1)
İtalya Ligi’nde Napoli’nin çıkışı devam ediyor. Sampdoria’yı 4-2 yenen Rafael Benitez’in ekibi üçüncü Lazio ile farkı ikiye düşürdü ve Şampiyonlar Ligi şansını arttırdı. 13. dakikada Eder’in sağdan ortasını Napoli savunmasından Raul Albiol ters bir vuruşla kendi ağlarına gönderdi ve Sampdoria deplasmanda 1-0 öne geçti. 31’de Gabbiadini’nin zayıf vuruşunu kaleci Viviano, elinden kaçırınca ayağının arasından meşin yuvarlak filelere gitti. 34’te Gabbiadini ile verkaç yapan Higuain’in vuruşunda top ağlarla buluşunca Napoli 2-1 üstünlüğe ulaştı. 47’de Lorenzo Insigne, müthiş bir vuruşla Napoli’yi 3-1 öne geçirdi. 79’da De Silvestri’nin ceza sahasında Hamsik’i düşürmesiyle kazanılan penaltıyı gole çeviren Higuain durumu 4-1’e taşıdı. 88'de Luis Muriel, karşılaşmanın skorunu belirledi: 4-2. Dördüncü Napoli, 56 puana çıkarak, beşinci Sampdoria ile farkı altı puana yükseltti ve üçüncü Roma ile farkı da ikiye düşürdü.
sandıkları açıldı.   Erdem Gül oldu.    ve  ntv.com.tr’nin  sayfasından takip edilecek.  için yaklaşık 57 milyon 94 bin   oy kullandı. Millet İttifakı ve Cumhur İttifakı’nın 2019 yerel seçim adaylarını belirledi. Yerel seçimlere Adalet ve Kalkınma Partisi, Bağımsız Türkiye Partisi, Büyük Birlik Partisi, Cumhuriyet Halk Partisi, Demokrat Parti, Demokratik Sol Parti, Halkların Demokratik Partisi, İYİ Parti, Milliyetçi Hareket Partisi, Saadet Partisi, Türkiye Komünist Partisi ve Vatan Partisi, Hür Dava Partisi katıldı. nın Erdem Gül olduğu seçimlerde şu adaylar yarıştı:  Saadet Partisi: Hakan Aktaş Bağımsız Türkiye Partisi: Taner Önel Serbest  Vatan Partisi Memet: Orhan Şenoğlu  Cumhuriyet Halk Partisi: Erdem Gül  Adalet ve Kalkınma Partisi: Özlem Öztekin Vural  Demokratik Sol Parti: Coşkun Özden
, Venezuela'nın Washington Büyükelçiliği maslahatgüzarı ile Houston'daki konsolosunu "istenmeyen kişi" ilan etti. ABD Dışişleri Bakanlığı Sözcüsü  , Venezuelalı maslahatgüzar ve konsolosun geri gönderilme kararına ilişkin yazılı açıklama yaptı. Nauert, bu kararın Vienna Anlaşması kapsamında aldığını vurgulayarak, "ABD Dışişleri Bakanlığı Venezuela Elçiliğindeki maslahatgüzarı ve Venezuela'nın Houston'daki konsolosunu istenmeyen kişi ilan etti. Bu kişilerin ABD'den ayrılması için 48 saat süre tanındı." ifadesini kullandı. Venezuela Devlet Başkanı Nicolas Maduro televizyondan yaptığı açıklamada, Robinson ve yardımcısı Brian Naranjo'ya Venezuela hükümetine karşı komplo kurdukları gerekçesiyle ülkeden ayrılmaları için 48 saat süre verdiğini duyurdu. ABD Dışişleri Bakanı Mike Pompeo da Nicolas Maduro'nun Venezuela Devlet Başkanlığını ilk turda kazanmasın ardından yaptığı açıklamada, seçimlerin "hileli" olduğunu iddia etmişti. Pompeo, "ABD, 20 Mayıs'ta gerçekleşen Venezuela'daki hileli seçimleri kınıyor. Bu sözde seçimler anayasaya saldırı ve Venezuela'nın geleneksel demokrasisine hakarettir." görüşünü savunmuştu.
CHP Grup Başkanvekilleri Akif Hamzaçebi ve Muharrem İnce ile arkadaşlarının imzasıyla TBMM Başkanlığı'na sunulan araştırma önergesinin gerekçesinde, İsrail silahlı kuvvetlerinin, çoğunluğu Türklerden oluşan 32 ülke vatandaşının bulunduğu gemi konvoyuna yaptığı insanlık dışı saldırıda 9 Türk'ün öldüğü, 60'a yakın kişinin yaralandığı anımsatıldı.  Türk ve dünya kamuoyunu derinden sarsan bu saldırının, sadece bir ülkeye değil, tüm insanlığa yönelik olduğu ifade edilen gerekçede, ''Bu konvoydaki gemilerde bulunan insanlar, uluslararası camianın vicdanını temsil etmektedir. Bu nedenle bu saldırı insanlık vicdanına ve değerlerine yapılmıştır'' denildi.  İsrail'i kınayan deklarasyonun, TBMM'de oybirliğiyle kabul edildiği anımsatılan gerekçede, deklarasyonun gereğini bir an önce yerine getirilmesi istendi.  MHP Kastamonu Milletvekili Mehmet Serdaroğlu ve arkadaşlarının imzasıyla TBMM Başkanlığı’na sunulan araştırma önergesinin gerekçesinde, saldırıda 9 vatandaşın hayatını kaybettiği, 23 vatandaşın da yaralandığı hatırlatıldı.  İsrail'in uluslararası sularda sivil bir yardım konvoyuna müdahalede bulunmasının ve sivilleri katletmesinin insani değerlere karşı yapılmış bir devlet terörü olduğu ifade edilen gerekçede, ''İsrail'in bölgede yıllardır yürüttüğü saldırgan tutum ve yaptığı katliamların son örneği olan bu saldırının cezalandırılması için her türlü uluslararası hukuki ve diplomatik girişim elbette yapılmalı ve sorumluları ortaya konulmalı, vatandaşlarımızın hukuku aranmalıdır'' denildi.
Yıllardır aynı mekanlarda, aynı şehirlerde sahneye çıkmış İzmirli rock'çılar Deniz Tuzcuoğlu & Dört X Dört, Sarp, Anıl Altınöz ve Aydok Moralıoğlu’nun sahnede de birlik olma fikriyle ortaya çıkan “1 İzmir Gecesi”nin ilk konseri 19 Nisan Çarşamba günü. IF Performance Hall Beşiktaş sahnesinde düzenlenecek konserler saat 22.00’de başlıyor.  Deniz Tuzcuoğlu & Dört X Dört, Sarp, Anıl Altınöz ve Aydok Moralıoğlu simgesi oldukları ve çıkış yaptıkları İzmir’i sahnede de unutmadıklarını gösterecekler. “1 İzmir Gecesi”nde Tanju Okan ve Dario Moreno şarkılarının bu kez bir arada söylenirken, İzmir’e dair çeşitli sürprizler de olacak.
'u Eylül ayında tapacağı lansmanda tanıtacağı iddia edilen Apple, iOS 8.4.1 güncellemesini yayınladı. Gelen yeni güncellemeyle müzik odaklı iyileştirmeler oldu. Bu güncellemeyle   kullanıcılarına müzik servisinden daha iyi yararlanmalarını sağlayacak.  güncellemesinde   dışında gözle görülür farklar bulunmamakta. Apple'ın bir önceki sürümle kıyasla büyük yeniliklere yer vermediği sürümün iOS 9'dan önceki son güncelleme olduğu düşünülüyor. Son dönemde sıklıkla dile getirilen iddialara göre, Apple,  ve   adını alması beklenen yeni akıllı cihazlarını Eylül ayı içinde tanıtacak.  Yeni cihazların iOS 9'a sahip olacağını ve iOS 9'un da bu lansmanda görücüye çıkacağı gelen iddialar arasında Güncellemeyi yapmak isteyen kullanıcılar iPhone'un ayarlar bölümüne girdikten sonra, 'genel ayarlar' seçeneği içerisinde bulunan yazılım seçeneğini seçerek güncellemeyi başlatabilirler.
Altı çocuk sahibi Angelina Jolie - Brad Pitt çifti evleniyor. In Touch magazin dergisinin haberine göre 48 yaşındaki Pitt ve 37 yaşındaki Jolie, nikah yüzüklerini aldı.  Dergiye göre; 27 Kasım'da Jolie'nin stilisti, Neil Lane adlı mücevherciden çiftin nikah yüzüklerini teslim aldı. ABD'li aktör Brad Pitt, son filmi 'Killing Me Softly'nin New York galasında çocukların evlenmelerini çok istediğini açıklamıştı. Pitt, "Çocuklar çok ısrar ediyor. Artık zamanın geldiğini hissediyorum" demişti. Çiftin düğün günü ise henüz açıklanmadı. Jolie ve Pitt'in, bu yılın başında, Ağustos ayında evleneceklerine dair haberler de yapılmıştı. Angelina daha önce iki kez evlendi. Jolie, ilk eşi İngiliz aktör Jonny Lee Miller ile 1996 -1999 yılları arasında, ikinci eşi Billy Bob Thornton ile 2000 - 2003 yılları arasında evli kaldı. Brad Pitt ise ünlü oyuncu Jennifer Aniston ile evliydi. 2005 tarihli 'Mr. & Mrs. Smith' filminin çekimleri sırasında ilişkileri başlayan çiftin, Maddox (11), Pax (8), Zahara (7), Shiloh (6) ile Knox ve Vivienne (4) adlı altı çocuğu bulunuyor.
Özgür Çevik, Serkan Keskin, Özlem Yılmaz gibi isimlerin katıldığı gecede Melis Birkan, sevgilisi Yücesoy’u yalnız bırakmadı. Oyunu ön sıradan izleyen güzel oyuncu çıkışta, “Çok cesur bir iş. Herkesin izlemesini tavsiye ederim” diye konuştu. Birkan çıkışta oyunun afişinin önünde objektiflere poz verdi.
Caddebostan Kültür Merkezi'nde "Tüm dünyayı kucaklamak istedim; kollarım yetişmedi" alt başlığıyla gerçekleşen sergi, ünlü şairin fotoğrafları, kişisel evrakları, defterleri ve elyazılarıyla yaşam öyküsünü ve sanatçı kişiliğini gözler önüne seriyor. Özdemir Asaf'ın anıldığı sergide konuşan oğlu Gün Arun, yaptığı açıklamada, sergide, babasının yaşamını hissettiren, gösteren, aktaran özelliklerin olduğunu dile getirdi. Gün Arun sergiyi Yapı Kredi Yayınlarıyla hazırladıklarını aktararak, "Özdemir Asaf'ı hissetmelerini, bazı konularda anlamalarını ve birçok yaşam alanına tanıklık etmelerini sağlayan bir sergi. Bizim aile olarak çok az bulunan bir aile arşivimiz vardır. Burada o arşivden seçmeler var. O seçmelerde öğrencilik yıllarındaki notlarından tutun, son şiirine kadar çok iyi bildiğimiz bazı şiirlerin ilk el yazmalarını ve bazı kitapların kendi içerisindeki öykülerini görebiliriz" diye konuştu. Arun, serginin ünlü şairi daha çok tanıma imkanı verdiğinin altını çizdi. Açılışa katılan Mimar Sinan Üniversitesi Öğretim Üyesi Mehmet Rıfat Akbulut ise Özdemir Asaf'ın böyle bir sergiyi fazlasıyla hak ettiğini aktararak, "Kendisini kısa süre de olsa tanıma imkanı buldum. Serginin, yeni kuşakların Asaf'ı tanıması açısından zamanlaması gayet güzel. Öğrencilerimin çoğu Özdemir Asaf'ı biliyor. Hatta ezbere bildikleri şiirleri var" ifadelerini kullandı. Akbulut, Özdemir Asaf'ın çok heybetli ve ince fikirli bir insan olduğunu söyledi. "Yaşamak değil/Beni bu telaş öldürecek", "Sen bana bakma/Ben senin baktığın yönde olurum", "Bütün renkler aynı hızla kirleniyordu/Birinciliği beyaza verdiler", "Yalnızlık paylaşılmaz/Paylaşılsa yalnızlık olmaz" dizelerinin sahibi Asaf için açılan sergi, 23 Ekim'e kadar devam edecek.
İmralı'da Pazar günü terör örgütü PKK'nın lideri Abdullah Öcalan ile görüşen heyette yer alan BDP Milletvekili Pervin Buldan, notlarını paylaştı.  Örgüte yakın bir yayın organına konuşan Pervin Buldan, Öcalan'ın Dicle Üniversitesi'nde yaşanan öğrenci olayları için "özellikle gençlerden duyarlı olmalarını ve provokasyonlara gelmemelerini" istediğini söyledi.  BDP'li Buldan, “Dicle Üniversitesi'nde yaşanan olaylara ilişkin kesinlikle hiç kimsenin bu süreçte provokasyonlara gelmemesi gerektiğini, özellikle gençlerin bu konuda çok duyarlı olmaları gerektiğini ifade etti. 'Çünkü bu tür çatışmalar, yaşanan olaylar sürece zarar verir' dedi. Dolayısıyla hem gençlerin hem de Türkiye’de yaşanan bütün halkların bu süreçte dikkatli olmaları gerektiğini ve provokasyonlara gelmemeleri gerektiğini ifade etti” dedi.  Abdullah Öcalan’ın süreçle ilgili yapılan tartışmaları yakından izlediğini belirten Buldan, izlenimleri şöyle anlattı:  “Genel olarak bu süreçle ilgili yapılan tartışmaları, eleştirileri, önerileri takip ettiğini ifade etti. Ve gelinen noktada bu süreçten çok memnun olduğunu söyledi. 12 kanal var izlediği. Bu kanallarla Türkiye’deki gelişmeleri, aynı zamanda Ortadoğu’da yaşanan gelişmeleri çok yakından takip ettiğini ifade etti."
Dünya Astım Günü'nde, Kronik Havayolu Hastalıkları Önleme ve Kontrol Programı Türkiye (GARD) kapsamında, Türkiye Halk Sağlığı Kurumu, Türk Toraks Derneği, Türkiye Ulusal Allerji ve Klinik İmmünoloji Derneği iş birliği ile astım farkındalığını artırmak amacıyla basın toplantısı düzenlendi. Toplantıda konuşan GARD Türkiye Koordinatör Yardımcısı  , hem hastaları hem de hekimleri bilgilendirmek amacıyla hazırlanan toplantılarda eğitim kitapları, video ve slayt setleri eşliğinde astımın pek çok yönüyle anlatıldığını söyledi. Gemicioğlu, astım için Küresel Girişim desteğiyle de sürdürülen   aktiviteleri ve diğer çabalarla, hastalık hakkında farkındalığın artırılmasını hedeflediklerini dile getirerek, bu kapsamda birçok çalışma yürüttüklerini belirtti. Türkiye genelinde farkındalık uygulamaları kapsamında yürütülen çalışmalarla halka astımdan korunma yolları hakkında bilgilendirmeler yapıldığını aktaran Gemicioğlu, doktorla yakın iş birliği ve düzenli ilaç tedavisiyle astımlıların hayatlarını kısıtlanmadan yaşayabileceklerinin vurgulandığını ifade etti.  da astımın akciğer içi hava yollarında daralmaya neden olan ve alevlenmelerle seyreden kronik bir hastalık olduğunu belirterek, hastalığın tekrarlayan nefes darlığı, nefes alıp verirken ortaya çıkan hırıltı, ıslık sesi, göğüste baskı hissi ve öksürük gibi belirtilerle kendini gösterdiğini söyledi. Yorgancıoğlu, "Dünyada yaklaşık 300 milyon astımlı hasta olduğu tahmin edilmektedir. Ülkemizde ise yaklaşık her 12-13 erişkinden biriyle 7-8 çocuktan birinde astım görülmektedir. Astımın görülme sıklığı yıllar içinde giderek artmaktadır." diye konuştu. Astımda risk faktörlerinin kişiyle ve çevreyle ilgili olmak üzere ikiye ayrıldığını vurgulayan Yorgancıoğlu, genetik yapı, cinsiyet ve şişmanlık gibi etkenlerin birinci grupta yer aldığını ifade etti.
Meteoroloji 11. Bölge Müdürlüğünden yapılan yazılı açıklamada, rüzgarın, bölgenin doğusunda bu gece saatlerinden itibaren yarın öğlene kadar batı ve güneybatıdan saatte 60 ila 75 kilometre kuvvetinde fırtına şeklinde esmesinin beklendiği vurgulandı. Açıklamada, fırtına nedeniyle oluşabilecek olumsuzluklara karşı, başta denizciler olmak üzere ilgililerin ve vatandaşların dikkatli ve tedbirli olması gerektiği ifade edildi.
Avrupa Ligi İkinci eleme turunda Strum Graz kendi evinde Karadağ ekibi olan FK Mladost Podgorica'ya penaltı golü ile 0-1 yenildi.  FK Mladost Podgorica kendi evine 0-1 skor avantajıyla döndü. Sturm Graz- Mladost Podgorica eşleşmesinin galibi, Fenerbahçe ile karşılaşacak.
Gümrük Bakanı Bülent Tüfenkci, marketlere kar marjı konulacağını ifade ederek "Yüzde 25-30 kar olabilir. 1 lira nakliyesi ile en fazla 2 lira olur ama yüzde 500 kar olmaz" diye konuştu. Meclis'te gazetecilerin sorularını yanıtlayan Tüfenkci, uygulamada sorun yaşanan bazı alanlarda yasa değişikliği veya yeni yasaları içeren bir dizi hazırlık yaptıklarını belirtti. Tüfenkci, bunlar arasında kooperatif yasası, 2. el oto satışları, emlakçılık, hal yasası ve küçük esnaf ile ilgili düzenlemeler olduğunu ifade etti.
Yurt dışına kaçan eski savcı Zekeriya Öz'ün Dubai tatilinin masraflarının kendisi tarafından karşılandığına ilişkin iş adamı Ali Ağaoğlu'dan belge istediği ve Öz'ün kasası olduğu iddia edilen avukat Tayfun Aktaş'ın yargılandığı davada, Ağaoğlu'nun tanıklığına başvuruldu. İstanbul 34. Ağır Ceza Mahkemesi'ndeki duruşmaya tutuklu sanık Tayfun Aktaş ile 3 avukatı katıldı. Duruşmada, iş adamı Ali İbrahim Ağaoğlu, tanık olarak ifade verdi. Dava konusu olaya ilişkin daha önce 2 kez ifade verdiğini aktaran Ağaoğlu, önceki ifadelerinin de doğru olduğunu söyledi. Olay tarihinde Halil İbrahim Demirhan adlı kişinin kendi şirketlerinde bölge temsilcisi olduğunu söyleyen Ağaoğlu, "Aytaç Ocaklı adlı kişi Demirhan'ın yanına gitmiş. Halil, sıkıntılı bir şekilde beni aradı. Demirhan'ı ve yanındaki Aytaç Ocaklı'yı Ataşehir'deki ofise çağırdım. Benim ofisime geldiler. Ocaklı, Zekeriya Öz'e elden eski tarihli makbuz verilmesini talep etti. Çok ahlaksızca bir teklifti. Tayfun Aktaş ofise sonradan geldi. O da makbuz talep etti" dedi. Ağaoğlu, Aytaç Ocaklı ve sanık Tayfun Aktaş'ın makbuz verilmesi için kendisine küfürlü ifadeler kullandığını belirterek, "Savcıyı yedirmeyiz falan dedi. Asıl beni tehdit ettiler. Seni yaşatmayız falan. Seni ticari olarak da fiili olarak da yaşatmayız, bunu sizin yanınıza bırakmayız. Bu makbuz verilmezse bunun hesabını sorarız gibi tehdit ettiler" diye konuştu. Bu tehditlerin ardından, "Ofluyum, elhamdülillah. Gereken cevabı verdim." dediğini aktaran Ağaoğlu, Aktaş'a tekme atıp atmadığı sorusunu "Tekme atmam, zaten vurdum mu deviririm. Hepsini ofisten kovdum. Darp şeklinde bir şey olmadı ama itiş kakış olmuş olabilir" diyerek yanıtladı. Sanığın ve ofisine gelen diğer kişilerin tüm giriş çıkış kamera kayıtları ile bütün fatura ve makbuzları savcılığa gönderdiğini söyleyen Ağaoğlu, sanık sandalyesinde oturan Aktaş'ı tanıyıp tanımadığı sorusu üzerine, dönüp Aktaş'a baktı. Ağaoğlu, "Evet tanıyorum, hatırlıyorum. Bayağı zayıflamış, yakışıklıydı. Yakışıklılığı gitmiş" ifadelerini kullandı. Ağaoğlu, sanık avukatlarının "Zekeriya Öz'ü tanır mıydınız? şeklindeki sorusuna, "Zekeriya Öz denilen şahıs şerefsiz. Kendisini hayatım boyunca 2 kez gördüm. Sekreterimi aramıştı, o zaman başsavcıydı. 'Ağaoğlu, yerinde misin? Çayını içmeye geleceğim' dedi. 'Buyurun Sayın Savcım' dedim. Bir kere de babam öldüğünde taziyesine gelmişti. Oraya geldiğinde, daha önceden tanışık olduğu Halil İbrahim Demirhan ile karşılaşmış, konuşmuşlar. Halil İbrahim, kendisiyle çalışmadığımız dönemde Zekeriya Öz'ü Dubai'de ağırlamış. Taziyeden 15-20 gün sonra Öz, Demirhan'ı aramış, tekrar ağırlanmasını istemiş. Demirhan durumu bana söyledi. Gereken şekilde ağırlamasını söyledim. Öz'ü Dubai'ye ben göndermedim. Benim direk bir ilgim yok. Zaten göndersem ne olur? Devletin savcısıydı" yanıtını verdi. Ali Ağaoğlu, avukatın "Misafirlerinizin her şeyini karşılar mısınız? Su parasını ödemem, viski parasını öderim gibi bir ayrımda bulunur musunuz?" sorusuna ise tepki gösterdi. Duruşma, diğer tanıkların ifadelerinin alınmasıyla sürdü. İstanbul Cumhuriyet Başsavcılığı'nca hazırlanan iddianamede, örgütün yargı alanındaki kumpaslarında kilit rol oynayan ve hakkında yürütülen soruşturma kapsamında meslekten ihraç edilen eski savcı Zekeriya Öz'ün, "kasası" konumunda olduğu ileri sürülen avukat Tayfun Aktaş'ın "silahlı terör örgütüne üye olmak" suçundan 7,5 yıldan 15 yıla kadar hapisle cezalandırılması isteniyor.
Genel Yayın Yönetmenliğini yaptığı foto-röportaj dergisi İz'in koordinatörü Gölnur Cengiz, anı zamansızlaştıran, kişiyi hem geriye hem de ileriye baktıran, iz bırakan bir bellek arşivi olan derginin aynı zamanda bir insanlık arşivi olduğunu belirtti.  Derginin nesli tükenen bir zevkin, bu zevke gönül vermiş, bu sanatı var etmiş maceraperestlerin en iyilerini küçük penceresinden zevk sahibi okurlarıyla buluşturan son kalelerden biri olduğunu belirten Cengiz, duygularını şu sözlerle aktardı:  "Savaşları birlikte lanetledik. Emeğin savaşını bir balıkçı teknesinde ya da yeryüzünün en dibine girip karalara batarak yaşam savaşı veren madencilerin gözümüzün içine baktığı ana birlikte tanık olduk. Vizörler şahidimiz. Ne göçler gördük, ne doğumlar, ne başkaldırılar, ne büyük yenilgiler geçti göz ucumuzdan.  En parlak ışıklarına kapıldık ışığı kendinden menkul yıldızların. Bir gülümseme düştü kimi kez payımıza. Yüreğimize dokunan bir gülümseme. Yahut içimize işleyen bir özlemi paylaştık siyah beyazın derinliğinde. Ustalar ustası Ara Güler'in Genel Yayın Yönetmeni olduğu bir foto-röportaj dergisi bu. Bu kadarı yetmez miydi? Dünyanın şapka çıkardığı bu büyük fotoğrafçının, foto muhabirinin izinden gittik. Bize miras kalan tüm parasal zorluklara direnerek. Elimizden geleni cebimizden çıkana ekledik, biraz daha dayandık, biraz daha. Trenin taki tiki trakları giderek yavaşladı. Sonunda, harç bitti, yapı paydos. Ne yazık, şimdilik sonuna geldik. Bir lira zam yaptık. Reklam alalım diye büyük büyük firmaların kapılarını tık tıkladık. Hem hamalı olduk dergimizin hem çobanı. Bu vahşi, acımasız ve ahde vefa duygusunun sonuncusunu, az evvel oniki taksitle vermiş çağın kalın derili gündelikliğinde, İz'de, iki tarafa açtı yapraklarını, yapraklarını kanat yaptı, kanadı kuşa imrendi, havalandı, yükseldi, uçtu gitti."  İz'in 49. özel sayısını derginin babası, direği Ara Güler'in siyah-beyaz İstanbul fotoğraflarına ayırdıklarını belirten Cengiz, fırsatını buldukları ilk andan itibaren virgülü koydukları yerden devam edeceklerini bildirdi.
Çok derin bir hüzün ve acı içerisindeyiz. Bu saldırı, herhangi bir şekilde tek bir gruba ya da herhangi bir siyasi topluma karşı değildir. Bu saldırı ülkemizin bütününe yapılmış bir saldırıdır. Türkiye ateş çemberi içinde istikrarınını korumayı başaran örnek bir ülkedir.  Bu saldırının acısını hissetmeyen hiçbir vatandaşımız olduğu kanaatinde değilim. Bu saldırı demokrasimize yapılmış bir saldırıdır. Hayatını kaybeden vatandaşlarımıza rahmet diliyorum. Aldığımız kararla, Cumhurbaşkanımızla da istişarede bulunarak üç gün ulusal yas ilan etme kararı aldık. 86 vatandaşımızı kaybetmiş bulunuyoruz. İki canlı bomba için kuvvetli emareler var. Bu tür durumlarda dayanışma içinde olacağımızı bir kez daha gösterme vaktidir. bugünlerde her türlü tahrike karşı, nefret dili kullananlara karşı birlik ve beraberliğimizi koruma günüdür. İntikam diline karşı sağduyuya davet ediyorum. Bugün ilan ettiğimiz yas 78 milyonun ortak hissiyatının tercümanı olduğuna inanıyorum. Terörü yapana göre, mağduruna göre değerlendirmeyelim. Terörü yapan suçludur, katliamı yapan insanlık düşmanıdır. Sayın Kılıçdaroğlu ve sayın Bahçeli ile de tekrar görüşmeyi düşünüyorum. Gün ortak bilinçle hareket etme günüdür. Siyasi parti liderlerine Ak Parti Genel Başkanı olarak hitap etmiyorum.  Terör propagandasına karşı ortak tavır alalım.  terör nereden gelirse gelsin insanlık suçudur. Ülkemize, milletimize, ailelere başsağlığı dileklerimi iletiyorum.   Sayın Kılıçdaroğlu'nun açıklamasını doğru çağrı olarak değerlendiriyorum. Bu hükümet Ak Parti hükümeti değil, seçim hükümetidir.Keşke ulusal birlik hükümeti ile zorlukları göğüsleseydik. Kendisi ile görüşmeye hazırım. Ortak kader dili kullanmak yerine, onca askerimiz ve polisimiz şehit edilmişken, hayatını kaybeden siviller varken saldırıyı yapanlara dair kesin veri yok iken devleti mesul göstermek yakışmaz. Bu tahriktir. Demirtaş'ın açıklamaları açık bir tahriktir. Bu katliamı işleyen kimse gereği yapılacak. Suruç'ta da Diyarbakır'da da sorumlular yakalandı. Bizim görevimiz yakalayıp adalete teslim etmektedir. Hiçbir terör olayının üstü örtülmemiştir. Her terör olayına karşı gereken cevap verilmiştir. DEAŞ, PKK, MLKP, DHKP-C saldırıyı yapma potansiyeli olan örgütler. Soruşturma yürütülüyor. Arkasında hangi örgüt varsa mücadelemiz sürecek. Cumhuriyet tarihimizin en acı olayı. Herhangi eksiklik zaaf söz konusu ise kesinlikle zaafın giderilmesi için gereken tedbiri aldık. Son üç günde pek çok canlı bomba yakalandı. Art niyetli grup içine sızmış iki canlı bomba olarak orada patlamayı gerçekleştirmiş olabilirler. Detaylar incelenir. Fedailer üzerinden kaos çıkarılacağı yolunda istihbarat vardı. DHKP-C bağlantılı canlı bomba İstanbul'da yakalandı. Tek boyut, tek eksenli değil . Türkiye'de kaos ortamı yaratılmak isteniyor. Demirtaş'ın açıklamaları vahim. Bizim bileğimize ne takılacağını millet bilir. Biz hukuki olarak her an hesap vermeye hazırız. Barış deyip, daha dün Diyarbakır'da hamile eşinin yanında şehit edilen polisimize karşı sesini çıkarmayanlar onlar. Hesap soracak olan varsa, ben Ankara'dayım, Türkiye'nin her yerindeyim, burdayım. Acılar üzerinden iç savaş çağrısı sorgulanacaktır. HDP'ye samimi şekilde oy veren vatandaşlarımız dahi Demirtaş'ın bu ikili dilini gerektiği şekilde cezalandıracaktır. Ben bugün siyaset yapmak istemezdim ama, bu gibi sorumsuz açıklamalarla bizi terörle mücadeleden vazgeçiremezler.  Bu ülke hepimizin ülkesi. Bütün vatandaşlarımıza sesleniyorum gün birlik günüdür. Ne olur en aykırı görüşlerde dahi olsanız birbirinizle kucaklaşın. Karanlık günler geçer, demokrasimiz yaşayacaktır.
Çeşitli ziyaret ve temaslarda bulunmak üzere Burdur'a gelen Kurum, "Türkiye'nin Maldivleri" olarak nitelendirilen Salda Gölü'nde inceleme yaptı.  Yetkililerden bilgi alan Kurum, göl etrafında biriken çöplerin toplanması konusundaki sorunu kendisine ileten görevliye, çöplerin her gün düzenli toplanması konusunda gerekli desteğin verileceğini söyledi. Daha sonra gazetecilere açıklama yapan Kurum, 2023 hedefleri doğrultusunda şu an itibarıyla korunan 78 bin kilometrekarelik özel çevre koruma bölgesi olduğunu, 2023 yılında bu bölgeyi iki kat artırarak 133 bin kilometrekareye çıkarmayı hedeflediklerini söyledi. Bu yıl sadece Salda Gölü'ne 500 bine yakın ziyaretçi geldiğini belirten Kurum, alanın özel çevre koruma bölgesi ilan edilmesinin ve göldeki düzenlemelerin, bölgenin istihdamını artıracağını dile getirdi. Gölün 185 metre derinliğiyle Türkiye'nin sayılı göllerinden olduğunu anlatan Bakan Kurum, çevrenin sadece yaz aylarında değil, kış aylarında da hem kayak turizmi ile bir doğa harikası olduğunu ifade etti. Salda Gölü'nü, "Masmavi turkuaz gölleriyle, bembeyaz kumsalıyla dünyada eşine nadir rastlanan bir bölge" şeklinde tarif eden Kurum, şöyle konuştu: "Biz burayı Cumhurbaşkanlığımızın dün açıkladığı manifesto çerçevesinde çevreyi korumak adına, şehirlerimizi korumak adına özel çevre koruma bölgesi ilan edeceğiz. Bu ilan çerçevesinde, bulunduğumuz yaklaşık 300 bin metrekarelik alanda Salda Millet Bahçesi yapacağız. Bu da bir ilk olacak. Millet Bahçesi Projesi çerçevesinde buraya gelen turistlerimiz, yapacağımız otoparkta araçlarını park edecek. Geliş gidiş yollarını daha iyi şartlar altında yapmak suretiyle bu bölgeye gelen vatandaşımızın bungalov evlerde, kafeteryalarda dinlenmesi, yürüyüş yollarında, gezinti alanlarında gezmesini sağlayacak birçok düzenlemeyi de bu proje kapsamında yapmış olacağız." Kurum, özel çevre koruma bölgesi ilanıyla 44 kilometrekare olan göl yüzeyiyle 295 kilometrekare alanın da korunmuş olacağını, bunun da hem bölgeye gelenler için hem de bölgenin korunması adına çok önemli karar olacağını vurguladı. Bakan Kurum, Salda Gölü ile Türkiye'deki özel çevre koruma bölgesinin 17'ye çıkacağını kaydetti. Gölün etrafında bisiklet yolu projesi yapılacağını aktaran Kurum, böylece vatandaşın burada vaktini en güzel şekilde geçirebileceğini ifade etti. Göl etrafındaki çarpık düzenlemeye de değinen Kurum, Burdur Valiliği ile yapacakları proje çerçevesinde, her türlü festivalin ve programın yapılabileceği alanların da proje içesinde yer alacağını, buraya tuvaletler ve mescit de yapılacağını dile getirdi.  Depozito uygulamasına ilişkin de değerlendirmede bulunan Kurum, "Türkiye'de yılda 50 milyar plastik, cam ve metal materyal tüketiliyor. Gelişmiş ülkelerde bu malzemeler yüzde 90 oranında geri dönüştürülecek şekilde toplanabiliyor. Dolayısıyla 50 milyar yıllık tüketim öngördüğünüzde bunun yüzde 90'ını 2023 yılına kadar tüm sistemde depozito uygulamasına geçtiğimizde topluyor olacağız. Bunları da geri dönüştürüp yeniden kullanıyor olacağız." diye konuştu.
Edebiyat Müzesi'nde, Smintheion Kazı ve Restorasyon Çalışmaları Başkanı ve Alman Arkeoloji Enstitüsü muhabir üyesi olan Prof. Dr. Coşkun Özgünel, ağırlandı. Klasik arkeolojinin duayeni ve hocaların hocası olarak kabul edilen Özgünel, Apollon Smintheus ve Homeros konulu sunum gerçekleştirdi. Konferansa, Uludağ Üniversitesi Fen Edebiyat Fakültesi Arkeoloji Bölümü öğrencileri ve öğretim üyeleri de katılım gösterdi. Arkeologlar Derneği Bursa Şube Başkanı Prof. Dr. Mustafa Şahin'in de katıldığı konferasta Özgünel, Kuzeybatı Anadolu'da, Biga Yarımadası'nın güneybatısında sürdürdüğü 'Smintheion' kazılarında bilim dünyasına kazandırılan bulgu ve tespitler ile kent içinde yapılan restorasyon çalışmalarında gelinen aşamayı aktardı. Prof. Dr. Özgünel, Apollon'a ait olan, Geç Hellenistik Dönem'de Anadolu'nun önemli tapınaklarından birine sahip kentteki, benzerlerine az rastlanan figürlü tasvirlerin yer aldığı frizler ve figürlü sütun tamburların Anadolu tarihi açısından önemli olduğunu söyledi. Bu frizlerde Antik dönemin en eski edebi metinleri ve destanları arasında gösterilen, İzmirli Homeros'un Troya Savaşı'nı anlattığı hikayelerin tasvirleri olduğunu kaydeden Özgünel, "Bu alandaki çalışmalarımızın bir nedeni de ünik yapının ve onun mimari bütünlüğü içinde can bulan İlyada Destanı'nı araştırmaktır. Zira karanlık çağ sonrası güçlenen Ege'nin batı kıyıları ve adalarında Hellenistik Çağ ve Sanatı' dediğimiz, halkın özünden çıkan yeni oluşum; bu toprakların yontucularını, mimarlarını ve nice düşünürlerini hayatımıza katmıştır” dedi.
Bostancı, yaptığı açıklamada, bugün TBMM Genel Kurulunda çocuk istismarıyla ilgili tartışmalar yaşandığını belirterek, "Bu tartışmalar esnasında mesele, kimi zaman siyasi rekabet konusu haline de gelir gibi oldu. Esasen bunu biz istemediğimiz gibi, diğer partilerin de istemediğini biliyoruz. Çünkü, bazı hassasiyetler ortaktır ve siyasi farklılıklar ötesinde herkesin sahip çıkması gereken değerlerdir" dedi. Akşam saatlerinde, CHP, HDP ve MHP grup başkanvekilleriyle görüştüğünü ifade eden Bostancı, üç muhalefet grubuyla da çocuk istismarı konusunda verilecek ortak bir önergeyle, Parlamento çatısı altında araştırma komisyonu kurulması ve konunun incelenmesi konusunda mutabakata vardıklarını söyledi. Bostancı, her grubun kendi önergesini hazırlayacağını ifade ederek, şöyle konuştu: "Bunu ortak önerge haline getireceğiz ve yarın (bugün) Mecliste konuşacağız. Çocuk istismarı derken, bunun sınırlarının hayli geniş olduğuna da dikkat çekmek isterim. Bunun sokak çocuklarından tutun da uyuşturucu meselesinin ulaştığı çocuklar, hatta başka türlü istismarlara kadar hayli geniş bir skalası var. Bütün bunları içeren bir anlayışla komisyonun çalışmalarını belirleyen bir yaklaşımı dile getireceğiz. Muhtemelen diğer gruplar da benzeri bir şekilde önerilerini getirecekler ve yarın (bugün) ortak bir önergeyle bu meseleyi, Parlamentonun beraberce ele aldığı ve komisyon kurduğu, buna ilişkin çalışma yaptığı konu haline getireceğiz."  AK Parti Grup Başkanvekili Bostancı, çocuk istismarıyla ilgili araştırma önergesinin yarın (bugün) Genel Kurulda, Kişisel Verilerin Korunması Tasarısı'ndan önce görüşüleceğini belirterek, önergenin tamamlanmasının ardından tasarının görüşmelerine devam edileceğini söyledi.
TBMM İdare Amiri   MHP Aydın Milletvekili Ali Uzunırmak, gündemdeki akil adam tartışmalarıyla ilgili değerlendirmede bulundu.   TBMM İdare Amiri ve MHP Aydın Milletvekili Ali Uzunırmak, TBMM'de, yanında getirdiği oyuncak tank, televizyon ve gazeteler ile basın toplantısı düzenledi.  Basın toplantısını oyuncak tank, televizyon ve gazetelerle yapan Uzunırmak, ''Eskiden vesayet ve psikolojik harekatta en önemli unsur tanklardı, askerlerdi. Hepimizin bildiği gibi bugüne kadar vesayetten bahsedilen ve psikolojik harekattan bahsedilen bir Türkiye'yi yaşadık ve bu vesayet ve psikolojik harekatta en önemli unsur gördüğünüz tanklardı, askerlerdi, silahtı ama bu tank yenildi. Bugün Türk milleti televizyonlarının başında ve basında bu kuşatmayla karşı karşıya. Psikolojik harekat bunlarla sürüyor. Sözde akil adamlar denilen ama hiç basından, televizyonlardan eksik olmayan düşüncelerini her zaman açıklayabilen insanlar farklı bir zırh ile farklı bir konumda her şeyin üzerine çıktılar. Psikolojik harekatla karşı karşıya kalmış, kuşatılmış vatandaşlarımızı sosyal medyaya davet ediyorum" dedi.  Akil İnsanlar Heyeti tartışmalarıyla ilgili düşüncelerini açıklayan Uzunırmak, "Bugün aaa-kıl adamların ve hükümetin cevaplaması gereken bazı sorular vardır. Her şeyden önce zevat ve görevlendirmeyi yapanlar şunu açıklamalıdırlar. Görevlendirilenler herhangi bir devlet kurumundan örtülü veya açık bir şekilde görevlendirilmiş midir? Devletin herhangi bir kurumundan örtülü ödenekten veya açık projelerden açılım programının başladığı 2009 yılından bugüne kadar herhangi bir program desteği almışlar mıdır? Bundan sonra alacaklar mıdır? Açılım programının başladığı 2009 yılından bugüne kadar ve bundan sonra seçilen bu zevat örtülü ödenekten veya açık proje desteklerinden devletin kurumlarıyla herhangi bir ekonomik ilişkiye girmiş midir?" 'Türkiye Cumhuriyeti Sağlık Bakanlığı Sağlık Ocağı' yazılı levhalar indirilmiş sadece, 'Sağlık Bakanlığı Sağlık Ocağı' yazan yani Türkiye Cumhuriyeti ibaresinin kaldırıldığı levhalara tesadüf etmekteyiz. Akil adamlar flm çevirecekler. Senaryo yazıldı, oynayacak artist arıyorlardı, buldular artistleri. Bu arkadaşlar neyi ikna edecekler. Eğer Türkiye'deki problem terör ise terörü yapanları ikna etmek lazım. Terörden mağdur olanları ikna etmek, ne adına ikna etmek" şeklinde konuştu. TÜRKİYE Büyük Millet Meclisi Anayasa Komisyonu Başkanı Burhan Kuzu, Adana'da düzenlenen toplantıda başkanlık sistemini anlattı. Kuzu, "Eğer Türkiye başkanlık modeline geçmezse, koalisyon denilen o melet, o Allah'ın baş belası o tablo Türkiye'ye bir daha gelirse 2023'ü de 2071'i de unutun. Türkiye bugün Avrupa'da gördüğümüz ekonomik kriz geçiren ülkelerin durumuna düşer" dedi. Memur-Sen Adana İl Teşkilatı tarafından Seyhan Oteli'nde düzenlenen 'Yeni Anayasa ve Başkanlık Sistemi' konulu konferansına, Adana Valisi Hüseyin Avni Coş, Ak Parti Adana Milletvekili ve TBMM Sağlık, Aile, Çalışma ve Sosyal İşler Komisyonu Başkanı Necdet Ünüvar, Ak Parti İl Başkanı Ziyaeddin Yağcı, Memur-Sen Adana İl Başkanı Muhammet Erdoğan, kurum müdürleri ve çok sayıda davetli katıldı. Başkanlık modelinin yanlış anlatıldığını söyleyen Burhan Kuzu, "Başkanlık sisteminin şansızlığı bilmeden konuşmaktan kaynaklanıyor. Açık ve net söylüyorum ki eğer ülkeye başkanlık modeline geçmezse koalisyon denilen o melet, o Allah'ın baş belası o tablo Türkiye'ye bir daha gelirse 2023'de 2071'de unutun ve Türkiye bugün Avrupa'da gördüğümüz ekonomik kriz geçiren ülkelerin durumuna düşer" dedi. Başbakan Recep Tayyip Erdoğan'ın gece gündüz çalışarak biriktirdiği tabloyu devam ettirmek gerektiğini anlatan Burhan Kuzu, "Bu konuşmamı unutmayın. Bu kadar net söylüyorum. Dolayısıyla biz mutlaka ve mutlaka bu başbakanın gece gündüz çalışarak biriktirdiği bu tabloyu devam ettirmemiz gerekiyor. İlk defa biriktirmiyoruz. Menderes biriktirdi koalisyon yıktı. Demirel biriktirdi koalisyon yıktı. Özal biriktirdi koalisyon yıktı. Şimdi biz biriktiriyoruz koalisyon yıkacak. Ama ne zaman olur bilmem. Muhalefet şimdi sevinmesin ama böyle olacağı kesin" diye konuştu. TBMM'de yeni anayasa çalışması yapıldığını söyleyen Kuzu, "Türkiye'de yeni Anayasa çalışması yapılıyor. İyi gitmiyor. Ama çıkmadık candan umut kesilmez. Ağır gidiyor. Yaklaşık 1.5 yıl oldu. Bu kadar süre geçmiş, ortaya çıkmış bir metin yok. Evet, herkes metnini teslim etti. Bugün hatta son gündü teslim için, pazartesi tekrar toplanılacak. Dünyada anayasa yapım süreçlerine baktığımızda çok da kısa bir süre değil. Özgürlükle ilgili bölümlerde mutabakat çok yüksek, ama kalan bölümlerde özellikle genelgeyi kullanma konusunda sorunlar yaşanmaya devam ediyor. Bir metin çıkar mı bekliyoruz, çıkarsa hep beraber paylaşacağız" diye konuştu. Yeni anayasa çalışmalarından bir metin çıkmaz ise parlementoya başkanlık sistemini esas alan bir metin sunacaklarını kaydeden Kuzu, şöyle devam etti: "Muhalefet partileriyle tek tek görüşeceğiz. Milletvekillerimizin vicdanlarına arz edeceğiz. Çünkü bizim rakamımız yetmiyor 330 gerekiyor. Anayasa yapıyoruz da bu yeni anayasa memlekete hayır getirir mi? 4 partinin 4ü de anlaştılar, bu günkü model olan parlamenter model dediğimiz İngiltere çıkışlı misyonunu tamamlamış bitmiş" dedi. Kuzu, seçimlerdeki yüzde 10 barajının kaldırılmasının olumlu sonuçlar doğurmayacağını savunarak, konuşmasını şöyle sürdürdü: "Barajı kaldırırsak 6'lı koalisyonlar başlar. Sonra pazarlıklar diz boyu. Sen barajı kaldıralım diyorsan, destek ver kaldıralım. Çünkü gerek yok orada biz zaten koalisyonlardan korkarak bu barajı koymuşuz. Kaldı ki bu barajı koyanlar Ak Parti ve türevlerini hükümete getirmemek için koydu. Ama gün geldi o barajı koyanlar orada kendileri boğuldular. Başkanlık sistemin eyalet, federal ve özerk yapılanmalarla uzaktan yakından alakası yok. Bu yapılanmalar istenirse şimdiki parlamenter sisteme bile gelebilir. Başkanlık modelinde hükümet yüzde 51 oy ile kurulacağı için, Türkiye'de merkez sağ ve merkez sol diye ayrılan 2 partili sistem olacak. Diğer partiler de parlamentoda olur. Ama hükümet kurabilmeleri için o 2 partiyi bitirmeleri gerekir. Amerika'da böyledir. Türkiye'de sol kesim başkanlık sistemine yanaşmaz, neden? Diktatörlük gelir. Bırak Allahını seversen, beni kandıramazsın. Diktatörlük bu tür sistemlerde olur. Diktatörlüğün panzehri başkanlık modelidir. Türkiye'de sol, bugünkü yapılanmayla iktidara gelemez, ama çağın gereği olan sol kesim olursa başkanlık modeliyle pekala gelebilir." 28 Şubat döneminde kendisine 12 yıl profesörlüğünün verilmediğini de ekleyen Kuzu, "10 yıl üniversitede derslere sokulmadım. Bunları yapanlar bugün demokrat geçinenler. Bu insanlar, demokrasiden nasibini almamış. Zerre yok. Dolayısıyla benim bunlar için kullandığım kelime 'üniformasız sivil generaller.' Bunların rütbeleri gömleğin altındaydı" dedi. Ak Parti Adana İl Kadın Kolları Başkanı Emine Karaköse ise toplantıya kızı ile katıldı. Karaköse, protokolde yanına oturttuğu kızının uykusu gelince, hem onunla hem de toplantıyla ilgilenmeye çalıştı. Uzun süren konuşmalardan sıkılan küçük kız bir ara uykuya daldı. AJANSLAR
Bugün 9 Eylül 2009 yani bunu rakamsal olarak yazarsak 09.09.09. Böyle bir tarihe çok fazla rastlanmayacağını düşünen ve bugünü özel olarak addeden pek çok kişi nikâh salonlarına koştu. Bu durum özellikle Almanya için enteresan. Çünkü pek çok evlendirme dairesinde, “çarşambaları asla” deyişi vardır. Haftanın bugününde evlenmek pek hoşa gitmez. Ancak bu özel tarihin çarşambaya denk geliyor olması nedeniyle şimdi evlendirme dairelerinin de yapacak çok işi var. Köln Evlendirme Dairesi Müdürü Angelika Barg, böyle tarihlerin hafta sonuna denk geldiği zamanların daha fazla sevildiğini söylüyor.  Deutsche Welle'nin haberine göre, geçen yıl 08.08.2008 tarihi Cuma gününe denk gelmişti. O gün Köln’de 86 çift dünya evine girdi. 09.09.1999'da ise bir rekor kırılmış, 124 kişi evlenmişti. Bugün için ise 60 çift başvuru yaptı. Barg, bunun bir çarşamba günü için alışık olmadık bir şey olduğunu belirtiyor. Wiesbaden'da ise hâlâ üç çift için yer var. Ancak Hamburg gibi pek çok şehirde bütün randevular dolu.  
 
 Bu arada www.beauty24.de adlı bir internet sitesinde evlilik üzerine bir online anket yapılmış. Ankete katılanlar, düğün salonu, gelinliğin yanı sıra evlilik tarihinin de çok önemli olduğunu düşünüyor. Ankete katılanların yüzde 67’si ise benzer rakamların denk geldiği tarihlerin ideal olduğunu düşünüyor. Bu yılın en favori evlenme tarihi ise 09.09.09 olarak gösteriliyor. Ancak ankette yer alanların yüzde 31’i bu tarihte boşanmaların anlamsız olduğu görüşünde.  
 
 09.09.09 çılgınlığı sadece Avrupa’da değil, ABD’de de var. California'da bir süpermarket zinciri dokuz çifti sadece 99 cente evlendiriyor. Çiftlere ayrıca 99 dolar 99 cent nakit para hediye diyor. Süpermarket zinciri ayrıca bu tarihte doğan ve 9,9 kilogram olan bebeklerin ailelerine 999 dolar 99 cent vereceğini duyurdu.
Antalya'da Alanya Kalesi'nin yanındaki lüks evde yapılan tadilatın tarihi surların yıkılmasına neden olduğu iddia edildi. Tarihi kalenin Ehdemek bölgesindeki kısmında, Avusturyalı Walter Godina'ya ait evin duvarlarıyla bitişik ve Alanya Müze Müdürlüğü sorumluluğundaki tarihi surların nisan ayında yıkıldığı ortaya çıktı. 10 metreye yakın sur ve Walter Godina'ya ait balkonun bir kısmının yıkılma sebebinin, Godina’nın, surlara bitişik noktadaki evinden surlara pencere açması, balkon kısmına ve surların üzerine korkuluk yaptırması olduğu öne sürüldü. Alanya Müze Müdürlüğü yetkilileri, yapılan izinsiz müdahaleyle surların yıkımına sebep olmasından dolayı Walter Godina hakkında 2863 sayılı yasa çerçevesinde yasal işlemlerin başlatıldığını ve Alanya Cumhuriyet Başsavcılığı'na suç duyurusunda bulunulduğunu kaydetti. Godina'nın, tarihi sit alanı içinde olan alanda yaptığı tüm bu işlemler için izin almadığı ifade edildi. Antalya Kültür Varlıklarını Koruma Bölge Kurulu'nca yürütülen soruşturma devam ederken, yıkılan surlarla ilgili restorasyon projesi hazırlandı. Surların devamının da yıkım tehlikesi altında olması nedeniyle restorasyon projesinin bir an önce hayata geçirilmesi gerektiği belirtildi. Alanya Kalesi Helenistik, Roma, Bizans, Selçuklu ve Osmanlı medeniyetlerine ev sahipliği yapan kalede, İçkale ve Ehdemek olmak üzere iki iç kale bulunuyor. Alanya Kalesi, dünyada yaşamın asırlardır devam ettiği ender kalelerden biri olma özelliğini de taşıyor. Çok sayıda yerli ve yabancının yaşamını devam ettirdiği kale, Alanya'nın en önemli tarihi ve turistik değerlerinin başında geliyor. Kaleyi her yıl binlerce turist ziyaret ediyor.
Medical Park Antalyaspor ile hafta sonu oynayacağı karşılaşmaya hazırlanan Beşiktaş'ta moraller bozuldu. Bugün yapılan antrenmanda İspanyol futbolcu Guti, antrenmanı yarıda bıraktı. Basına kapalı gerçekleştirilen taktik çalışmada sakatlanan Guti zemine ters bastı ve sağ alt arka adalesinde çekme meydana geldi. İspanyol yıldızın hemen MR'ı çekildi ve kulüp doktoru Devrim Urgun sonuçları açıkladı. İspanyol futbolcunun sağ baldır adalesinde minimal bir ödem bulunduğunu ifade eden Urgun, ''Tedavisine başlandı. Bu bölgede yırtık ya da kopma görülmüyor. Durumuna her gün bakacağız. Tedaviye hızlı cevap verirse bu haftaki Medical Park Antalyaspor maçında dahi oynayabilir'' dedi. Beşiktaş'ın pazar gecesi Fenerbahçe ile 1-1 kaldığı derbide mükemmel bir futbol ortaya koyan Guti, attığı mükemmel paslarla çok konuşulmuştu. Guti, takımının 86. dakikada kazandığı penaltıyı da gole çevirmişti. 16 yıl Real Madrid forması giydikten sonra Türkiye'ye gelen Guti, şimdiye kadar ligde iki penaltı golüne imza attı.
ile 'nin arasında bulunan beton sınırın İdlib'in Kah köyü tarafına, savaşta babalarını kaybeden yetim çocuklar için 11 bloklu yetim köyü yapılıyor. İdlib'in Kah köyünün kuzeyinde yer alan beton sınıra neredeyse sıfır noktada bulunan binada iş makineleri ile işçilerin çalışma yaptığı görüldü. 4-5 katlı ve 11 blokluk yapı çalışmalarının neredeyse tamamlanmak üzere olduğu göze çarparken, bina kompleksinin babalarını savaşta kaybeden çocuklar için çeşitli sivil toplum kuruluşları tarafından yapılan yetim köyü olduğu öğrenildi.
Hollywood'da başarılı filmlerin devamını çekme geleneği sürüyor. Bazen ilk filmi gölgede bırakan klasikler ortaya çıkarken bazen de hayal kırıklığı yaratan 'keşke çekilmeseydi' dedirten devam filmlerinden yapımcılar vazgeçmiyor. Empireonline.com da sinema tarihinin vazgeçilmez devam filmlerini sinemaseverler için seçti. James Cameron’ın etkileyci zekası yaratık filmini listenin bir numarısına oturtuyor. İlk filmden farklı tarzı, vahşet dolu sahneleri ve geçişte kullandığı gerçekçi gerilim sahneleriyle 'Yaratık 2' en iyi devam filmi.  'Baba' sinema tarihine damga vurduktan kısa bir süre sonra Francis Ford Coppola devam filmini çekme kararı aldı. Beklentilerin büyük olması Coppola'yı korkutmadı. Marlon Brando olmamasına rağmen yeni baba Micheal Corleone rolünde Al Pacino ve Don Corleone'nin gençliğini canlandıran Robert De Niro sinema tarihine damgalarını vurdu.  Aksyion ve bilimkurgunun buluştuğu bu düstopik klasik ilkinden çok daha iyi bulundu. Özellikle Arnie’nin kötü adam, Robert Patrick’in iyi adam sanıldığı sahne birçok izleyiciyi etkilemişti.    Pixar’ın devam filmi çekmekte usta olduğu biliniyor. Fakat 'Oyuncak Hikayesi' farklı teması, etkili açılış sahnesi ve yetişkinlere yönelik alt metinleriyle listedeki yerini hakediyor.  Christopher Nolan kendine has tarzı ve parlak zekası bu çizgi roman uyarlamasını bir efsaneye dönüştürdü. Sinema tarihine de yeni bir 'Joker' ve unutulmaz bir 'Heath Ledger' kazandırdı.    Star Wars serisinin ikinci filmi bu listeye girmekte zorlanmıyor. Bir devam filmi olmasına rağmen George Lucas seyiciye yeni bir evrenin kapısını açıyor.  Zeki ve entellektüel İngiliz yönetmen Paul Greengarss henüz 3 filmden oluşan serinin ikinci filminde oldukça başarlı oldu. Tüm filmlerin isminin farklı olması gibi bir kumar oynayarak da riski seven biri olduğunu gösterdi.    Gün doğmadan buluşacak aşıkları bu sefer gün batımında yeniden kavuşturma çabasındaki film oldukça başarılı bir devam filmi olarak dikkat çekti. Sinema tarihinin en 'dolu' romantik filmlerinden kabul edilen 'Gün Doğmadan'ın devamı onun kadar iyi eleştiriler aldı. Bu süper insan oldukça ilgi çektiği bu devam filminde Lois ve Kriptonlular arasıdna oldukça mücadele vermişti. İlk filmin gölgesinde kalacağından korkulan film daha ilk dakikalarda bu görüşü çürütmeyi başrmıştı. Korku filmlerine hem saygı duyan hem de zekice ti'ye alan filmin devamı da bir an güldüren bir sonraki an çığlık attıran tarzıyla oldukça beğeni toplamıştı. 11- X2  12- Uzay Yolu 2, Han'ın Gazabı  13- Batman Dönüyor  14- Indiana Jones ve Lanetli Tapınak 15- Harry Potter, Zümrüdüanka Yoldaşlığı 16- Kanunun Kuvveti 2 17- Elm Sokağı'nda Kabus, Freddy'nin Dönüşü  18- Son Ultimatom  19- Ölülerin Günü 20- Desperado  21- Yıldız Savaşları Bölüm VI - Jedi'ın Dönüşü 22- Örümcek Adam 2  23- Geleceğe Dönüş 2 24- Harry Potter, Azkaban Tutsağı  25- Indiana Jones, Son Macera  26- Paranın Rengi  27- Adams Ailesi 2 28- Manon Des Sources  29- Ölülerin Şafağı  30- Cehennem Silahı 2  31- Return of Oz  32- Çığlık 2  33- Gremlins 2  34- Jurassic Park, Kayıp Dünya  35- Geleceğe Dönüş 3  36- Görevimiz Tehlike 3 37- Halloween 3 38- Zor Ölüm 3  39- Çılgın Aile Yılbaşı Tatilinde 40- Dört Silahşörler  41- Elm Sokağı Kabusu 3 42- Blade 2  43- 28 Hafta Sonra  44- Hellboy 2  45- Çıplak Silah 2,5  46- Uzay Yolu, İlk Temas 47- Uçak 2  48- Kirli İşler 2 49- Bill ve Ted'in Maceraları  50- Shrek 2
İngiltere’nin Dorset şehrindeki bir tavuk çiftliğine giren ördek yumurtalarını oraya bıraktı. Çiftliğin sakinlerinden Hilda adlı tavuk 1 ay boyunca yumurtaların üzerinde yattı.  Kuluçka döneminden sonra yavrularına kavuşmayı bekleyen tavuk 5 ördek yavrusunu görünce ne yapacağını şaşırdı.  Yanlışlıkla üzerine yattığı yumurtalardan çıkan ördekler şimdi anneleri olarak gördükleri Hilda’nın peşinden ayrılmıyor.
Ankara 11. Ağır Ceza Mahkemesi'ndeki duruşmaya vareste (bağışık) tutulan sanık Mehmet Ağar'ın avukatları Abdulkadir Toluç ile Abdullah Egeli katıldı.  Bir grup Çağdaş Hukukçular Derneği üyesi avukat, 1994'te kaçırılarak öldürülen avukat Faik Candan'ın ailesi adına katılma talebinde bulundu.  Cumhuriyet Savcısı Kubilay Taştan ve Mehmet Ağar'ın avukatları bu talebin reddini istedi.  Mahkeme heyeti, sanığın yargılandığı suç açısından katılma talebinde bulunanların doğrudan zarar gördükleri hususu sabit olmadığından, katılma talebinin reddine karar verdi.  Savcı Taştan, halen Ankara'daki bazı faili meçhul cinayetlere ilişkin soruşturma kapsamında tutuklu bulunan Ayhan Çarkın'ın da tanık olarak dinlenilmesini istedi.  Mahkeme, Mehmet Ağar'ı, lehine olan 765 sayılı TCK'nın 313/2-3. maddelerinde yer verilen ''cürüm işlemek için teşekkül oluşturmak'' suçundan 4 yıl hapis cezasına mahkum etti, cezayı, silahlı teşekkülün yöneticisi olduğu gerekçesiyle TCK'nın 313/4. maddesine göre, yarı oranında artırarak, 6 yıl hapis cezasına hükmetti.  Mehmet Ağar'ın, duruşmada gözlemlenen hal ve tavırları ile sabıkasız oluşunu dikkate alarak, bu cezayı altıda bir oranında indiren mahkeme, sonuç olarak Ağar'ı 5 yıl hapis cezasına çarptırdı.  Mahkeme, aynı kanunun 31. maddesi uyarınca Ağar'ın, ''müebbeden kamu hizmetlerinden yasaklanmasına'' karar verdi.  Mehmet Ağar, avukatları Abdulkadir Toluç ve Abdullah Egeli aracılığıyla yaptığı yazılı açıklamada, ''Mahkeme kararlarında hüküm cümlesi şu sözle başlar, 'Türk Milleti adına'. Bizim için o sözle başlayan cümlenin nasıl devam ettiği veya edeceği önemli değildir. Bizim aşık olduğumuz, bir ömrü adadığımız o kelimedir. Benden kimse buğz etmemi beklemesin'' görüşünü dile getirdi.  ''Ben kendimden eminim ve vicdanen rahatım'' diyen Ağar, yargı sürecinin devam ettiğini kaydetti.  Mehmet Ağar, ''Deliller ve dosya müktesebatı ile paralellik arz etmeyen bu kararın Yargıtay’da düzeleceğine emin olduğumu belirtir, herkesin devam eden yargı sürecine saygı göstermesini rica ederim'' dedi.  Susurluk davasında suçlananlar arasında yargılanmayan tek kişi Mehmet Ağar olmuştu. Ağar, dönemin Emniyet Genel Müdürü'ydü ve daha sonra milletvekili seçilerek bakanlık da yaptı.  Mehmet Ağar, Susurluk davası kapsamında Emniyet Genel Müdürü olduğu dönemle ilgili ''cürüm işlemek için silahlı teşekkül oluşturduğu'' gerekçesiyle yargılanıyordu.  Danıştay 1. Dairesi, Ağar'ın ''cürüm işlemek için silahlı teşekkül meydana getirmek'' iddiası yönünden lüzumu muhakemesine ve eylemine uyan TCK'nın, ''suç işlemek için örgüt kurmak'' başlıklı 220. Maddesi gereğince yargılanmasına karar vermişti.  Danıştay İdari İşler Kurulu da 1. Daire'nin kararını onayarak dosyayı Yargıtay Cumhuriyet Başsavcılığı’na göndermişti.  Mehmet Ağar'ın ''vali'' statüsünde olduğu gerekçesiyle dosya Yargıtay 8. Ceza Dairesinde görüşülmüş, Ağar'ın isnat edilen suç tarihinde Emniyet Genel Müdürü olduğuna işaret eden daire, ''görevsizlik'' kararı vererek dosyayı Ankara Ağır Ceza Mahkemesi'ne iletilmek üzere Ankara Cumhuriyet Başsavcılığına göndermişti.  Ankara 3. Ağır Ceza Mahkemesi de ''görevsizlik'' kararı vererek dava dosyasını, Ankara 11. Ağır Ceza Mahkemesine göndermişti.  Öte yandan, duruşma öncesinde adliye önünde basın açıklaması yapan bir grup, ''Ağar'ın, zoraki açılan bir davada aklanmaya çalışıldığını'' iddia ederek, ''Ağar'ın cezalandırılmasını'' istedi.
‘Batman Begins’ serisi ile başlayan ve dünya çapında büyük başarı elde ederek şimdiden her biri modern klasiğe dönüşen Batman filmlerinin yönetmeni Christopher Nolan’ın eşi ve yapımcı ortağı Emma Thomas, yönetmenin bir daha asla Batman filmi yönetmeyeceğini açıkladı.  Amerikan sinema dergisi Total Film’in haberine göre, Nolan Türkiye'de Temmuz ayında gösterime girecek ‘The Dark Knight Rises’tan sonra bir daha Batman filmi çekmeyecek.  Thomas, SFX dergisinin dördüncü bir filmin çekilmesi olasılığı sorusuna ‘Hayır. Asla.’ cevabını verdi.  Thomas, yaklaşık 10 yıldır Batman filmlerinin yapımıyla uğraştıklarını ve bir noktadan sonra farklı işlerle uğraşmak gerektiğinin önemine ve gerekliliğine dikkat çekti. Ayrıca Nolan’ın seriyle ilgili çok heyecanlı olduğunu ve 3 film boyunca bunu sürdürdüğünü belirten Thomas, sonraki filmlerde aynı karakterin farklı bir versiyonunu çekiyor olmanın bu heyecanı öldürebileceğini de sözlerine ekledi:  ''Bir üçlemenin iyi yanı hikayenin bir başlangıç, gelişme ve sonuç bölümleri olduğu hissi yaratması. Herhangi bir filmin uzatılmış versiyonu gibi. Ancak dördüncü bir filmin her seferinde farklı bir kötü karakterin aynı şekilde alt edildiği bölümlere ayrılmış bir seri gibi algılanma tehlikesi var ve bu da Nolan'ın film yapma heyecanını yitirmesine sebep olacaktır.''
Basına açık olmayan kapalı oturumda, BM Siyasi İşler Birimi yetkililerinin, konuya ilişkin açıklamalarda bulunması bekleniyor. Türkiye’nin PKK ile bağlantılı olduğu gerekçesiyle terörist örgüt olarak gördüğü YPG, ABD tarafından terörist örgüt olarak tanınmıyor; ABD’nin YPG’ye mühimmat desteği sağladığı da biliniyor. Diğer yandan, Cenevre'deki Suriye görüşmelerinde aracılık yapan Birleşmiş Milletler Suriye Özel Temsilcisi Staffan de Mistura da bugün Şam’da Suriye dışişleri bakanıyla görüşecek. Mistura, önceki hafta başlayan barış görüşmelerini, somut bir ilerleme sağlanamadığı için bir süreliğine sonra askıya aldığını açıklamıştı. Aralarında Türkiye'nin de bulunduğu ülkeler geçen hafta Cuma günü Münih kentinde Suriye'de bir hafta içinde “çatışmalara son verilmesi” ve insani yardım dağıtılması için uzlaşmışlardı.
Burdur’da faaliyet gösteren 26 sivil toplum kuruluşunun katıldığı Burdur Gölü’nü Kurtarma Ekibi adı verilen grup gölün kurtulması için yapılması gereken çalışmalar üzerine fikir alışverişinde bulundu. Katılımcı kuruluşlar, Burdur Gölü’nün kurumasının engellenmesi için, Burdur Gölü Yönetim Planı’nın havzada gölü etkileyen bütün faaliyetleri kapsayacak şekilde genişletilmesi gerektiğini vurguladı. Önümüzdeki aylarda Burdur Yerel Sulak Alan Komisyonu’nun toplanacağı ve Burdur Gölü Yönetim Planı’nın revizyon sürecinin başlayacağı, Komisyon toplantısında Göl Yönetim Planı’nın havza ölçeğinde genişletilerek revize edilmesi gerektiği ifade edildi. Toplantı katılımcıları, bundan sonra Burdur Gölü’nü Kurtarma Ekibi adı altında düzenli toplanma kararı aldılar.Toplantı sonunda Burdur Gölü’nü Kurtarma Ekibi adına yapılan açıklamada şunlar ifade edildi: “Uzun zamandır kamuoyu gündeminde olan ve çeşitli etkinliklerle dikkat çekmeye çalıştığımız gölümüz ne yazık ki kurumaya devam ediyor. Önümüzdeki aylarda Burdur Gölü için önemli kararların alınacağı Yerel Sulak Alan Komisyonu toplanacak ve Burdur Gölü Yönetim Planı revizyon süreci başlayacak. Gölümüzün kurtulması için, Göl Yönetim Planı’nın havzadaki bütün faaliyetleri kapsayacak şekilde genişletilerek revize edilmesi gerekiyor.” Yerel Sulak Alan Komisyonu toplantısından önce yeniden bir araya gelme kararı alan Burdur Gölü Kurtarma Ekibi üyeleri, Burdur Gölü ile ilgili bütün süreçlerin takipçisi olacaklarını ifade ettiler.
Dışişleri Bakanlığı’ndaki 25 yıllık diplomatik kariyerini 2016’da noktalayan ve halen Sirius UFO Uzay Bilimleri Araştırma Merkezi Başkan Yardımcısı olan Erhan Kolbaşı, “Galaktik Diplomasi” kitabında, dünya dışı uygarlıklarla buluşmanın yakınlaştığını söylüyor. Dünya dışı varlıklarla temas olduğunu ancak gizlendiğini öne süren Kolbaşı’nın iddiasına göre; sanılanın aksine UFO’lar savaş değil, dünyanın geleceği için işbirliği istiyor. İşbirliği başladıktan sonra dünya bir daha eskisi gibi olmayacak. Açlık ve çevresel sorunlar bitecek, tıpta ve teknolojide ilerleyeceğiz, benzeri görülmemiş bir Rönesans başlayacak. Kitabında; hükümetlerin, özellikle de ABD’nin UFO-dünya dışı varlıklar konusunda 70 yıldır süregelen örtbası kamuoyuna açıklamakta zorluk çekeceklerini belirten Kolbaşı “Olası ifşaat sürecinde kamuoyunu hazırlamak amacıyla Güneş sistemimiz dışında yaşam olasılığına dair bulguları içeren haberlerin hızlandırılacağını” ifade ediyor. Galaktik diplomasinin bildiğimiz anlamda klasik diplomasiye benzemeyeceğini söyleyen Kolbaşı, “Açık ve kitlesel temaslar başladığında uygulanacak galaktik diplomasinin görevi yerleşik düzenin korunması değil ‘değişimin idaresi’ olacaktır” dedi. Erhan Kolbaşı ile dünya dışı uygarlıkları, UFO’ların niyetini ve gelecekte bizi bekleyen dünyayı konuştuk: “Dünya dışı uygarlıkların gezegenimizi istila etmek niyetinde olduklarına dair hiçbir bulgu yok. Bizden binlerce yıl ileri düzeydeki uygarlıklardan söz ediyoruz. Saldırganlık güdülerini çok önceleri geride bırakıp evrensel etik değerleri benimsemişler. Niyetleri olsaydı bunu çoktan uygularlardı. Dünyaya geliş amaçları büyük oranda pozitif motivasyon içeriyor. Dünya’yı ziyaret eden kozmik konuklar gezegenimizin ekolojisine çok önem veriyorlar. Çünkü dünyamız tür çeşitliliği ve genetik havuzun genişliği bakımlarından evrende nadir gezegenlerden bir tanesi. Dünyayı canlı bir kütüphane olarak görüyorlar. DNA örnekleri aldıklarını da biliyoruz. Nükleer gücü en ilkel düzeyde kullandığımızı ve ateşle oynadığımızı söylüyorlar. 1986’daki Çernobil nükleer kazasına doğrudan müdahalede bulundular ve 4 saat boyunca tesis personelinin gözleri önünde reaktörü soğuttular. 2011’de Fukuşima nükleer kazasında da reaktör üzerinde görüntülendiler. Kozmik dostlarımızla tarihi buluşma anı yaklaşmakta. Bu tarih, insanlığın genel bilinç ortalamasını ne kadar çabuk yükseltebileceğine bağlı. Buluşma sonrası değişim iyi yönetildiği takdirde olağanüstü bir dünya bizi bekliyor. Teknolojide, tıpta, ruhsal büyümemizde, evren anlayışımızda eşi benzeri görülmemiş gelişmelere tanık olacağız. Bu değişim savaşları ve terörü de bitirecek. Yepyeni meslekler ortaya çıkacak. Kozmik dostlarımızın elindeki son derece gelişmiş, sıfır maliyetli temiz enerji sistemleri petrol-temelli dünya ekonomisini çökertecektir. Sıfır maliyetli enerji üretim sistemleri devreye girdiğinde dünyada yoksul ülke kalmayacak. Büyük devletler dünyadaki sınırsız kontrollerini kaybedecekler. Sadece ABD ile iletişim kurmadılar. 1940- 50’lerde nükleer program geliştiren Sovyetler Birliği ile de temas kurduklarına dair önemli veriler var. Başkan Eisenhower’la 1954 yılında yüz yüze görüşme yaptılar.”   Ümran AVCI / GAZETE HABERTÜRK
haberi!  Sağlık Bakanı Fahrettin Koca, internet siteleri üzerinden ilaç ve sağlık beyanıyla yapılan ürün tanıtım ve satışlarına yönelik bu yıl içinde yapılan faaliyetler hakkında bilgi verdi.  6197 sayılı Eczacılar ve Eczaneler Hakkında Kanun'da "İlaçların internet veya başkaca herhangi bir elektronik ortamda satışı yapılamaz. Eczane eczacıları ve eczaneler adına internet sitesi açılamaz." hükmünün yer aldığını anımsatan Koca, Türkiye İlaç ve Tıbbi Cihaz Kurumu (TİTCK) tarafından bu yıl içerisinde, internet üzerinden ilaç satışına yönelik 2 bin 319 internet sitesine erişimin engellenmesi için Erişim Sağlayıcıları Birliğine yazı yazıldığını ve 6 site hakkında suç duyurusu sürecinin başlatıldığını söyledi. Koca, kapatılan internet sitelerinde daha çok sporcuların kullandığı stereoidler, performans arttırıcı, gebelik sonlandıran ilaçlar, tıbbi mamalar ve saç dökülmesini engelleyici ürünlerin bulunduğunu belirtti. Başta internet siteleri olmak üzere her türlü görsel ve basılı mecrada "zayıflattığı, hastalıklara iyi geldiği, hastalıkları tedavi ettiği, iyileştirdiği, saç çıkardığı, performans arttırdığı" gibi sağlık beyanı mevzuatına aykırı ifadelerle ürün tanıtımı ve satışı yapıldığını dile getiren Bakan Koca, tüketicilerin bilgi eksikliği ve tecrübesizlikleri istismar edilerek yapılan tanıtımlar sonucunda kullanılan ürünlerin, çeşitli organ yetmezliklerine ve ölümle sonuçlanabilen ciddi sağlık problemlerine yol açtığını vurguladı. Son zamanlarda en çok karşılaşılan ürün grupları arasında, zayıflattığı iddiasıyla "Teff Tohumlu Çay" ve saç çıkardığı iddiasıyla tanıtımı yapılan "mavi su" gibi ürünlerin yer aldığını ifade eden Koca, TİTCK tarafından bu tanıtımlara yönelik idari işlemlerin yürütüldüğü bilgisini verdi. Sağlık Bakanı Fahrettin Koca, şunları kaydetti: "İnternet üzerinden yapılan tanıtımlara yönelik olarak 2019 yılı ocak ayından bugüne kadar sağlık beyanı mevzuatına aykırı şekilde ürün tanıtım veya satışının yapıldığı 3 bin 732 internet sitesi, erişimin engellenmesi amacıyla Erişim Sağlayıcıları Birliğine, 2 bin 456 internet sitesi de yapılan reklamların tüketiciyi aldatıcı ve yanıltıcı olması nedeniyle idari işlem uygulanmak üzere Ticaret Bakanlığı'na bildirildi. Ayrıca söz konusu tanıtım ve satışlardan dolayı toplam 16 kişi, internet sitesi ve firma hakkında Cumhuriyet Başsavcılıklarına suç duyurusunda bulunuldu. Bu yıl ocak ayından bugüne kadar sağlık beyanı mevzuatına aykırı şekilde ürün tanıtım veya satışının yapıldığı internet sitelerine 200 bin lira, televizyonda yapılan tanıtımlardan dolayı yayıncı kuruluşlara ise 6 milyon 150 bin lira olmak üzere toplam 6 milyon 350 bin lira idari ceza uygulandı."
Cizre'de Abdullah Öcalan'ın yakalanıp Türkiye'ye getirilişinin yıl dönümü olan 15 şubat öncesinde eylem yapan bir grup, Cizre-İdil kara yolunu trafiğe kapattı.  Polis, yola taş yığınıyla barikat kurup yolu trafiğe kapatan gruptakilere tazyikli su ve göz yaşartıcı gazla müdahale etti.  Müdahale üzerine Cudi ve Nur mahallelerinin ara sokaklarına kaçanların beklemeye devam ettiğini gören polis, göstericilere Kürtçe anons yaparak dağılmaları yönünde uyardı.  Gruptakilere ve ailelerine yönelik Türkçe ve Kürtçe olarak yapılan anonsta, ''Sevgili Cizreli anne ve babalar, çocuklarınıza sahip çıkın. Çocuklarınızın kalem tutması gereken elleri taş tutmasın, kötü amaçlı insanların çocuklarınızı kullanmasına izin vermeyin'' denildi.  Çevik kuvvet ekipleri, olası olaylara karşı ilçenin birçok yerinde güvenlik önlemlerini artırdı.  Hakkari merkez ve Yüksekova ilçesinde de yollara barikat kuran göstericiler iş yerlerini taşladı.  Terör örgütü elebaşının yakalanmasının yıl dönümünü bahane ederek Hakkari kent merkezinde basın açıklaması yapmak isteyen Barış ve Demokrasi Partisi (BDP) üyeleri, Cumhuriyet Caddesi'ndeki parti binasının önünde toplandı.  Hakkari Belediye Başkanı Fadıl Bedirhanoğlu ile BDP Hakkari Milletvekili Hamit Geylani'nin de aralarında bulunduğu grup, belediye başkanlığına kadar slogan atarak yürüdü.  Burada yapılan basın açıklamasının ardından kent merkezinden Dağgöl Mahallesi'ne doğru yürümeye başlayan bir grup, ateş yakıp yollara barikat kurdu.  Emniyet Müdürlüğü ekiplerinin biber gazı ve tazyikli suyla müdahalede bulunduğu göstericilerin ara sokaklara dağıldığı, eylemlerini sürdürdüğü gözlendi.  Yüksekova'da Cengiz Topel Caddesi'nde toplanan BDP üyeleri, terör örgütü elebaşının yakalanmasını bahane ederek yürüyüş yaptı.  Yürüyüş sırasında, bir grup, Mustazaf-Der Yüksekova Şubesi ile ATM'leri ve bazı iş yerlerini taşladı.  Eski Cezaevi Kavşağı'ndaki basın açıklamasının ardından Cengiz Topel Caddesi'nde taşkınlık yapan göstericilere polis biber gazı ve tazyikli suyla müdahale etti.  Polisin müdahalesiyle ara sokaklara dağılan ve yola barikat kuran göstericilerin eylemleri sürüyor.  Bu arada, iş yerlerini taşlayan göstericilere tepki gösteren bir esnaf, BDP'li yöneticilerin müdahalesiyle linç edilmekten kurtuldu.
Demokratik Toplum Partisi (DTP) Genel Başkanı Ahmet Türk, Muş belediye meydanında düzenlenen mitingde partililerine hitap etti.  Türkiye'de Kürt sorununun çözülmediği müddetçe sorunların aşılmasının mümkün olmayacağını iddia eden Türk, ''Bu ülkede çeşitli sorunlar var. Ama en önemlisi olan Kürt sorunu çözülmedikçe ne demokrasi ne de özgürleşme olur'' diye konuştu.  Konuşmasında Kürtlerin özgürce yaşamak istediklerini, kardeşlik, barış ve demokrasi istediklerini ifade eden Türk, ''Ama birileri Kürtleri uyutmaya çalışıyor. Bir taraftan TRT Şeş'i çıkardılar, bir taraftan da sizlere Kürtçe hitap ettiğimiz zaman hakkımızda tutanak tutuyorlar'' dedi.  Seçim öncesi halka çeşitli yardım malzemeleri dağıtıldığını belirten Türk, çamaşır makinesi dağıtımını da eleştirdi.  Etnik milliyetçilik yapmakla suçlandıklarını, oysa buna tamamen karşı olduklarını öne süren Türk, ''Bu topraklarda Türklerle, Lazlarla, Çerkezlerle yıllarca kardeşçe yaşamışız. Ama inkarcı, imhacı politikalarla Kürtleri kazanamazsınız'' diye konuştu.
ABD ile Rusya arasında Soğuk Savaş'tan bu yana yaşanan en büyük casusuluk krizinde gözler Kıbrıs Rum Kesimi'ne çevrildi. Rusya adına casusuluk yapan 11 kişilik listede bulunan Christopher Robert Metsos, Rum Kesimi'nde kefaletle serbest bırakıldıktan sonra sırra kadem bastı.  Rusya adına casusuluk yaptıkları iddiasıyla yakalanan 10 kişi, ABD'de mahkemeye çıkarılırken, onbirinci kişi Christopher Robert Metsos, Rum Kesimi'nde önceki gün yakalanmıştı.  Metsos, Amerika'nın iade başvurusunun karara bağlanacağı 29 Temmuz'daki duruşmaya kadar, her gün karakolda imza vermesi karşılığında 26 bin Euro'luk kefaletle serbest bırakılmıştı.  Ancak Rus ajanı olduğu iddia edilen Metsos, dün Larnaka'da imza vermesi gereken polis karakoluna gitmedi.  Şebekenin kasası olduğu iddia edilen Metsos'un izini kaybettirdiği, hatta adayı terketmiş olabileceği belirtiliyor. Rum basını ise Moskova'yla iyi ilişkileri olan Rum Yönetimi'nin, Metsos'un kaçışına göz yumduğu değerlendirmesinde bulunuyor.
İsviçre'nin Lucern kantonunda bir kereste fabrikasında yerel saatle 09.00'da düzenlenen silahlı saldırıda ilk belirlemelere göre 3 kişi öldürüldü. İsviçre polisi saldırıda 7 kişinin de yaralandığını açıkladı.  İsviçre polisinden yapılan açıklamaya göre, Lucern kantonuna bağlı Menznau kasabasında Kronospan şirketine bağlı bir kereste fabrikasında silahlı saldırı düzenlendi.  Polis, saldırı sonrası en az 3 kişinin öldürüldüğünü ve 7 yaralının olduğunu açıkladı. Görgü tanıkları, cinnet geçiren saldırganın fabrikanın kantinini silahla basarak rastgele ateş açtığını belirtti. Olayda saldırganın da öldüğü açıklandı.  İsviçre'nin en çok satan gazetelerinden "Blick"in internet sayfasında yer alan habere göre, saldırı sonrası polis, fabrikaya giriş ve çıkışları yasakladı.  Olay yerine polis ve sağlık ekipleri sevk edildi. Saldırının nedeni ise henüz bilinmiyor.
Kayseri İl Emniyet Müdürlüğü Melikgazi Devriye Ekipler Amirliği Yunus Timleri ile Narkotik Suçlarla Mücadele Şube Müdürlüğü ekipleri, uyuşturucu kullanan ve ticaretini yapanlara yönelik çalışma başlattı.  Kent merkezindeki bir eve düzenlenen operasyonda, 21 paket içinde 71,50 gram esrar bulundu. A.U. (22) ile annesi G.U. (54) gözaltına alındı. Emniyetteki işlemlerinin ardından Kayseri Eğitim ve Araştırma Hastanesi'nde sağlık kontrolünden geçirilen anne ve oğul adliyeye sevk edildi.
Alman otomotiv şirketi Daimler AG'nin elektrikli kamyonlarda kullanılacak piller için hızlı şarj teknolojisi üreten İsrailli şirket StoreDot'a 60 milyon dolar yatırım gerçekleştireceği belirtildi. Daimler'den yapılan açıklamada, şirketin kamyon departmanının yatırım gerçekleştireceği nanoteknoloji malzemeleri üreticisi StoreDot'a ayrıca bir yönetim kurulu üyesi de atayacağı belirtildi. Şirketin nanoteknoloji alanındaki çalışmaları sayesinde elektrikli araç pillerinin, akaryakıt depolarıyla aynı sürede şarj edilebileceği aktarılan açıklamada, yatırım sonrasında bu teknolojinin daha çabuk geliştirileceği kaydedildi. StoreDot, geliştirdiği flashbattery pilleriyle çalışan elektrikli araçların 5 dakikada tam şarj seviyesine ulaşarak 480 kilometre yol katedebildiğini duyurmuştu.  Şirket, cep telefonlarında ve elektrikli araçlarda kullanılmak üzere geliştirdiği pilleri karbon bazlı karışımlar ve nano-materyallerle güçlendiriyor. Söz konusu pillerin gelecekte bugün kullanılan lityum-iyon pillerin yerini alacağı belirtiliyor. İsrailli StoreDot'a, daha önce de Güney Koreli telekominikasyon devi Samsung'un yatırım iştiraki Samsung Ventures, Rus milyarder Roman Abramoviç'in 'Norma Investment' şirketleri ile İsrailli Girişimci Moshe Hogeg'in "Singulariteam" fonu da yatırım yapacağını açıklamıştı.
'ın Sivrice ilçesinde 5,2 büyüklüğünde deprem meydana geldi. Afet ve Acil Durum Yönetimi Başkanlığının (AFAD) internet sitesinde yer alan bilgiye göre, saat 20.31'de, merkez üssü Sivrice olan 5,2 büyüklüğünde sarsıntı kaydedildi. Depremin 9,4 kilometre derinlikte meydana geldiği, çevre il ve ilçelerde de hissedildiği belirtildi. Kandilli Rasathanesi ve Deprem Araştırma Enstitüsü'nün verilerine göre saat 20.55'te Elazığ Sivrice'de 3.2 büyüklüğünde bir deprem daha meydana geldi. Afet ve Acil Durum Yönetimi (AFAD) Başkanı Mehmet Güllüoğlu, Elazığ'daki depreme ilişkin, "Hissedilen şehirler ve köylerle irtibata geçtik. Gelişmeleri takip ediyoruz." değerlendirmesinde bulundu. Güllüoğlu, Twitter'dan yaptığı paylaşımda, "Elazığ'da ilk belirlemelere göre 5,2 büyüklüğünde deprem meydana geldi. Hissedilen şehirler ve köylerle irtibata geçtik. Gelişmeleri takip ediyoruz. Geçmiş olsun." ifadelerine yer verdi. Depremde Doğanbağ, Gözeli, Kavak ve Dört Bölük köylerindeki bazı evlerde hasar oluştu, Yedi Pınar köyünde ise ahır çöktü. Depremin duyulmasının ardından Sivrice ilçesi ile bağlı köylerine çok sayıda AFAD ve güvenlik görevlisi sevk edildi. Ekipler hasar tespiti için çalışma başlatırken, Elazığ Valisi Çetin Oktay Kaldırım da hasar oluşan köylerde inceleme yaptı. Elazığ Valisi Çetin Oktay Kaldırım, "Çok büyük bir deprem ama can kaybı ve yaralanmaların olmaması sevindirici bir durum. Diğer hasarlar devletimizin eli ile sarılır." dedi. Sivrice ilçesinde meydana gelen 5,2 büyüklüğündeki depremin merkez üssüne yakın Uslu, Doğanbağı ve Kavak köylerindeki hasar tespit ve arıza giderme çalışmaları devam ediyor. Hasar gören enerji hatları onarılarak evlere elektrik verildi. Bazı vatandaşların, yaşadıkları korku nedeniyle evlerine girmeye çekindikleri görüldü. Bölgede incelemelerde bulunan Vali Kaldırım, yaptığı açıklamada, köylerde hasarlı binaların olduğu bilgisinin alınmasının ardından köyleri ziyaret ettiğini söyledi. Köylerde ikamet eden vatandaşların kış aylarında genellikle şehir merkezlerine gitmeleri nedeniyle evlerin çoğunlukla boş olduğunu dile getiren Kaldırım, "Yıkılma yok, çok şükür. Binalarda duvarlarda çatlama, sıvalarda dökülmeler var. Deprem erken saatte olunca vatandaşlarımız da kendilerini dışarı attı." ifadesini kullandı. Jandarma, AFAD, İtfaiye, Kızılay ve sağlık ekiplerinin olay yerine hızlı bir şekilde ulaştığını aktaran Kaldırım, şöyle devam etti: "Şu an hasar tespiti yapıyorlar. Vatandaşlarımız korkulu anlar yaşadı. Ekiplerimiz, vatandaşların ihtiyaçlarına bakıyor. Ne ihtiyaçları varsa anında gidereceğiz. Yarından itibaren muhtarlarımızla iletişime geçip tüm köyleri gezeceğiz. Sıkıntılı olan yerlerde tespitlerimizi yapacağız. Devlet olarak gerekli ne ihtiyaç varsa ne önlem alınması gerekiyorsa hepsini ekiplerimizce yapacağız. Vatandaşlarımız yanımızda, olayın paniği korkusu var. Hastaneye ya da polis ekiplerine ulaşan bir durum yok, ama biz ekiplerimizce sürekli araştırıyoruz. Muhtarlarımız ile irtibat halindeyiz. Çok büyük bir deprem ama can kaybı ve yaralanmaların olmaması sevindirici bir durum. Diğer hasarlar devletimizin eli ile sarılır." Deprem sonrasında vatandaşlar sokağa döküldü. İHA'nın haberine göre; evde otururken çok şiddetli bir sallantı hissettiklerini belirten Mustafa Varol, hemen kendilerini dışarı attıklarını söyledi. Evde olduklarını aktaran Murat Kartal ise, “Bir anda masanın gidip geldiğini gördük. Bu esnada kendimizi dışarı attık. Herkes dışarıda. Zar zor kendimizi dışarı attık. Depremi hissettik.” dedi Deprem Şanlıurfa’da da hissedildi. Deprem nedeniyle Şanlıurfa’nın Suruç ilçesindeki hastane acilen boşaltıldı. Afet ve Acil Durum Yönetimi Başkanlığının (AFAD) internet sitesinde yer alan bilgiye göre, merkez üssü Elazığ’ın Sivrice ilçesi olan 5.2 büyüklüğünde deprem meydana geldi. Saat 21.31 sıralarında meydana gelen deprem Şanlıurfa merkez ile Siverek, Hilvan, Bozova, Halfeti ve Suruç ilçelerinde de hissedildi. Büyük korkuya neden olan deprem nedeniyle Suruç ilçesindeki devlet hastanesi acilen boşaltıldı. Depremi hisseden hastalar kollarında serumlarla hastane bahçesine çıktı.   Depremin Elazığ’da meydana geldiğini öğrenen hastalar uzun süre hastaneye girmekten çekindi. Kandilli Rasathanesi ve Deprem Araştırma Enstitüsü verilerine göre, Türkiye'de meydana gelen son depremler şöyle:
Güvenlik şirket Eset güvenlik tehditleriyle ilgili olarak hazırladığı ve kendi verilerine dayanan Mayıs ayı tehdit raporunu açıkladı. Rapora göre geçtiğimiz aya damgasını vuran olay PlayStation ağına sızılması. En büyük tehdit ise USB arabirimi üzerinden bulaşan kötü amaçlı yazılımlar.  Mayıs ayında en çok Playstation saldırısı konuşuldu ama Eset istatistiklerine göre Mayıs ayının tehdit birincisi yüzde 6.58 ile yine INF/Autorun. INF/Autorun, USB ya da Flash Disk gibi çıkarılabilir medyalar aracılığıyla yayılan zararlı yazılımları tanımlıyor.  İkinci sırada yüzde 3.61 ile Win32/Conficker ve üçüncü sırada ise yüzde 1.92 ile Win32/PSW.OnlineGames geliyor. Win32/Conficker, Windows sistemlerdeki belirli açıkları kullanarak yayılan bir tür solucan. Win32/PSW.OnLineGames ise özellikler oyuncuları hedefleyen ve “oltalama” amacıyla kullanılan bir truva atı çeşidi.  Sony PlayStation ağına sızılması, internetteki tehditler konusunda geçtiğimiz aya damgasını vurdu. PlayStation’a yönelik bu saldırı nedeniyle birçok kullanıcı parolalarını değiştirmek durumunda kaldı. Sony, kredi kartı bilgilerinin sızdırılması konusunda bir bilgi vermemiş olsa da kullanıcıların çoğu Sony hesaplarında kullandıkları kartları iptal etti.  Fakat ESET uzmanlarına göre, dikkat edilmeyen başka bir nokta var: Parola hatırlatma sorularına verilmiş yanıtların da sızdırılmış olduğu. Sızdırıldığı açıklanan veriler arasında bulunan gizli soruların yanıtları, diğer hesaplarında da aynı olması muhtemel kullanıcılar için halen sorun teşkil ediyor.  Eset’e göre parola sıfırlama saldırıları genellikle saldırganın, kullanıcı hesabına giriş yapmaya çalışması ile başlıyor. Bu bir e-posta hesabı, sosyal medya hesabı, blog hesabı ya da herhangi bir tür çevrimiçi hesap olabiliyor.  Saldırgan ‘parolamı unuttum’ bağlantısına tıklıyor ve güvenlik sorusu ile karşılaşıyor. Saldırganın Sony’den edinmiş olduğu bilgilerin içerisinde bu yanıtın da olduğu düşünüldüğünde, hesapların kontrol altına alınması ‘an meselesi’ olarak görülüyor.
LiveScience'ın haberine göre, Cambridge Üniversitesinde Trofoblast Araştırma Merkezinde görevli Margherita Yayoi Turco liderliğinde yürütülen araştırma çerçevesinde bilim insanları önce gebeliklerinin ilk 3 aylık dönemindeki kadınların plasentalarından örnekler topladı.  Örneklerden çıkarılan hücreleri, yapı iskelesine yerleştiren bilim insanları, hücrelerin 10 ila 14 gün sonra 3 boyutlu organoitlere, bir yıl sonra sağlıklı mini plasentalara dönüştüğünü duyurdu.  Aslına çok benzeyen mini plasentaların, çeşitli plasenta hücre türlerini ve organ yapılarını barındırdığı, plasentaya özgü hormonlar salgıladığı ve gebelik testlerinde pozitif sonuç verebildiği belirtildi.  Bilim insanlarının, laboratuvarda büyütülen mini plasentalar sayesinde gebeliğin ilk 3 ayında fetüs gelişimini etkileyen ve düşükle sonuçlanabilen sorunları daha iyi anlayabileceği, hangi ilaçların plasentaya zarar verebileceğini keşfedebileceği ifade ediliyor.  Margherita Yayoi Turco, çalışmada özellikle plasentanın kilit fonksiyonları için kritik öneme sahip trofoblast hücrelerinin kullanıldığını söyledi. Araştırmanın ayrıntıları Nature dergisinde yayımlandı.
tarafından çeşitli derecelerdeki görev sürelerini tamamlayan adli yargı hakimi, cumhuriyet başsavcısı ve savcıları ile idari yargı hakimlerinin isim listeleri  'de yayımladı. Resmi Gazete'deki HSK kararlarında, 2802 sayılı Hakimler ve Savcılar Kanunu'nun 29. maddesine göre, Nisan 2017 dönemi sonuna kadar sürelerini bitirip yükseltilmelerine karar verilen adli yargı hakimi, cumhuriyet başsavcısı ve savcılarının isim listelerine yer verildi. HSK'nın bir başka kararında ise 30 Nisan 2017 tarihi itibarıyla birinci dereceye yükselip Hakimler ve Savcılar Kanunu'nun 32. maddesi uyarınca ilk kez birinci sınıfa ayrılma incelemesine tabi tutulacak adli yargı hakimi, cumhuriyet başsavcısı ve savcıları ile idari yargı hakimlerinin isimleri bulunuyor. Birinci dereceye yükseldikleri ve sürelerini doldurdukları halde bu listede adlarını bulamayanların, ilan tarihinden itibaren bir ay içinde HSK'ya yazılı başvuruda bulunmak suretiyle durumlarının incelenmesini isteyebilecekleri bildirildi. Resmi Gazete'de yayınlanan adli yargı hakimi, cumhuriyet başsavcısı ve savcıların tam isim listesini görmek için .
İstanbul Kadıköy'de çıkan baltalı silahlı kavgada bir kişi yaralandı.  Alınan bilgiye göre, Hasanpaşa Uzunçayır Caddesi'ndeki evinin balkonunda eşiyle oturan E.B., caddenin karşısında işyeri bulunan N.Ç. ile eşine baktığı gerekçesiyle tartıştı. Evinden çıkarak baltayla döviz bürosuna giden E.B., N.Ç.'nin oğlu A.Ç. tarafından silahla vuruldu. Yaralanan E.B. olay yerine çağrılan sağlık ekiplerince hastaneye kaldırıldı.  İşyerine gelen polis ekipleri, N.Ç. ile oğlu A.Ç.'yi gözaltına aldı. Hastanede tedavi altına alınan E.B.'nin sağlık durumunun iyi olduğu öğrenildi.
kadın-erkek pek çok kişinin sorunu. Vitamin eksikliği, genetik faktörler, bazı iç hastalıkları ve hatalı uygulamalar saç dökülmesine sebep olabiliyor. Dermatoloji Uzmanı  , saç dökülmesinin önemli bir sorun olduğunu ve ciddiye alınması gerektiğini belirterek tiroit hastalığının da saç dökülmesi yapabildiğini söylüyor:     “Bazen saç dökülmesi şikâyetiyle gelen hastanın tiroit problemi olduğunu buluyoruz. Lupus dediğimiz bazı bağ dokusu hastalıkları var. Bunlarda da hasta bize saç dökülmesi diye gelir. Yaptığımız bazı tetkikler sonucunda hastada lupus hastalığı olduğunu görürüz ve hastayı o ilgili doktora yönlendiririz. Yani saç dökülmesi deyip geçmemek, mutlaka hekime başvurup, dökülmenin sebebini araştırmak gerekiyor.”   Saç dökülmesinin farklı sebeplerden kaynaklandığını, bunlardan birinin de doğumdan sonra hormonların değişmesi olduğunu belirten Dermatoloji Uzmanı, “Sezaryen ile doğum yapan kişilerde ise anesteziye bağlı olarak saç dökülmesi olabilir. Doğum sonrası emzirmeye bağlı vitamin eksikliği sebebiyle de dökülmeler oluşabilir. Genellikle doğumdan sonra 3’üncü veya 4’üncü ayda çoğu annede saç dökülmesi görülür” diyor. Jöle, sprey gibi ürünlerin saç dökülmesine neden olduğu düşünülür ancak Dermatoloji Uzmanı Yrd. Doç. Dr. Seher Küçükoğlu Cesur, aynı görüşte değil:     “Jöle, sprey gibi ürünler saç dökülmesine sebep olmaz. Ancak düzleştirici, maşa veya fön makinesi kullanmak, saçı dışarıdan müdahale ile sürekli çekmeye bağlı olarak dökülmelere sebep olur. Aynı zamanda saça yüksek ısı uygulandığında da saçın yapısı bozulur. Saçın bu tarz uygulamalara çok fazla maruz bırakılmasını önermiyoruz.” Eğer saç dökülmesi semptomatik alopesi yani genel saç dökülmesi ise kişiye mutlaka kan tahlili yapılması ve vitamin değerlerine bakılması gerektiğini aktaran Dr. Cesur, saç dökülmesinde tedavi yöntemlerine ve saç dökülmesini önleyecek tedbirlere de değindi:   “Eksik olan vitaminler belirlenir ve yerine konur. Saç sağlığı için özellikle et grubunda bulunan demir vitamini, tahıl grubunun içerisinde bulunan B12 vitamini, yeşil sebzelerde bulunan folik asit ve yumurtada bulunan biyotin değerleri önemlidir. Ayrıca şu noktalara dikkat edilmelidir:  * Saçlarla çok oynanmamalı ve saçlara sıcak uygulamalar yapılmamalıdır.  * Yaz aylarında, özellikle yoğun güneş sebebiyle kuruyan saçlar mutlaka nemlendirilmelidir. * Dengeli ve düzenli beslenmeye özen gösterilmelidir. * Dökülme fark edildiğinde erken müdahale edilmelidir. Çünkü erken müdahale saçların çabucak toparlanmasına yardımcı olur.  *Saç dökülmesi bazı şampuanlar ve damlaların yanı sıra mezoterapi veya PRP uygulamaları ile durdurulabilir."
BM Güvenlik Konseyi'nin Mısır toplantısından sert mesaj çıkmadı. Toplantı sonrası kameralar karşısına geçen Arjantin temsilcisi, konuşması kısa kalınca kendi ülkesinin Mısır'la ilgili görüşlerini anlatmaya başladı. Bu durum gazeteciler arasında da şaşkınlık yarattı.  Birleşmiş Milletler (BM) Güvenlik Konseyi Mısır'da 600’den fazla kişinin öldüğü müdahale sonrası basına kapalı bir toplantı düzenledi.  Toplantıya başkanlık eden Arjantin'in Daimi Temsilcisi Maria Kristina Perseval'i oturum sonrası basının karşısına geçti.  Konsey üyelerinin Mısır'daki ölümlerden üzüntü duyduğunu belirten Perseval, “Konsey üyelerinin birinci önceliği Mısır'daki şiddet olaylarının durması ve tarafların itidalli davranmasıdır. Hepsi bu. Toplantıda bunlar konuşuldu” dedi.  Ancak yüzlerce kişinin ölümüyle sonuçlanan olaylarla ilgili BM toplantısından sert bir mesaj çıkmayınca açıklama da kısa oldu.  Bu durum Maria Kristina Perseval'i de rahatsız etmiş olacak ki Arjantinli üye ülkesinin olaylara bakışını anlatmaya başladı.  Perseval, şöyle konuştu: “Arjantin, 3 Temmuz'daki darbeyi kınamıştı. Ülkem birçok kişinin ölümüyle sonuçlanan bu zalimlikleri de kınamaktadır. Arjantin, Mısırlı yetkilileri sivillere karşı gösterdiği şiddetten vazgeçmesi konusunda uyarmaktadır.”  Perseval'in BM Güvenlik Konseyi toplantısı sonrası konsey kararından çok kendi ülkesinin olaylara tepkisinden bahsetmesi basın mensupları arasında da şaşkınlık yarattı.  Bir gazetecinin “Neden başkanlık ettiğiniz toplantıdan çok Arjantin'in konuyla ilgili görüşlerinizi aktardınız?” sorusu üzerine Perseval, “Konuşmamı ikiye böldüm. Öncelikle konsey başkanı olarak konuştum” dedi.  BM Güvenlik Konseyi toplantısı Fransa, Britanya ve Avustralya'nın ortak talebi üzerine gerçekleşti.  Mısır'daki katliama ilişkin Genel Sekreter Ban dün açıklama yayınlamış ve güvenlik güçlerinin meydanları boşaltması sırasında "yaşanan şiddeti" kınamıştı.
Aşı için laboratuvarda değiştirilen hücreler, bağışıklık sisteminin kanserli hücreleri "yabancı organizma" olarak görüp onlara saldırması esasına dayanıyor.  Sabah’ta yer alan habere göre, deneklerin yüzde 85'inde aşıdan dört yıl sonra bile hastalığın nüksetmediği gözlemlendi. Geliştirilen aşının göğüs kanserlerinde etkili olması umuluyor.
Bu hafta 4 yeni film vizyona girecek.  Yönetmen Tim Burton, Johnny Depp, Michelle Pfeiffer ve Helena Bonham Carter'ın aralarında bulunduğu yıldız oyunculardan oluşan bir kadroyla kült klasik dizi ''Karanlık Gölgeler''i (Dark Shadows) beyaz perdeye taşıdı.  İngiltere'den 1750 yılında ailesiyle birlikte geldiği Amerika'da bir balıkçılık imparatorluğu kuran Barnabas (Johhny Depp), aşık olduğu güzel Angelique Bouchard'ın (Eva Green) kalbini kırdığında, bir cadı olan Angelique tarafından vampire dönüştürülerek, canlı canlı gömülür.  Yaklaşık iki asır sonra tesadüfen serbest kalan ve kendini çok değişmiş olan 1972 yılının dünyasında bulan Barnabas, malikanesine dönerek, ailesinin adını eski görkemine kavuşturmak için işe koyulur.  ''Karanlık Gölgeler'', Seth Grahame-Smith'in senaryosuna, John August ile Grahame-Smith'in hikayesine ve Dan Curtis'in yarattığı aynı adlı televizyon dizisine dayanıyor.    ''Azrail'i Beklerken'' (Poulet Aux Prunes-Chicken With Plums) filminin yönetmenliğini, sinemaseverlerin ''Persepolis''ten hatırlayacağı Marjane Satrapi ve Vincent Paronnaud üstlendi.  Mathieu Amalric, Edouard Baer ve Maria De Medeiros'un rol aldığı film, Satrapi'nin kendi çizgi romanından uyarlandı.  Enstrümanı kırıldığında ölmeye karar veren dünyaca ünlü keman virtüozu Nasser'in ''canını almaya gelen'' Azrail'i bekleyişinin anlatıldığı hikayede, Azrail'in gelmesi için geçen sekiz günlük sürede Nasser, başarısız okul günlerinden erkek kardeşine, aşksız evliliğinden sigara tiryakisi annesine ve İran isimli çocukluk aşkına kadar hayatını yeniden yaşıyor.  
 
 Haftanın gerilim türündeki filmi ''Gizemli Kadın''da (Woman In The Fifth) Ethan Hawke ve Kristin Scott Thomas başrolleri paylaşıyor.  Yönetmenliğini Pawel Pawlikowski'nin yaptığı filmde, Amerikalı yazar Tom Ricks, arasının bozuk olduğu eşinin ve kızının sevgisini geri kazanmak için perişan bir halde Paris'e gelir.  İşler istediği gibi gitmeyince şehir dışında döküntü bir otele yerleşen Ricks, gece bekçisi olarak çalışmaya başlar.  Hayatına önce Polonyalı bir sarışın, ardından tutkulu bir ilişki yaşayacağı güzel, gizemli Margit'in girmesiyle her şey düzelmeye başlar, ancak Margit ile ilişkisi bir dizi açıklanamaz olayı tetikleyecektir. Adeta bilinmez bir güç, yaşamının kontrolünü ele geçiriyor gibidir.  
 
 'Türk sermayeli ilk yabancı film' özelliği taşıyan ''Babam İçin'' (Will), 11 yaşındaki Will'in Liverpool'daki yetiştirme yurdundan kaçıp, tuttuğu takım, babası ve hayalleri uğruna İstanbul'daki şampiyonlar ligi finaline gelişini anlatıyor.  Yönetmenliğini Ellen Perry'nin üstlendiği filmde, Damian Lewis, Bob Hoskins, Perry Eggleton ve Canan Ergüder'in yanı sıra ünlü futbolcu ve antrenör Kenny Dalglish ve halen Liverpool FC kulübünün milli futbolcuları Steven Gerrard ve Jamie Carragher da rol alıyor.  Filmin konusu şöyle:  ''11 yaşındaki Will Brennan, Liverpool'un büyük hayranıdır. Annesini birkaç yıl önce kaybeden Will'in hayatı, bir süredir kayıp olan, sorunlu babası Gareth'in bir anda ortaya çıkmasıyla değişir. Üstelik babasının elinde, İstanbul Atatürk Olimpiyat Stadyumu'nda oynanacak Liverpool–AC Milan Şampiyonlar Ligi final maçı için iki bilet vardır. İkili Türkiye yolculuğuna çıkmadan önce babasının aniden ölmesi üzerine Will, yatılı okulda kalır. Yine de bu yolculuğu yapmaya karar veren Will, babasının anısı yaşatmak ve çok sevdiği Liverpool FC'nin yanında olmak için kendi başına yola koyulur. Will'e yolculuğunda, yolda tanıştığı Alek adındaki Bosnalı eski bir futbolcu yardımcı olur. İstanbul'a vardıklarında, onların umut hikayeleri dünyadaki milyonlarca kişinin kalbinde yankılanmaktadır. Herkes basından onların hikayesini takip etmektedir.''    
 
 Aksiyon komedi filmi ''Liseli Polisler'' (21 Jump Street), lisedeyken düşman olan, ancak polis akademisinde zoraki arkadaşlık kuran iki gencin hikayesini anlatıyor.  Başrollerini Jonah Hill, Channing Tatum, Brie Larson, Dave Franco, Rob Riggle ve Ice Cube'un üstlendiği filmi, Phil Lord ile Christopher Miller yönetti.  Geçmişte aynı adlı televizyon dizisinden uyarlanan filmin konusu şöyle:  ''Schmidt ve Jenko, devriye gezen polisler içinde en iyileri olmasalar da emniyet müdürlüğünün Yüzbaşı Dickson yönetimindeki gizli Jump Street birimine katıldıklarında bunu tersine çevirme ihtimalleri doğar. Silahlarını ve rozetlerini bırakıp, birer sırt çantası alarak, genç görünümlerini gizli görev için kullanırlar. Sorun şudur ki günümüz ergenleri birkaç yıl önce onların olduğundan çok farklıdır. Daha da önemlisi, her ikisi de kendi ergenliklerinde üstünde durmadıkları tüm ergenlik sorunlarıyla halen boğuştuklarını görürler.''  
 
 Azılı mahkûmların tutulduğu Rebibbia Hapishane’sinde, mahkûmların rehabilitasyonu amacıyla her yıl bir tiyatro oyununun sahneye konması planlanır. Bu yılki oyun Shakespeare’in Jül Sezar uyarlamasıdır. Pek ��oğu ömür boyu hapse çarptırılmış mahkûmlar için 6 ay sürecek bu tiyatro çalışması hayatlarındaki en önemli olay haline gelmiştir.  Buldukları her fırsatta oyunun provasını yapmaktadırlar. Hayattan beklentileri kalmayan insanlar için hayata tutunma sebebi olmuştur tiyatro ve birçoğu için bu oyundan sonra hapishane artık daha da katlanılmaz bir yer olacaktır. Taviani Kardeşler'in yönettiği film bu yıl İstanbul Film Festivali'nin kapanış filmiydi. 
 
 Haftanın animasyon filmi, üç boyutlu ''Madagaskar 3: Avrupa'nın En Çok Arananları'' (Madagascar 3: Europe's Most Wanted).  Filmde, aslan Alex, zebra Marty, hipopotam Gloria ve zürafa Melman hala evleri olan, ''Büyük Elma'' lakaplı New York'a dönmeye çalışıyor. Kral Julien, Maurice ve penguenler de bu komik macerada onlara eşlik ediyor.  Bu yolculukları onları, Avrupa'ya götürüyor ve gizlenmek için mükemmel bir seyyar sirk bularak, onu Madagaskar stilinde baştan yaratıyorlar.  
 
 Fransız aksiyon ve gerilim filmi ''Soluksuz Gece''nin (Sleepless Night) yönetmenliğini Frederic Jardin üstlenirken, başrolleri Tomer Sisley (Largo Winch), Julien Boisselier, Joey Starr ve Birol Ünel paylaşıyor.  Filmin konusu şöyle:  ''Şehrin en iyi polislerinden biri olarak bilinen Vincent, peşinde olduğu uyuşturucu satıcılarından yüklü miktarda kokain çalınca, çete Vincent'in oğlunu kaçırır ve çaldığı uyuşturucuyu hemen getirmezse oğlunu öldürmekle tehdit eder. Paris'in kenar mahallesinde bulunan bir gece kulübünde çete ile takas için buluşan Vincent, kendini içinden çıkılamaz bir kaosun ortasında bulur. Gece kulübünün uzun, karanlık koridorlarında yaşanan köşe kapmaca sırasında, hiç tanımadığı düşmanları olduğunu anlayacaktır. Bu gece hayatının en uzun ve belki de en son gecesi olacaktır.''  
 
 İspanyol yapımı ''Lanetli Kız'' (Childish Games-Dictado) filminin yönetmenliğini Antonio Chavarrias üstlendi.  Juan Diego Botto, Barbara Lennie, Magica Perez, Marc Rodriguez'in rol aldığı film, gerilim sevenleri salonlara çekmeyi hedefliyor.  Filmin konusu şöyle:  ''Bir ilkokulda sınıf öğretmenliği yapan Daniel, yine aynı okulda öğretmen olan Laura ile birlikte mutlu bir hayat yaşamaktadır. Ancak uzun süredir çocukları olmayan çiftin kaderleri Daniel'in çocukluk arkadaşı Mario'yu görmesiyle değişir. Mario'nun kızı Julia'yı evlat edinme kararı alan çift, başlarına geleceklerden habersizdir. Esrarengiz ve korkutucu davranışlar sergileyen Laura, her şeyi değiştirecek ve artık hiçbir sır, sır olarak kalmayacaktır.''  
 
 Yönetmenliğini Xavier Gens'in üstlendiği ''Mahşer Günü'' (The Divide), gerilim ve bilim kurgu unsurlarını bir araya getiren konusuyla dikkati çekiyor.  Filmde bir patlamanın New York'u yerle bir etmesinin ardından, birbirini tanımayan sekiz kişi, yaşadıkları binanın sığınağına giriyor. Bu kişiler, kısa bir süre sonra kapalı yerde kalmanın verdiği bunalıma, su ve yiyecek kıtlığına yenik düşerken, tansiyon giderek yükselir ve barındıkları sığınak bir cehenneme dönüşür.  Eva, bu cehennemden kurtulabilmek için kendi içgüdülerine güvenmelidir. Dünyanın bu trajik sonundan sağ çıkabilmesi için önce cehennemden farksız olan bu sığınaktaki sekiz kişi arasından sağ çıkması gerekir.  Filmde, Lauren German, Michael Biehn, Milo Ventimiglia, Courtney B. Vance, Ashton Holmes ve Rosanna Arquette rol alıyor.  Bir Matthew Chapman filmi olan ''Hayatının Seçimi'' (The Ledge), karmaşık bir aşk üçgeni ve birbiriyle karşıt düşüncelere sahip iki adamın ölümcül çatışmasını anlatan, hem gerilim, hem de dram unsurları taşıyan bir film.  Filmde, karanlık bir geçmişe sahip olan Shana, aynı iş yerinde çalışmaya başladığı komşusu Gavin ile tutkulu bir aşk yaşamaya başlar. Ancak Shana'nın uçlarda yaşayan kocası Joe'nun bu sadakatsizliği öğrenmesi, üçünü birden fırtınalı bir sona doğru sürüklemeye başlar.  Filmde, başrolleri Charlie Hunnam, Terrence Howard, Liv Tyler, Patrick Wilson paylaşıyor.    Ferhat Atik'in gerçek bir cinayet öyküsünü anlatan ''Sonbahar'' adlı romanından uyarlanan ''Anahtar'' filminin yönetmenliğini Cemal Yıldırım gerçekleştirdi.  Bir dramı beyaz perdeye taşıyacak film, Kuzey Kıbrıs'ın ilk 35 mm sinema filmi olma özelliği taşıyor.  Filmde Hatice Tezcan, Cihan Tarıman, Hüseyin Ağlamaz, Barış Refikoğlu ve Fevzi Tanpınar rol alıyor.  
 
 Alien" ve "Blade Runner"ın yönetmeni Ridley Scott tanımlanmasına katkı sağladığı türe geri dönüyor. Prometheus ile Scott ezber bozan bir mitoloji yaratıyor. Bu mitolojik dünyanın içinde bir grup kaşif, Dünya üzerindeki insanoğlunun kökenine dair bir ipucu keşfediyor. Bu ipucu gruptakileri evrenin en karanlık köşelerine heyecanlı bir yolculuk yapmaya zorluyor. Ancak yolculuğun sonunda insan ırkının geleceğini kurtarmak için korkunç bir savaşa katılmaları gerekiyor.  ''Prometheus'' ile yeni bir mitoloji yaratan Scott, insan ırkının dünya üzerindeki köklerini araştıran bir ekibin hikayesini anlatıyor.  Bu serüvende evrenin en karanlık köşelerine sürüklenen ekibin kökleri ararken buldukları, dünyanın sonunu getirebilecek bir şey oluyor. Bu durumda artık bununla savaşıp, insan ırkını bu bilinmez tehlikeden kurtarmaları gerekiyor.  
 
 Destansı bir aksiyon-macera filmi olan ''Pamuk Prenses ve Avcı''nın (Snow White and the Huntsman) yönetmenliğini Rupert Sanders üstlendi.  Senaryosunu Evan Daugherty'nin yazdığı filmde Kristen Stewart, Oscar ödüllü oyuncu Charlize Theron'un hayat verdiği kötü kraliçeden daha güzel olan tek kişiyi, Pamuk Prenses'i canlandırıyor.  Ancak filmde, masaldan farklı olarak genç kadın, kötü kraliçe tarafından kendisini öldürmesi için gönderilen avcıdan (Chris Hemsworth) savaş sanatları konusunda eğitim alıyor.  Sam Claflin de Pamuk Prenses'in güzelliğine ve gücüne uzun zamandır hayran olan prens rolüyle oyuncu kadrosunda yer alıyor.  
 
 Eliette Abecassis'in otobiyografik romanından uyarlanan ''Aramızda Bebek Var'' (Un Heureux Evenement-A Happy Event), Fransız yönetmen Remi Bezançon'un üçüncü uzun metrajlı filmi.  Prömiyerini Toronto Film Festivali'nde yapan film, geçen aylarda İstanbul Film Festivali'nde de gösterildi ve eğlenceli hikayesiyle izleyicilerin beğenisini kazandı.  İlk çocuklarının doğumuyla birlikte tasasız hayatları kesintiye uğramış genç bir çifti anlatan ''Aramızda Bebek Var'', genç bir annenin günlüğünden hareketle aşk, bağlılık, annelik ve fedakarlık üstüne bir portre çiziyor.  Louise Bourgoin, Pio Marmai, Josiane Balasko, Thierry Fremont'un rol aldığı filmin konusu şöyle:  ''Barbara ve Nicolas beraber çok mutlu olan ve çocuk yapmaya karar veren bir çifttir. Anne olmak daha çok Barbara'nın fikri olsa da baba olmanın heyecanı Nicolas'ı da sarar. Barbara hamileliği süresince bedenen ve ruhen birçok değişim yaşayacak, bebek sahibi olmanın çift üzerindeki etkisi doğumdan sonra daha çok hissedilecektir.''  
 
 Haftanın son yeni filmi, gerilim ve dram unsurları içeren ''Arıza Aşk'' (Bellflower).  Yönetmenliğini Evan Glodell'in gerçekleştirdiği filmde Glodell, Jessie Wiseman ile başrolleri de paylaşıyor.  Film, zamanlarını ateşli aygıtlarla haşır neşir geçiren iki arkadaşın aşkla başlayıp karabasana dönüşen hikayelerini anlatıyor.  
 
 Bruce Willis, Edward Norton, Bill Murray ve Tilda Swinton'ın rol aldığı ''Moonrise Kingdom'', 1965 yılında geçen bir ilk aşk hikayesi.  Wes Anderson'ün yönetmenliğini üstlendiği dram türündeki filmin konusu şöyle:  ''12 yaşındaki iki çocuğun birbirlerine aşık olup, gizlice anlaşarak vahşi doğaya kaçışmasının ardından yetkililer onları yakalamaya çalışırken, kuvvetli bir fırtına da kıyıda patlamak üzeredir. Barış dolu ada halkı hiç kimsenin baş edemeyeceği biçimde alt üst olmuştur.''  
 
 ''Siyah Giyen Adamlar'' (Men In Black) serisinin üçüncü filmi, Türkçe dublaj ve altyazılı seçenekleriyle üç boyutlu olarak bu hafta sinema salonlarında yerini alacak.  Barry Sonnenfeld'in yönettiği filmin başrollerini Will Smith, Tommy Lee Jones, Josh Brolin, Jemaine Clement, Michael Stuhlbarg ve Emma Thompson paylaşıyor.  Filmde, Ajan K (Tommy Lee Jones) 1969 yılında, zamanda geriye giden bir uzaylı tarafından öldürülür ve dünya bir tehlikenin içine atılır. Bu durumda Ajan J'nin (Will Smith) zamanda geriye yolculuk yaparak, cinayetin öncesine geri dönmesi ve Ajan K'nın genç hali (Josh Brolin) ile onu, dünyayı ve insanlığı kurtarmak için çalışması gerekmektedir.
TYT soru ve cevapları ne zaman yayınlanacak? YKS sonuçları ne zaman açıklanacak? soruları bugün gerçekleştirilen TYT oturumun ardından araştırılıyor. TYT yani Temel Yeterlilik sınavına giren adaylar doğru cevaplarla kendi cevaplarını kıyaslayarak başarılarını değerlendirmeye çalışacak. İşte YKS'nin ilk oturumu TYT hakkında detaylar... YKS'nin ilk oturumu olan TYT yani Temel Yeterlilik Testi bugün yapıldı. Şimdi adaylar, sınavda karşılarına çıkan soruların cevap anahtarlarının yayınlanmasını bekliyor. Adaylar böylece kendi cevapları ile doğru cevapları kıyaslayarak puanlarını tahmin etmeye çalışacak.  'den henüz bir açıklama yapılmadı ancak TYT soru ve cevaplarının ya bu akşam ya da yarın kalan iki oturumun ardından yayınlanması bekleniyor. ÖSYM'den gelecek açıklamalar haberimizde yer alacak. ÖSYM'nin takvimine göre, YKS sınav sonuçları 18 Temmuz 2019 Perşembe günü erişime açılacak. Adaylara sonuç belgesi gönderilmeyecek. Adaylar sınav sonuçlarını, T.C. Kimlik Numaraları ve şifreleri ile ÖSYM’nin https://sonuc.osym.gov.tr internet adresinden, mobil uygulamalarından öğrenebilecekler. İnternet sayfasındaki duyurular adaylara tebliğ hükmünde olacak.   YKS 1. oturum Temel Yeterlilik Testi (TYT) 15 Haziran 2019 Cumartesi yani bugün saat 10.15'te başladı. 135 dakika süren TYT sınavı saat 12.30'da sona erdi. YKS 2. oturum Alan Yeterlilik Testleri (AYT) 16 Haziran 2019 (Pazar) günü yani yarın saat 10.15'te başlayacak. Saat 10.00 itibari ile tüm kapılar kapanacak ve içeriye başka kimse alınmayacak. Bu yüzden adayların saat 10.00'dan önce okulların kapısından girmiş olmaları gerekiyor. AYT sınavı 180 dakika sürecek. YKS'nin 3. ve son oturumu Yabancı Dil Testi (YDT) için yapılacak. YDT 16 Haziran 2019 (Pazar) günü saat 15.45'te başlayacak. Adaylar yine en geç 15.30'da sınava girecekleri okullarda olmalılar. YDT sınavı 120 dakika sürecek. ÖSYM'nin "https://ais.osym.gov.tr" adresinden T.C. kimlik numaraları ve aday şifrenizi girerek sınav yerlerinizi öğrenebileceksiniz. E devlet üzerinden de ÖSYM YKS sınav giriş belgenizi alabilirsiniz. Sınavda uygulanan testlere verilen cevaplar, her test için ayrı ayrı değerlendirmeye alınacaktır. Adayların, testlerden her biri için birer standart puanı hesaplanacaktır. Testlerin standart puanlarının hesaplanmasında şu yol izlenecektir: - Her adayın, testlere verdiği doğru ve yanlış cevapların sayısı belirlenecektir. Doğru cevap sayısından yanlış cevap sayısının dörtte biri çıkarılarak adayın ilgili testten almış olduğu ham puan bulunacaktır. - Son sınıfta okumakta olan tüm adayların ilgili testten aldıkları ham puanlar kullanılarak o testin ortalama ve standart sapması bulunacaktır. - Bu ortalama ve standart sapma kullanılarak tüm adaylar için ortalaması 50, standart sapması 10 olan standart puanlar hesaplanacaktır. - Sınavdan sonra ÖSYM Başkanlığı veya yargı mercileri tarafından iptaline karar verilen sorular değerlendirme dışı bırakılarak geçerli soruların puan değerinin yeniden saptanması suretiyle puanlama yapılacaktır. - TYT’de hesaplanan standart puanlar ve Tablo 1C’deki ağırlıklar kullanılarak adayların ağırlıklı puanları (A-TYT) hesaplanacaktır. A-TYT puanının hesaplanabilmesi için adayların Temel Matematik Testi veya Türkçe Testinden en az 0,5 veya daha fazla ham puan almış olmaları gerekmektedir. Yalnızca bu koşulları sağlayan adaylar için A-TYT puanı hesaplanacaktır. - A-TYT puanı kendi içinde en küçüğü 100, en büyüğü 500 olan puanlara dönüştürülerek TYT puanı oluşturulacaktır. A-TYT puanı TYT puanına dönüştürülürken Temel Matematik ve Türkçe testlerinin her birinden 5 ham puan, diğer testlerin her birinden 2,5 ham puan alan adayların 150 TYT puanı almaları sağlanacaktır. - AYT ve YDT’de hesaplanan standart puanlar ve Tablo 1E’deki ağırlıklar kullanılarak adayların ağırlıklı puanları (ASAY, A-SÖZ, A-EA, A-DİL) hesaplanacaktır. Ağırlıklı puanların hesaplanabilmesi için adayların ilgili testlerin en az birinden 0,5 veya daha fazla ham puan almış olmaları gerekmektedir (Tablo 1D). Yalnızca bu koşulları sağlayan adaylar için ağırlıklı puanlar hesaplanacaktır. TYT puanı olmayan, TYT puanı hesaplanmayan veya TYT puanı 150’nin altında olan adayların, AYT ve/veya YDT’ye girmiş olsalar da SAY, SÖZ, EA, DİL puanları hesaplanmayacaktır. - A-SAY, A-SÖZ, A-EA, A-DİL puanlarının her biri kendi içinde en küçüğü 100, en büyüğü 500 olan puanlara dönüştürülerek SAY, SÖZ, EA, DİL puanları oluşturulacaktır. Ağırlıklı puanlar, SAY, SÖZ, EA, DİL puanlarına dönüştürülürken ilgili testlerin her birinden soru sayısının %20’si oranında ham puan alan adayların 180 SAY, SÖZ, EA, DİL puanı almaları sağlanacaktır. - Ortaöğretim kurumlarında, Din Kültürü ve Ahlak Bilgisi dersini almak zorunda olmayan veya farklı müfredat ile alan öğrenciler (İmam Hatip Okulları öğrencileri/mezunları hariç),TYT Sosyal Bilimler Testinde yer alan Din Kültürü ve Ahlak Bilgisi sorularından muaf tutulacaktır. Bu öğrenciler, Din Kültürü ve Ahlak Bilgisi soruları yerine Felsefe alanından 5 soru cevaplandıracaklardır. Bu doğrultuda; TYT Sosyal Bilimler Testinde toplam 25 soru bulunacaktır. Cevap kâğıdında bu test ile ilgili alanda 25 cevap alanı bulunacaktır. Tüm adaylar, ilk 15 sorunun tamamından sorumlu olacaklardır. Aday Başvuru Formunun “25. TYT SOSYAL BİLİMLER TESTİ İLE AYT SOSYAL BİLİMLER-2 TESTİNDE DİN KÜLTÜRÜ VE AHLAK BİLGİSİ SORULARINI VEYA İLAVE FELSEFE/FELSEFE GRUBU SORULARINI CEVAPLANDIRMA DURUMU” bilgi alanında; “1- Ortaöğretimde zorunlu Din Kültürü ve Ahlak Bilgisi dersi aldım.” seçeneğini işaretleyen adaylar; TYT’de Sosyal Bilimler Testinin ilk 20 sorusunu cevaplandırmakla yükümlüdür. Bu durumdaki adaylar 21., 22., 23., 24. ve 25. sorularda yer alan felsefe sorularını cevaplandırmayacak ve cevap kâğıdının ilgili alanında herhangi bir işaretleme yapmayacaklardır. Bu alanlarda işaretleme yapmış olsalar bile bu cevapları değerlendirmeye alınmayacaktır. “2- Ortaöğretimde zorunlu Din Kültürü ve Ahlak Bilgisi dersi almadım.” seçeneğini işaretleyen adaylar ise; TYT’de Sosyal Bilimler Testinin ilk 15 sorusunu cevaplandırdıktan sonra aynı testin 21., 22., 23., 24. ve 25. felsefe sorularını cevaplandıracaklardır. Bu adaylar, soru kitapçığındaki 16., 17., 18., 19. ve 20. Din Kültürü ve Ahlak Bilgisi sorularını cevaplandırmayacak ve cevap kâğıdının ilgili alanında herhangi bir işaretleme yapmayacaklardır. Bu alanlarda işaretleme yapmış olsalar bile bu cevapları değerlendirmeye alınmayacaktır. - Ortaöğretim kurumlarında, Din Kültürü ve Ahlak Bilgisi dersini almak zorunda olmayan veya farklı müfredat ile alan öğrenciler (İmam Hatip Okulları öğrencileri/mezunları hariç),AYT Sosyal Bilimler-2 Testinde yer alan Din Kültürü ve Ahlak Bilgisi sorularından muaf tutulacaktır. Bu öğrenciler, Din Kültürü ve Ahlak Bilgisi soruları yerine ilave Felsefe Grubu altındaki (Felsefe (2),Psikoloji (1),Sosyoloji (2),Mantık (1) sorularını cevaplandıracaklardır. Bu doğrultuda, AYT Sosyal Bilimler-2 Testinde toplam 46 soru bulunacaktır. Cevap kâğıdında bu test ile ilgili alanda 46 cevap alanı bulunacaktır. Bu Testi cevaplayan tüm adaylar, ilk 34 sorunun tamamından sorumlu olacaklardır. Aday Başvuru Formunun “25. TYT SOSYAL BİLİMLER TESTİ İLE AYT SOSYAL BİLİMLER-2 TESTİNDE DİN KÜLTÜRÜ VE AHLAK BİLGİSİ SORULARINI VEYA İLAVE FELSEFE/FELSEFE GRUBU SORULARINI CEVAPLANDIRMA DURUMU” bilgi alanında; “1- Ortaöğretimde zorunlu Din Kültürü ve Ahlak Bilgisi dersi aldım.” seçeneğini işaretleyen adaylar; AYT’de Sosyal Bilimler-2 Testinin ilk 40 sorusunu cevaplandırmakla yükümlüdür. Bu durumdaki adaylar 41, 42, 43, 44, 45 ve 46. ilave felsefe grubu sorularını cevaplandırmayacak ve cevap kâğıdının ilgili alanında herhangi bir işaretleme yapmayacaklardır. Bu alanlarda işaretleme yapmış olsalar bile bu cevapları değerlendirmeye alınmayacaktır. “2- Ortaöğretimde zorunlu Din Kültürü ve Ahlak Bilgisi dersi almadım.” seçeneğini işaretleyen adaylar ise; AYT’de Sosyal Bilimler-2 Testinin ilk 34 sorusunu cevaplandırdıktan sonra aynı testin 41, 42, 43, 44, 45 ve 46. ilave felsefe grubu sorularını cevaplandıracaklardır. Bu adaylar, soru kitapçığındaki 35, 36, 37, 38, 39 ve 40. Din Kültürü ve Ahlak Bilgisi alanı sorularını cevaplandırmayacak ve cevap kâğıdının ilgili alanında herhangi bir işaretleme yapmayacaklardır. Bu alanlarda işaretleme yapmış olsalar bile bu cevapları değerlendirmeye alınmayacaktır. - 2018-TYT sınav puanı 200 ve üzeri olan adayların, 2019-TYT nihai sınav puanlarının belirlenmesi ve bütün adayların 2019-TYT nihai başarı sıralarının oluşmasında aşağıdaki yol izlenecektir: 1. 2018-TYT sınav puanı 200 ve üzeri olan adayların, sınavdaki başarı sıraları dikkate alınarak yüzdelik dilim değerleri* hesaplanacaktır. 2019-TYT sınav puanı 200 ve üzeri olan adayların başarı sıraları dikkate alınarak yüzdelik dilim değerleri aynı şekilde hesaplanacaktır. 2. 2018-TYT sınav puanı 200 ve üzeri olan adayların yüzdelik dilim değerleri referans alınarak, 2019-TYT’de bu yüzdelik dilim değerlerine karşılık gelen 200-500 puan aralığındaki puanlara dönüştürülecektir. Bu puan, “Dönüştürülmüş Puan” olarak adlandırılacaktır. Dönüştürülmüş Puanlar, 200-500 puan aralığında olmak üzere, adayların 2018-TYT sınav puanlarından daha yüksek veya daha düşük olabilecektir. 3. Hem 2018-TYT sınavına girerek Dönüştürülmüş Puanı olan, hem de 2019-TYT sınav puanı bulunan bir adayın yüksek olan puanı, adayın 2019-TYT nihai Sınav Puanı olacaktır. 4. 2018-TYT sınav puanı 200 ve üzeri olup 2019-TYT sınav puanı olmayan bir adayın Dönüştürülmüş Puanı, adayın 2019-TYT nihai Sınav Puanı olacaktır. 5. Bütün adayların başarı sıraları, 2019-TYT nihai Sınav Puanı kullanılarak belirlenecektir. * Adayın ilgili yıldaki başarı sırasının, aynı yıldaki TYT puanı 200 ve üzeri olan aday sayısına oranının 100 ile çarpılmasıyla elde edilen sayısal değer, adayın “yüzdelik dilim değeri” olarak adlandırılır. - 2019-TYT nihai Sınav Puanı, kılavuzda belirlenen baraj puanları ve diğer kılavuz kurallarına göre değerlendirmeye alınacaktır.
Dışişleri Bakanı Ahmet Davutoğlu, Dünya Engelliler Vakfı ve Dünya Engelliler Birliği Başkanı Metin Şentürk ile beraberindeki heyeti kabul etti.  Kabulde Metin Şentürk, Bakan Davutoğlu'na, ''Çok yorgunsunuz. O yüzden 'Nasılsınız ' demek istemiyorum. Yorgun olduğunuzu biliyorum. Ama iyi olmanızı da diliyorum'' dedi.  Bakan Davutoğlu'nun ''Sizi gördüm, daha iyi oldum'' ifadesi üzerine Şentürk, ''Bende 'Sizi gördüm, daha iyi oldum' diyeceğim ancak arkadaşlar inanmayacaklar. Sizi görünce gerçekten daha iyi oldum. Sizi çok ayrı ve özel seviyoruz'' diye konuştu.  Davutoğlu, Dünya Engelliler Vakfı'nın (DEV) kısaltmasını beğendiğini belirterek, ''Bu işe kalkışan herkes dev. Dev olmak için illa iri yarı bir şey olmak gerekmiyor. Zorlukları aşabilmek gerekiyor. Sizde elhamdülillah hiç bir zorluk tanımıyorsunuz'' ifadelerini kullandı.  Dünya engellileri adına hayalleri olduğunu söyleyen Şentürk, daha önce Bakan Davutoğlu ile aralarında geçen bir konuşmayı şöyle anlattı:  ''Dünya Engelliler Birliği'ni, Türkiye'nin imajına katkıda bulunmak ve dünyadaki diğer engellilere hizmet taşımak için kurmak istiyordum. Sizinle görüşmemizde birileri bu isteğime 'hayal' diyor', demiştim. Sizde bana, ''Ya Metin, bende bu göreve geldiğimde, bazı düşüncelerime birileri hayal diyorlardı. Şimdi gerçek oldu, yazıyorlar', demiştiniz. Akabinde de 'Sen hayal kurmazsan ben hayal kurmazsam, kim hayal kuracak' demiştiniz.''  Dünya Engelliler Birliği'ni 6 kıtada, 65 ülkede, 120 kuruluşla kurduklarını anlatan Şentürk, ''Emekleriniz boşa gitmedi'' dedi. Bakan Davutoğlu ise ''Attığım en güzel imzalardan biri o oldu. Allah hayırlı eylesin. Sizleri mahcup etmesin. Hayırlı güzel işler yapalım'' diye konuştu.  Dünya Engelliler Birliği olarak 6 ay içerisinde genel kurul yapacaklarını kaydeden Şentürk, destek istediklerini belirtti.  Konuşmanın sonunda Şentürk, Bakan Davutoğlu'na teşekkür plaketi sunarken, ''Plaketi kendi göz zevkime göre seçtim'' dedi. Bakan Davutoğlu da ''Göz zevkiniz, gönül zevkiniz hepsi birbirinden güzel'' diye yanıt verdi.
Anayasa Mahkemesi Başkanı Haşim Kılıç’ın, twitter kararı ile ilgili olarak yaptığı açıklamalar, ifade özgürlüğü konusunda AYM’nin hassasiyetine vurgu yapmasının ötesinde, yargı kulislerinde çok tartışılacak bazı ifşaatlar içeriyor. Kılıç, toplantının kendi başkanlığında ve bütün AYM heyetinin katılımı ile yapıldığını söyledi. Oysa Anayasa ve AYM’ye ilişkin mevzuata göre, AYM’ye yapılan bireysel başvurularla ilgili sadece   karar verebiliyor. AYM İçtüzüğüne göre Başkan’a sadece,  yetkisi veriliyor. Oysa Twitter ile ilgili böyle bir   farklılığı sorunu ortada yoktu. Bu sorunun çıkabileceği öngörülse bile, alınacak kararda Genel Kurul toplantısına katılan üyelerin imzasının yer alması gerekirdi. Oysa AYM’nin twitter kararının altında sadece 2. Bölüm Başkanı Alparslan Altan ile üyelerin imzası yer alıyor. Bunlar dışında, AYM’nin diğer 12 üyesinin de kararın alındığı toplantıya katılması, ciddi soru işaretlerine yol açıyor. Kılıç’ın açıklamalarındaki bir diğer önemli sorun ise, AYM heyetinin aldığı kararı, kendisi dışında gelişen bir olay nedeniyle açıklamaması. Yani aslında bu kararı kendi kendine  etmesi. Kılıç, 25 Mart’ta, karar aldıklarını, ancak idare mahkemesi kararının uygulanmasını beklemek için bunu daha sonra açıkladıklarını anlattı. Oysa AYM’nin twitter kararının altında 25 Mart değil, 2 Nisan tarihi yer alıyor. (Vatan)
Kayseri saldırısı sonrası birçok ilde HDP binalarına saldırılması üzerine HDP'den açıklama yapıldı. Açıklamada "Yetkililerin telefonlarımıza çıkmamaları, saldırganların kimler tarafından himaye ve teşvik edildiklerini gösteriyor" denildi. HDP Genel Merkezi olarak resmi Twitter ve Facebook hesaplarından yapılan açıklamada şu ifadeler yer aldı: "Bu gece partimize İstanbul Beykoz, Bayrampaşa, Eyüp, Beylikdüzü, Bağcılar, Üsküdar ve Kartal'da; Erzincan'da; Ankara Yenimahalle'de; Çanakkale'de, Kocaeli Darıca'da ve birçok yerde saldırılar oldu. Yetkililerin telefonlarımıza çıkmamaları, saldırganların kimler tarafından himaye ve teşvik edildiklerini gösteriyor. Bu saldırıları önlemeye yönelik tedbir almayanlar bu provokasyonlara fırsat veriyorlar. Bu saldırılara rağmen partisine sahip çıkan, direncini kırmayan halkımıza ve yöneticilerimize dayanışma ve destek mesajlarımızı gönderiyor, tedbirli davranmalarını önemle iletiyoruz." İçişleri Bakanlığı'ndan HDP'nin açıklamasına gece geç saatlerde yanıt geldi. İçişleri Bakanlığı Basın Merkezi’nden yapılan yazılı açıklamada, “Bir siyasi partinin kendi binalarına yönelik olarak gerçekleşen eylemlere ‘güvenlik kuvvetlerimizin tedbir almadığına, ayrıca yetkililerin telefonlara cevap vermediğine’ ilişkin değerlendirmeler tamamen gerçek dışıdır” denildi.  Provokasyonlara fırsat vermemek adına gereken tüm tedbirlerin alındığı ve eylemleri gerçekleştirenler hakkında gerekli işlemlerin yapılması için talimat verildiği bildirildi.
Uzmanlar Ramazan ayında oruç tutmaya hazırlananların özellikle kalp sağlığı için iftar ve sahurda aşırı besin tüketmemesini tavsiye etti. İHA'da yer alan habere göre; Kardiyoloji Uzmanı Dr. Özgür Öz, kalp sağlığına önem verenlerin Ramazan ayında dikkat etmesi gerekenlere değindi. İftar ve sahurda besin maddelerinin tüketiminin Ramazan ayı öncesi gibi olmaması gerektiğini ifade eden Öz, "Ramazan'da yavaş yavaş vücudun metabolizma hızı azalacak. Eğer Ramazan ayı öncesindeki kadar besin maddesi tüketmeye devam edecek olursak kilo problemiyle karşı karşıya kalırız. Kilo almak kalp damar hastalarında, damar hastalığının sıkıntılarını ortaya çıkarabilir, kalp damar hastalıklarını tetikleyebilir. Metabolizma yavaşladıkça besin tüketimini bir miktar daha azaltılması gerekecektir. Kalp sağlığı için iftarda ve sahurda aşırı besin tüketmemeye gayret edilmesi lazım" dedi. Ramazan ayında, günlerin uzun ve sıcak olmasından dolayı sıvı kaybının çok olduğunu belirten Dr. Öz, "Özellikle kalp yetmezliği hastalarında sıvı kaybına bağlı böbrek fonksiyon bozukluklarıyla karşı karşıya kalabiliyoruz. Kalp yetmezliği olan hastaların çok fazla güneşte kalmamasını tavsiye ederim. Kalp yetmezliği boyutu böbrek fonksiyon bozuklukları ya da kullandığı ilaçlar doğrultusunda bazı hastaların oruç tutması uygun olmayabilir. Mutlaka doktorlarıyla görüşülmesinde fayda var. Su mineral vücudumuzun elzem ihtiyaçlarıdır. Bir kaç gün beslenmezsek bile gıda ihtiyacımızı vücudumuzdaki depolardan karşılayabiliyoruz. Fakat sıvı ihtiyacını karşılamamız mümkün değil. O yüzden özellikle hem iftarda hem sahurda yeterli sıvı alınmasına dikkat etmemiz gerekiyor" diye konuştu.
Çevre ve Şehircilik Bakanı Murat Kurum'un açıklamalarından satır başları; TOKİ'nin 50 bin sosyal konut projesiyle ilgili 6 Mart itibariyle başvuruları alacağız, 45 günlük süre var. 50 bin konut için talepleri 19 Nisan'a kadar alacağız.Talepleri alırken alt gelir grubu ve orta gelir grubuna yönelik aynı zamanda şehit ailelerimize, gazilerimize ve emeklilerimize yönelik kontenjanımız olacak. Yüzde 10'la başlayacağız yüzde 12, yüzde 15 peşinatlarımız var. Konut fiyatları 240 aya kadar vadelendirilebilecek. Kira öder gibi ödeyecekler.   Biz 50 bin konutluk projeyi yatay şehirleşme anlayışıyla bizim özümüzü kültürümüzü yansıtacak şekilde az katlı 4-5'i geçmeyen örnek bir şehircilik anlayışını tüm Türkiye'ye yaymak istiyoruz.  Başvuru sahiplerimiz başvuracakları proje için o ilin sınırları içinde en az bir yıl oturuyor olmaları gerekiyor. 2-1 konutlarımız için 25 yaşını doldurmuş olmaları gerekiyor. 3+1 için de 18 yaşını doldurmaları gerekiyor. 2+1 konutlarımız için 500 lira, 3+1 konutlarımız için de 1000 lira başvuru ücreti alacağız.  2+1 konutlarımız için en fazla 4500 lira geliri olabiliyor, İstanbul için de 4800 lira olabiliyor.  3+1 de gelir şartımız yok.  2+1 konutlarımız için 388 liradan başlayan taksitlerimiz var. Bu ilimize göre değişiyor. Projenin mevkiiyle konumuyla ilgili değişiyor.  50 bin konutun 6300 tanesi İstanbul'da, 2934 tanesi Ankara'da, 2500 tanesi İzmir'de, 2200 tanesi Adana'da yapılacak. Konut edinme sorununu çözmek zorundayız. 50 bin konut için aynı anda talep toplamak bir ilk olacak. Cumhuriyet tarihinde ilk defa 50 bin konutun talebi toplanacak. Her yıl 300 bin konutu dönüştürmeyi hedefliyoruz.  İmar barışına 9 milyon 124 bin kişi 17,5 milyar liralık başvuru yaptı. Hedefimiz plastik poşet kullanımını yüzde 90 azaltmak. bugüne kadar plastik poşet kullanımı yüzde 70 azaldı.  Sıfır atık projesiyle 20 milyar lira tasarruf, 100 bin kişiye iş sağlayacağız. Emlak Bankası, Emlak Katılım Bankası olarak çalışmalara başlayacak.
ABD hükümetine bağlı Hastalıktan Korunma ve Kontrol Merkezi (CDC), "Tamiflu"yu, "H1N1" adıyla bilinen en yaygın grip virüsü üzerinde denedi.  Araştırmanın sonucunda virüs örneklerinin yüzde 98'inin, Tamiflu'ya karşı dirençli olduğu ortaya çıktı.  Geçen yıl grip mevsiminde yapılan benzer bir araştırmada virüsün Tamiflu'ya direnci yüzde 12 olarak belirlenmişti.  Mevsimsel grip, ikincil komplikasyonlarla birlikte çok sayıda hastalığa ve bağışıklık sisteminde sorunu olan hastalar gibi yüksek risk grubu içinde yer alan kişilerde ölüme neden olabiliyor. Dünya Sağlık Örgütü’nün (WHO) tahminlerine göre her yıl 500 bin kadar insan grip ile bağlantılı komplikasyonlar nedeniyle hayatını kaybediyor. Tamiflu’ya karşı direnç H1N1’in tek bir mevsimsel türüyle sınırlıdır. ABD’de yer alan Hastalıktan Korunma ve Kontrol Merkezi, bu grip mevsiminde ABD'de H1N1 grip virüsüne yakalanan kişilerin alternatif bir nöraminidaz inhibitörü ya da rimantadin ve Tamiflu kombinasyonu ile tedavi edilmelerini önermiştir. Tamiflu, H1N1 dışındaki diğer mevsimsel grip virüslerine karşı etkili olup ilgili tedavilerde kullanılabilmektedir.  Avrupa Hastalıktan Korunma ve Kontrol Merkezi tarafından yapılan açıklamada, 2008-2009 sezonunda Avrupa’da baskın grip virüsü İnfluenza A'dır (H3N2) ve bu virüs Tamiflu gibi nöraminidaz inhibitörü antiviral ilaçlara karşı duyarlıdır.  Tamiflu, halen, İnfluenza A (H5N1) enfeksiyonlarının (kuş gribi) tedavisinde Dünya Sağlık Örgütü’nün öncelikle önerdiği antiviral seçeneği konumunu korumaktadır.
Beşiktaş Kulübü, siyah-beyazlı taraftarlara 14 Aralık Pazartesi günü Atatürk Olimpiyat Stadı'nda oynanacak Galatasaray derbisinde takımlarına destek olmaları çağrısında bulundu. Siyah-beyazlı kulübün internet sitesinden "Beşiktaşlılığın farkını sergileme zamanı" başlığıyla yayımlanan açıklamada, UEFA Avrupa Ligi'nde Portekiz'in Sporting Lizbon takımına yenilmenin camiayı, taraftarları ve sporseverleri üzdüğü vurgulanarak, "Bu mağlubiyet başkanımızdan, yönetim kurulu üyelerimize, teknik kadromuza, futbolcularımıza, çalışanlarımıza kadar tüm kulübümüzü ve fedakar taraftarlarımızı derinden etkilemiştir" denildi. Sporting Lizbon maçından sonra sosyal medyada futbolculara hakaret ve küfür edildiğinin kaydedildiği açıklamada, şu ifadeler kullanıldı: "Sporting Lizbon maçının öncesine kadar tüm Beşiktaşlıların sahiplendiği futbolcularımızın, şanssız bir mağlubiyet sonrası özellikle sosyal medyada hakarete ve küfre varan tepkilerle karşılaşması ciddi bir çelişkidir. Beşiktaş Futbol Takımı elbette ki eleştirilebilir ancak hiçbir eleştiri linç etme gayreti, hakaret ve küfür yoluyla yapılamaz. Beşiktaş, bir dünya markasıdır ve bu armayı taşıyan her sporcu kıymetlidir. Taraftarlarımızın yaşanan durum her ne olursa olsun, Beşiktaş'ın saygılığını ve marka değerini olumsuz etkileyecek davranışlardan kaçınması gerekmektedir." Futbolun her sonuca açık bir oyun olduğunun hatırlatıldığı açıklama şöyle tamamlandı: "Bir veya birkaç futbolcu maçı kazandırmadığı gibi kaybettirmez de. Bu gerçekten hareketle, tüm sporcularımıza sahip çıkılması, saygı gösterilmesi, onların moral ve motivasyonlarını olumlu etkileyecek davranışlarda bulunulması Beşiktaş'ın menfaatinedir. Desteğini her zaman sergileyen büyük taraftarımızın, yine aynı duyarlılıkta davranacağını biliyor ve pazartesi günkü derbi karşılaşmasında futbol takımımıza olan saygısını ve inancını göstereceğine inanıyoruz."
Londra’dan Paris Moda Haftası’na transfer olan ve yeni yetenek olarak lanse edilen karanlıklar prensi Gareth Pugh’un koleksiyonu, yine siyah ağırlıklıydı. Uzay savaşlarını andıran koleksiyon lamelerle desteklenmişti. Ayrıca diğer moda haftalarında tasarımcıların öne çıkarttığı uzun çizmeye Pugh'dan yanıt da geldi. Diz üstü çizmelerini siyah renkte hazırlayan Pugh, bunları mini elbiselerle kombinlemişti.  Kris Van Assche’de ise, uzay teması biraz daha baskındı. Yüzleri griye boyanmış mankenlerin üzerinde hafif kumaşlardan koyu renkte tulumları, postalları ve iri halka kolyeleri vardı.  Rue Du Mail için tasarım yapan Martin Sitbon’da ise gelecek-uzay teması, feminen çizgilerle yumuşatılmıştı. Yoğun siyah ve lame kullanımı bu tasarımcıda da gözlendi.
‘İki Teker Bir Yer’, genellikle ‘bir karne hediyesi’ olarak görülen bisikleti daha çok insanın hayatına sokmayı hedefliyor. Mizah yazarı, karikatürist, bisiklet sporcusu Alpay Erdem, yaz boyunca her hafta, bisikletiyle bir yere gidiyor, ilginç hayat öykülerini, gördüklerini, yaşadıklarını izleyiciyle paylaşıyor. Dünyanın en çevreci aracı bisiklet kullanırken nelere dikkat etmek gerekiyor? Bisiklet için hangi rotalar daha uygun? Alpay Erdem, ‘İki Teker Bir Yer’de bu soruların yanıtlarını veriyor. ‘İki Teker Bir Yer’ her pazar 17.15’te NTV’de
NTV Spor'da yayınlanan % 100 Futbol programında konuşan Rıdvan Dilmen, Spor Toto Süper Lig'in 32. haftasında oynanan Medipol Başakşehir - Fenerbahçe mücadelesini yorumladı. Maçtan sonra konuşan Dilmen, "Maç dün akşam başladı. Şenol Güneş'in çift santrafora dönmesiyle maç başladı. Golü attı, Necip'i soktu 6 puan oldu. Dün, "Yarın akşam başka şeyler konuşabiliriz" demiştim. Çünkü Samandıra'da "Puan kaybı geliyor" derken oyuncuların enerjisi birden düştü" dedi. "Fenerbahçe'nin oyun yapısına göre 28 puan deplasmanda çok bile. Beşiktaş 36 aldı. Başakşehir ise kompakt, iyi oyuncuları ve iyi antrenörü olan bir takım. Türkiye'nin en formda kalecisi, merkezde Epurueanu ve Yalçın var. Visca uçurtma." "Aynı düzende devam edecekti ya da risk alacaktı Fenerbahçe. Maç başlıyor, ortada giden bir müsabaka izliyoruz. Ozan oynasa önde pres yapardın, dönen topları da Ozan ile alırdın. Bunu yapmadı antrenör. Lig bitiyor, önünde 47-48 dakika kaldı. Antrenör risk almalı." "Başakşehir, önce bireysel bir hatadan gol buldu. Ozan'ı sokunca kontra atak sadece 1 tane yedi. O ara ikinci yarı Fenerbahçe'nin 6 tane pozisyonu var. Kenardan gelen toplarda da Fenerbahçe üstünlük sağladı. Penaltıyı gol yapmış olsa 2-1 olacaktı ve zamanın kalacaktı. Bana göre lig bitti. Şampiyon olmasa da bir tek N harfi kaldı. Bunu Fenerbahçe Başkanı da biliyor." "Dev kaleci Volkan Babacan vardı. Bir kaleci bundan iyi oynamaz. Sağ tarafından golü yemiş olmasına rağmen, üst üste sağına gelen topları kurtarması, van Persie'nin kafa topunu inanılmaz çıkarması, hepsi müthişti. İnşallah böyle devam eder. Milli Takım'da bu kadar top da gelmiyor." "Fenerbahçe, iyi bir takıma takıldı. Ligin bu atmosferi hak edende. Ligin ikincisi ve üçüncü dördüncüleri de hak edende. Her yerde herkesi yenebilecek Akhisar ve Osmanlı var sırada. Ligin sonunda da düşmek için uğraşan Antep ve Rize var. Ama kaliteye bakarsak durum futbolun adaletli bir oyun olduğunu gösteriyor." "Şampiyon bence belli oldu. İki maçı Beşiktaş kaybeder, Fener kazanır derseniz deli derler adama. Puan farkının ben daha da açılabileceğini düşünüyorum. Fenerbahçe yörüngesini 26 Mayıs'a değiştirecek. Hazır Muslera'da yok. Galatasaray, Uruguay'dan izin alamamış." "Penaltılar tartışılacak. Verdiği de vermediği de penaltı. O kadar çekmeye adamın düşmeyeceğini biliyorum ama penaltı. Başakşehir'in pozisyonu da penaltıydı ama verilmedi." "Fenerbahçe için kötü bir son oldu. Oyuncular ellerinden ne geliyorsa yapmaya çalıştılar. Güçlü, istikrarlı oynayan, ağlayan, sevinen, her maçta bunu yapan Beşiktaş bunu hak etti zaten. Matematiksel olarak olmasa da Beşiktaş'ın şampiyonluğunu kutlamak lazım." "Rakibin kontra atak silahları belli. Onlara önlem almalısınız. Çift santraforda Fenerbahçe Souza ve Mehmet Topal oynarsa olmaz. Ozan, milli maçta her zaman oynuyor. Ozan gidiyor bir 10 metre, rakibi önde sıkıştırıyor." "2-1'den sonra Başakşehir kaleye yarım kez gitti çünkü psikolojik faktörler ortaya çıkıyor. Maçın devamında şampiyonluktan kopuyoruz dediğiniz an risk almalısınız. Fenerbahçe kendi stadının dışında bırak deplasmanı, karşıya geçince iyi oynayamıyor."
Hafta başından bu yana TL, dolar karşısında diğer gelişmekte olan ülke para birimlerinden daha iyi performans gösterirken;   güne 2.93 civarından başladı, genel olarak ise yurtiçinde siyasi belirsizlikler ve devam eden şiddet eylemlerinin piyasada baskısı sürüyor.  Dün saat 17.30'da 2.9210/2.9215 seviyesinde olan dolar/TL, bu sabah saat 09.06'da 2.9286/2.9301 seviyesinden işlem gördü.  Dün aynı saatte 3.1024/3.1046 seviyesinde olan sepet bazında TL bu sabah 3.1152/3.1170 seviyesindeydi.
yaptığı bildirimde,”Şirketimiz Genel Müdürü Sn. Bilal Ekşi'nin açıklamaları olarak servis edilen haberde Türk Hava Yolları A.O.'nın, İstanbul Yeni Havalimanı'na taşınması ile birlikte söz konusu havalimanında oluşacak rekabet ile bilet fiyatlarının düşeceği ve 2018 yılı sonuna kadar Uçak filomuza yapılacak ilaveler dikkate alındığında yıllık büyümenin yüzde 10'un üzerinde olacağı ifadelerine yer verildiği tespit edilmiştir” denildi. 2019-2020 yıllarında, filolarına katılacak uçaklar ile birlikte kapasitelerinin 2 yıllık toplam büyümenin yüzde 10'u geçeceğini öngörüldüğünün belirtildiği bildirimde THY, “İstanbul Yeni Havalimanı'na geçtikten sonra artacak olan kapasitemiz ve bu havalimanına sefer düzenleyecek diğer havayollarının fiyat politikalarına da bağlı olarak fiyatlarımızın rakiplerimize göre rekabetçi olacağını öngörüyoruz. İstanbul Yeni Havalimanı'nın faaliyete geçmesiyle beraber, bilet fiyatlarının geçmişte de olduğu gibi rekabet ve talep doğrultusunda belirleneceğini öngörüyoruz” ifadelerine yer verildi. Türk Hava Yolları Kamuyu Aydınlatma Platformu’na Sabiha Gökçen Havalimanı'ndan pay alımına ilişkin basında çıkan haberlerle ilgili de açıklamada bulundu.THY konuyla ilgili,”17.11.2017 tarihli  açıklamamızda Türk Hava Yolları A.O.'nın havalimanı işletmeciliği ve yatırımları alanları başta olmak üzere ve Ana Sözleşmesinde belirtilen konularda faaliyet göstermek üzere "THY Havaalanı Gayrimenkul Yatırım ve İşletme Anonim Şirketi" ünvanlı şirketin kurulmasına karar verildiği kamuoyu ile paylaşılmıştı. THY Havaalanı Gayrimenkul Yatırım ve İşletme Anonim Şirketi, Türkiye'de veya yurtdışında faaliyet gösteren havalimanlarından yatırım amaçlı ortaklık için araştırmalar yapmaktadır. Henüz kesinleşen bir anlaşma süreci bulunmamaktadır” denildi.
, Ufuk Tekin ve Dilara Baktı’nın sunumunun ardından okurlarıyla bir araya geldiği Çukurova Belediyesi Orhan Kemal Kültür Merkezi’nde Akademisyen Yazar Erkan Irmak ile keyifli bir söyleşi gerçekleştirdi.  kitabından sonra kısa roman yazmaya karar verdiğini vurgulayan Yazar Pamuk, “Kara Kitap’tan yoruldum, kısa bir roman yazayım dedim. Okyanusları koşarak geçeyim dedim, mümkün mü diye kısa roman yazmak. O da bende olmadığını düşündüğüm bir hüner, bir deneyim. Bana kalırsa Kırmızı Saçlı Kadın hem kısa, hem doğu-batı milli kimlik üzerine düşünme, şahsiyet ve medeniyet arasındaki ilişkiler gibi konuları irdelediği için tamamen farklı konular belki ama benzeyen yerler var. Bir üçüncüsünü yazıp, üçünü de bir ciltte yayımlama gibi fantezim, hayalim var” dedi. Son yayımladığı 204 sayfalık romanı Kırmızı Saçlı Kadın’ın hikayesini okurlarıyla paylaşan Orhan Pamuk, artık uzun romanlar yazmaktan kendisinin ve okurlarının da yorulduğu için kısa bir yazıma yöneldiğini hatırlattı. Kaleme almadığı onlarca roman konusu olduğunu ancak senede ortalama 190 sayfa yazdığını ve Kırmızı Saçlı Kadın romanını bir önceki kitabından 14 ay sonra çıkardığını kaydeden ünlü kalem, “Matematik olarak hiçbir sorunum yok. Ne hızlı yazılmış ne de her zamanki ortalamamda. Ayrıca ben edebi ilhama inanıyorum. Bir akşam uyurum, bir sabah kalkarım ki bir roman gelmiş, yukarıdan bana yollanmış. Hop, üç günde yazı yazıp verebilirim” diye konuştu. Akademisyen yazar  ’a “Sorman gereken bir soruydu ancak sormayı unuttun; ‘Niçin yazıyorsun?’ Ben de hazırlık yaparak ona bir cevap geliştirmiştim” şeklinde esprili bir ifade kullanan Pamuk, bu sorunun cevabına yönelik şiirsel bir dille yaptığı açıklamasında şu ifadeleri kaydetti: “İçimden geldiği için yazıyorum. Başkaları gibi normal bir iş yapamadığım için yazıyorum. Benim yazdığım gibi kitaplar yazılsın da okuyayım diye yazıyorum. Hepinize, herkese çok kızdığım için yazıyorum. Bir odada bütün gün oturup yazmak çok hoşuma gittiği için yazıyorum. Onu ancak değiştirerek gerçekliğe katlanabildiğim için yazıyorum. Ben, ötekiler hepimiz, bizler; İstanbul’da, Türkiye’de nasıl bir hayat yaşadık, yaşıyoruz tüm dünya bilsin diye yazıyorum. Kağıdın, kalemin, mürekkebin kokusunu sevdiğim için yazıyorum.  a, roman sanatına her şeyden çok inandığım için yazıyorum. Bir alışkanlık ve tutku olduğu için yazıyorum. Unutulmaktan korktuğum için yazıyorum. Okunmaktan hoşlandığım için yazıyorum. Bir kere başladığım şu romanı, bu yazıyı, şu sayfayı artık bitireyim diye yazıyorum. Herkes benden bunu bekliyor diye yazıyorum.  lerin ölümsüzlüğüne ve kitapların raflarda duruşuna çocukça inandığım için yazıyorum. Hayat, dünya, her şey inanılmayacak kadar güzel ve şaşırtıcı olduğu için yazıyorum. Hayatın tüm bu güzelliğini ve zenginliğini kelimelere geçirmek zevkli olduğu için yazıyorum. Hikaye anlatmak için değil, hikaye kurmak için yazıyorum. ‘Hep gidilecek bir yer varmış ve oraya tıpkı bir rüyadaki gibi bir türlü gidemiyorum duygusundan kurtulmak için’ yazıyorum. Bir türlü mutlu olamadığım için yazıyorum. Demek ki mutlu olmak için yazıyorum.”
Yargıtay Başkanı İsmail Rüştü Cirit, Rize'de yaptığı açıklamada, Türkiye'de adli yıl açılış törenlerinin düzenlemesinin Yargıtayın sorumluluğu ve yetkisinde olduğunu hatırlattı. Adli yıl açılış törenini önceki yıllarda olduğu gibi Yargıtayın düzenlediğini hatırlatan Cirit, şöyle devam etti: "2016 yılından bu yana, o tarihte ifade ettiğimiz nedenlerden dolayı adli yıl açılış töreni Millet Kongre ve Kültür Merkezi'nde yapılmaktadır ve o tarihte de buna benzer itirazlar olması üzerine 29 Ağustos 2016 tarihinde neden Millet Kongre ve Kültür Merkezi'nde adli yıl açılışı yapıldığını izah etmiştim. Bir kere daha izah etmem gerekirse, bizim tabii uluslararası alanda birçok katılımcı ve konuğumuz gelmekte. Birçok yüksek mahkeme başkanları gelmekte ve oldukça geniş bir katılımla birlikte adli yıl açılış törenleri yapılmakta. Yargıtayımızın fiziki imkanları nedeniyle adli yıl açılış törenlerinin Yargıtayda yapılması mümkün değildi. O tarihte, 2016 yılında 'Nerede yapalım?' diye arkadaşlarımızla birlikte düşündüğümüzde, o derece görkemli bir geniş toplantıyı ancak milletin vergileri ile yapılan Millet Kongre ve Kültür Merkezi'nde yapmaya karar verdik. O tarihten bu yana da Millet Kongre ve Kültür Merkezi'nde adli yıl açılış törenlerini yaptık, bu yıl da yapıyoruz." Cirit, Yargıtayın şeffaflık ve hesap verebilirliği açısından geniş katılımlı bir toplantı yapılması gerektiğine dikkati çekerek, "O nedenden dolayı Türkiye Barolar Birliği, tüm baro başkanları davet edildi. Bazıları, çok küçük bir kısmı katılmayacaklarını ifade ettiler. Bu tamamen kendilerinin takdirinde olan bir konudur. İster katılırlar, ister katılmazlar ancak katılmalarını biz de arzu ederdik ama ifade ettikleri şeyler son derece çirkin, insaf ve adalet ölçülerine uygun olmayan söylemler. Yargı bağımsızlığı, kuvvetler ayrılığı ve yargının siyasallaşması noktasında ifade ettikleri şeylerin tamamen bir geçerliliği yoktur. Türkiye'de yargı bağımsızdır." diye konuştu. Cirit, 150 yıllık bir kültürü ifade eden Yargıtayın da tarihten almış olduğu misyonu en iyi şekilde yerine getirdiğini vurgulayarak, "Bugün gene Yargıtay ülkemizin en gözde kuruluşu ve yargı açısından da ülkemiz açısından bir teminattır. Özveri ile çalışılmakta ve bu adli yıl açılış törenini de en iyi şekilde yapacağız bundan sonra yapılacağı gibi. Biz bu tür eleştirilere açık olmakla birlikte insaf ölçülerini aşan eleştirilere de karşı olduğumuzu ifade ettik ve ifade etmeye devam ediyoruz." dedi.
Anadolu 51. Asliye Ceza Mahkemesi'ndeki duruşmaya, tutuksuz sanık Kerim Yılmaz katılmazken, taraf avukatları hazır bulundu. Mahkeme hakimi Lokman Kazan, soruşturma kapsamında 30 Mayıs'ta tutuklanan sanık Yılmaz'ın avukatınca tutukluluğuna itiraz edildiği, bu kapsamda Anadolu 10. Ağır Ceza Mahkemesi tarafından 12 Haziran'da tahliyesine karar verildiği tutanağa yazdırdı. Söz verilen şikayetçi Halk Bankası'nın avukatı Utku Şimşir, davaya katılma taleplerinin olduğunu belirterek, "Suç tarihinde sanık gerçeğe aykırı paylaşımlar yapmak suretiyle üzerine atılı suçu işlemiştir. Bunu rakam da vererek yapması suçun işlendiğini göstermektedir. Ayrıca yapılan bu paylaşım nedeniyle halka açık olan bankanın hissedarları da mağdur olmuştur. Bankanın hisse senetleri de borsada düşmüştür. Sanığın cezalandırılmasını talep ediyoruz." dedi. Sanık Yılmaz'ın avukatlarından Ömer Kavili ise Halk Bankası avukatının katılma talebinin reddine karar verilmesini isteyerek, "Müşteki bankanın avukatı, bankanın hisse senetleriyle ilgili rakamsal düşüşler olduğundan söz etmiş ise de bu konuda banka hisselerinde bu tweet nedeniyle hangi rakamdan hangi rakama düşüş olduğunun hiçbir belgesini sunmamıştır. Bu yönüyle müşteki iddiası soyuttur. Müştekinin zarar gördüğünü kanıtlaması gerekir." diye konuştu. Mahkeme hakimi, müşteki Halk Bankası avukatının katılma talebinin kabulüne karar verdi. Mahkeme hakimi, sanığın savunmasının alınması için Ankara Nöbetçi Asliye Ceza Mahkemesi'ne talimat yazılmasına karar verdi. Sanığın savunmasının alınması için Ankara Nöbetçi Asliye Ceza Mahkemesine talimat yazılmasını kararlaştıran mahkeme, duruşmayı erteledi. Anadolu Cumhuriyet Başsavcılığı'nca hazırlanan iddianamede, Kerim Yılmaz'ın, 24 Mayıs'ta Twitter'daki hesabından yaptığı paylaşımda, ABD'li yetkili kurumların Halk Bankası'na önemli miktarda para cezası verdiğini öne sürdüğü belirtiliyor. İddianamede, şüpheli Yılmaz'ın şikayetçi Halk Bankası AŞ'ye yönelik gerçeğe aykırı ve manipülatif paylaşımda bulunarak şikayetçi bankanın internet ve elektronik bilgi iletişim araçlarıyla itibarını kırabilecek, şöhretine ya da servetine zarar verebilecek asılsız haber yaydığı aktarılıyor. Şüpheli Yılmaz'ın bu suretle 5411 sayılı Bankacılık Kanunu'nun 74. ve 158/1. maddelerine muhalefet ettiği aktarılan iddianamede, şüphelinin bu suretle 5411 sayılı Bankacılık Kanunu kapsamında tehlike suçu olarak kabul edilen elektronik iletişim araçları ile banka itibarının zedelenmesi suçunu işlediği kaydediliyor. İddianamede, şüpheli Yılmaz'ın söz konusu suçtan 1 yıldan 3 yıla kadar hapisle cezalandırılması talep ediliyor.
Asıl konuya geçmeden önce Windows 10’un kaç makineye kurulduğu ile ilgili bilgileri sizlerle paylaşalım. Microsoft, Windows 10 ile beraber ilk kez kullanıcılarına işletim sistemlerini ücretsiz yükseltme hakkı tanıdı.  Cupertinolu teknoloji devi Apple, bu hakkı uzun zamandan beri kullanıcılarına tanıyordu. Windows 10’un ücretsiz yükseltme hakkından yararlanmak için; Windows 7 ve Windows 8, 8.1’in 32 ve 64 bit sürümlerinden birine sahip olmamız yeterli.  Birçok kişi böylelikle Windows 10’a hızlı bir geçiş yapmış oldu. Windows 10 ilk çıktığında 14 Milyon cihaza Windows 10 işletim sistemi kurulmuş ve bir ay sonra Windows 10’u toplam 75 milyon kişi kullanmış.  Bu rakam şu an itibariyle 110 Milyona ulaşmış durumda. 10 haftadan beri Windows 10’a yoğun bir ilginin olduğunu Microsoft söyledi.  IDC ve Gardner yeni verileri paylaştı. Acer, Apple, Dell, HP, Lenovo gibi Bilgisayar Üreticilerinin düşüş yaşayacağı görülüyor.  Düşüşler; yüzde 18 ve 4.9 arasında olacak. Özellikle Windows 10’un Bilgisayar Satışlarının düşüşlerini engelleyemediğini görüyoruz.  İlerleyen zamanlarda taşınabilir cihazların ve teknolojinin gelişmesiyle Bilgisayar Sektörü belki de yok olabilir. Bunu ilerleyen zamanlar gösterecek.
UEFA Avrupa Ligi son 16 turunda Beşiktaş ile eşleşen Club Brugge, en önemli yıldızını kaybetti. Mavi-siyahlılar, lider olduğu Belçika Ligi'nde Mouscron'u 3-0 devirmeyi başardı. Ancak karşılaşmada sakatlanarak oyundan çıkan İspanyol oyuncu Victor Vazquez'in sağ ayak bileğinde kırık tespit edildi. Victor Vazquez, Mouscron maçının 45. dakikasında ayağına aldığı darbenin ardından sağlık görevlileri eşliğinde oyundan çıkmak zorunda kaldı. Bu sezon 35 maçta 10 gol atıp, 9 asist yapan İspanyol oyuncunun sezonu kapattığı belirtildi. Brugge'de Vazquez'in yerine oyuna giren Jose Izqueirdo, 50. dakikada takımını 1-0 öne geçirdi.
Hacettepe Üniversitesi Tıp Fakültesi Öğretim Üyesi Prof. Dr. A.H.'yi bir süre önce arayan bir dolandırıcı, bankadan aradığını, kredi kartından 430 TL çekildiğini ve kartın acil iptal edilmesi gerektiğini ifade etti.  Habertürk gazetesinin haberine göre dolandırıcı, profesöre ait tüm kredi kartlarının numaralarını ve TC kimlik numarasını da telefonda söyleyerek arada güven oluşmasını sağladı. Söz konusu bilgileri nasıl temin ettiği henüz tespit edilemeyen dolandırıcı, bu yolla güvenini kazandıktan sonra müşteri numarasını ve kart şifresini aldı.   Dolandırıcı, öğrendiği müşteri numarası ve şifreyle internet bankacılığına erişim sağladı. Ardından telefonuna bankadan şifrenin bulunduğu bir mesaj geleceğini söyledi. Profesör, telefonuna gelen şifreyi de söyledikten sonra, dolandırıcı hesabı ele geçirdi ve ilk olarak hesabın internet bankacılığı şifresini değiştirdi. Dolandırıcı, daha sonra 9 işlemde EFT ve havale yoluyla başka 3 ayrı hesaba 110 bin TL aktardı. İşlem bittikten sonra telefonu kapatan profesör, internet bankacılığı üzerinden hesabını kontrol etmek istedi, ancak şifresi dolandırıcı tarafından değiştirildiği için siteye giriş yapamadı. Bilgileriyle şifresini yenileyen profesör, hesabına girdiğinde 110 bin TL’nin eksik olduğunu fark etti.   Dolandırıldığını anlayan Prof. Dr. H. suç duyurusunda bulundu. Ankara Cumhuriyet Başsavcılığı Bilişim Suçları Bürosu olayla ilgili soruşturma başlattı. 110 bin TL’nin aktarıldığı 3 ayrı hesabın bulunduğu bankalara yazı yazan savcılık, bu yolla 110 bin TL’nin 50 bin TL’sini bloke ettirerek kurtardı.   Yürütülen soruşturma kapsamında, dolandırıcılık işleminin yapıldığı bilgisayarın IP adresinin Hollanda’ya ait olduğu belirlendi. Ancak dolandırıcılığın Hollanda’dan gerçekleştirilip gerçekleştirilmediği henüz tespit edilemedi. Savcılık, hedef saptırmak isteyen dolandırıcıların bilgisayar ayarlarını değiştirmiş olma ihtimali üzerinde de duruyor.
Türkiye'deki Suriyeli mültecilere doğrudan yardım için 348 milyon Euro'luk fon ayıran Avrupa Birliği (AB), Türkiye'deki mültecilerin gıda ve barınma gibi temel ihtiyaçlarını karşılamak için mültecilere elektronik yardım kartları dağıtacak. Deustche Welle Türkçe'nin aktardığına göre, perşembe günü Brüksel'de konuşan Avrupa Birliği (AB) Komisyonu'nun İnsani Yardım ve Kriz Yönetiminden Sorumlu Üyesi Christos Stylianides, Ekim ayından itibaren başlatılması planlanan uygulamanın 'AB'nin en büyük insani yardım programı olduğunu' ifade etti. Acil Durum Sosyal Güvenlik Ağı programından yaklaşık bir milyon Suriyeli mültecinin yararlanması hedeflenirken verilecek çipli kartların gıda ve barınma gibi temel ihtiyaçları karşılaması planlanıyor.
Sadık Gültekin ile Doğru Tercih'in bugünkü konukları Işık Üniversitesi Fen Edebiyat Fakültesi Psikoloji Bölüm Başkanı Prof. Dr. Gülden Güvenç ve Işık Üniversitesi Fen Edebiyat Fakültesi İnsan ve Toplum Bilimleri Bölüm Başkanı Prof. Dr. Örsan K. Öymen... Prof. Dr. Gülden Güvenç ve Prof. Dr. Örsan K. Öymen, üniversite tercih dönemi öncesi öğrencilerin merak ettiği soruları yanıtlıyor. Canlı yayına bu sayfadan ve NTV'nin dijital mecralarından (Facebook, Periscope, Twitter ve YouTube) ulaşabilir, Twitter'da #DoğruTercih ve #IşıkÜniversitesi hashtag'lerini kullanarak üniversite tercihleriyle ilgili merak ettiklerinizi sorabilirsiniz.
Başbakan Yardımcısı ve Hükümet Sözcüsü Numan Kurtulmuş, Bakanlar Kurulu toplantısının ardından açıklama yaptı ve gazetecilerin sorularını yanıtladı. Kurtulmuş, bölücü terör örgütüne yönelik operasyonlara ilişkin, "Bu mücadele sonuna kadar devam edecektir. Bu mücadele inşallah milletimizin gayretiyle, güvenlik kuvvetlerimizin gayretiyle hep beraber durarak inşallah başarıyla sonuçlanacaktır'' ifadelerini kullandı. Kurtulmuş, Avrupa Parlamentosu'nda kabul edilen 2015 Türkiye İlerleme Raporu ile ilgili olarak ise, "Bu rapor, özellikle 1915 Olayları'na atıfta bulunan yönüyle asla Türkiye tarafından kabul edilebilir bir rapor değildir. Bu rapor, Avrupa Birliği'ne, Avrupa Parlamentosu'na bu anlamda iade edilecektir. Türkiye tarafından kabul edilmeyecek bir rapordur. Avrupa Parlamentosu'na bu raporun iade edilmesi, Türkiye ile Avrupa Parlamentosu arasındaki ilişkilerin kesildiği anlamına gelmez'' değerlendirmesinde bulundu. "Bizim 3 kırmızı çizgimiz var" diyen Kurtulmuş, sözlerine şöyle devam etti: ''Eğer herhangi bir Avrupa Birliği raporunda bu 3 kırmızı çizgimizle ilgili kabul etmeyeceğimiz bir durum ortaya çıkarsa biz bu raporu kabul etmeyiz. Bunlardan biri, 1915 olaylarına herhangi bir şekilde atıfta bulunarak Ermeni soykırımından bahseden herhangi bir AB raporunu kabul etmemiz mümkün değil. İkincisi, PKK yı terör örgütleri listesinden çıkaran ya da buna atıfta bulunan herhangi bir AB raporunu kabul etmemiz mümkün değil. Üçüncüsü ise müzakerelerin durdurulması ya da Türkiye'nin kullanabileceği fonların askıya alınması yönünde herhangi bir emare taşıyan bir raporu da kabul etmemiz mümkün değildir.'' Kurtulmuş, 1 Mayıs ile ilgili kararı verecek olanın İstanbul Valiliği olduğunu belirterek, "Ama öyle görülüyor ki Taksim'de 1 Mayıs gösterilerinin olması, en azından bu 1 Mayıs'ta mümkün olmayacak ve İstanbul Valiliği büyük ihtimalle İstanbul'un miting alanları olan Yenikapı ya da Maltepe meydanlarını, oradaki miting alanlarını, bu törenleri yapacak insanlara, örgütlere yer olarak gösterecektir'' dedi. "Sorunlarımızı çözmek istiyorsak, sorunlarımızı çözecek yer de TBMM'dir, siyaset alanıdır, siyaset mecrasıdır" ifadelerini kullanan Numan Kurtulmuş, şöyle konuştu: "Türkiye, bütün 78 milyon vatandaşımızın fikirlerine değer vererek, fikirlerini dinleyerek siyasette bir çözüm bulur ama terörle bu kadar canhıraş şekilde bir beka savaşı mücadelesi verilirken hiç kimse tekrar bir şekilde terör örgütüyle müzakere edilmesini beklemesin."
Başbakan Yardımcısı ve Hükümet Sözcüsü Numan Kurtulmuş, Bakanlar Kurulu toplantısının ardından açıklama yaptı ve soruları yanıtladı. Fırat Kalkanı Harekatı’nın 75’inci güne girdiğini hatırlatan Kurtulmuş, “173 köy DEAŞ'tan temizlenmiş, terör örgütünden arındırılmıştır. Bu mücadeleler sırasında El Bab kasabasına yaklaşık 12 kilometre mesafeye kadar gelinmiştir. Bundan sonraki süreç, titizlikle takip ediliyor. Bu operasyonlar sırasında Türk Silahlı Kuvvetlerimizin 10 şerefli mensubu şehit düşmüştür. Bütün şehit olan kardeşlerimize Allah'tan rahmet, ailelerine, Türk Silahlı Kuvvetleri camiamıza ve milletimize başsağlığı diliyorum” dedi. Türkiye'nin Münbiç konusundaki kararlılığının sürdüğüne işaret eden Kurtulmuş, sözlerini şöyle sürdürdü: "Münbiç konusundaki kararlılığımız dün itibarıyla Türkiye'yi ziyaret eden ABD Genelkurmay Başkanı'na açıklıkla ifade edilmiş, en baştan verilen sözler gereği, Münbiç'in bir an evvel PYD tarafından tamamıyla boşaltılmasının önemi dikkatle ifade edilmiştir.Bu çerçevede Türkiye hem Münbiç konusundaki hazırlıklarını tamamladığı, Münbiç'in şu ya da bu şekilde PYD'den temizlenmesinin Türkiye'nin stratejik önceliklerinden birisi olduğu da bu görüşmelerde gündeme getirilmiştir. Benzer şekilde, El Bab operasyonundaki ısrarımız da hatırlatılmıştır. Burada da başka bir gelişmenin olmaması için ilgili muhataba gerekli konular sunulmuştur." Diyarbakır'daki bombalı saldırıyla ilgili açıklama yapan Hükümet Sözcüsü Kurtulmuş, "Uluslararası bir ajans saldırıyı DAEŞ'e bağladı. Bu işin TAK tarafından yapıldığı açıktır. Daha olayın dumanları tüterken, bombaların dumanları çıkarken, uluslararası bir haber ajansının bu meseleyi PKK'nın üzerinden alıp, PKK'nın yükünü hafifletme yolundaki çabalarını da anlamak mümkün değildir. Aynı şeyi Hurşit Külter olayında da yaşadık. Bir müddet sonra Irak’ta ortaya çıktı" şeklinde konuştu. Kurtulmuş, HDP’li milletvekillerinin tutuklanması sürecinin anayasaya uygun olduğunu ifade etti.  Kurtulmuş, "Tutuklamalar anayasaya uygundur. Hatta yapılan değişiklikle ortaya konulan anayasanın emrinin gereğidir. İlgili mahkemeler bunları yapmıştır. Ne karar verirler, siyasetin, bizim bileceğimiz, karışacağımız bir iş değil. Ortada siyaseten olan herhangi bir şey yoktur. Yakalanma süreci de, tutuklanma süreci ve bundan sonraki süreç de bütünüyle, yüzde 100 hukuki bir süreçtir. Dolayısıyla bu hukuki süreçlere herkesin saygı göstermesini temenni ederiz" dedi. Üç milletvekilinin firari durumda olduğunu hatırlatan Başbakan Yardımcısı Numan Kurtulmuş, "Nihat Akdoğan Hakkari’de polisler tarafından yakalandı. İki kişi firari durumdadır. Yurtdışında olan HDP Milletvekilleri Tuğba Hezer Öztürk ve Faysal Sarıyıldız'un durumları kesinleşip nerede oldukları ortaya çıktıktan sonra herhalde ilgili merciler harekete geçerler" dedi. Bazı belediye başkanlarının yurt dışına çıkışlarıyla ilgili engeller konulduğu ve çalışma yapmalarının engellendiğine ilişkin iddialara değinen Kurtulmuş, "Elimizde rakamlar var. 186 belediye başkanı, bunlar içerisinde AK Parti'li, CHP'li, MHP'li, HDP'li olmak üzere... Mesela 112 tanesi bunlardan AK Parti'li, toplam 186 belediye başkanı yurt dışına çıkmak için İçişleri Bakanlığından izin istemiş, bunların 170 tanesi uygun görülmemiş" ifadelerini kullandı. Numan Kurtulmuş, HDP'li milletvekillerinin devamsızlıkları nedeniyle milletvekilliklerinin düşürülerek ara seçime gidilmesi iddialarının hatırlatılması üzerine, şöyle konuştu: "Ben şahsen öngörmüyorum. HDP'li milletvekillerinin bu çalışmalara katılmasını temenni ederiz. Katılıp katılmamak kendi bilecekleri iştir. Ama bunun siyaseten HDP siyasetine de bir katkısı olmayacağını ifade etmek isterim. Sorun biraz da HDP'liler şöyle dönüp kendilerine baksınlar. Başından beri defaatle söylediğimiz, böyle bir partinin halkın oylarıyla seçilerek parlamentoya gelmiş olması Türkiye'de bazı sorunların aşılması için bir imkandır. Bendeniz bunu defaatle söylemiş olan birisi olarak bugün daha yüksek tonda söylüyorum. Terör örgütünün gölgesinde siyaset yapmaya devam etmek, önce HDP'nin kendi seçmeniyle arasındaki bağlarını koparttı. Nereden anlıyoruz? Yaptıkları birçok çağrıya rağmen bu çağrılara 100 kişi, 200 kişi geliyorsa geliyor, o kadar. Esasında HDP'nin sorgulaması gereken, parlamento çalışmalarına katılıp katılmamaktan ziyade kendisine oy veren bu seçmen kitlesinin, Kürt kardeşlerimizin ağırlıklı olarak oylarını, taleplerini karşılayabildiler mi karşılayamadılar mı onu sorgulasınlar.” HDP'li milletvekillerin Meclis'teki çalışmalara bir ay içinde 5 kez üst üste gelmemeleri durumunda milletvekilliklerinin düşürülebileceği hatırlatılarak, böyle bir durum için alınan bir kararlarının olup olmadığının sorulması üzerine Kurtulmuş, alınmış bir karar olmadığını söyledi. Kurtulmuş, ABD Genelkurmay Başkanı Orgeneral Joseph Dunford'un Türkiye ziyareti ve Rakka operasyonuna ilişkin bir soru üzerine, "Amerikalılar da görüyorlar ve kabul ediyorlar ki Rakka operasyonu uzun süre alacak olan bir operasyondur. Meşruiyet eli silahlı terör gruplarıyla sağlanmaz. Meşruiyet, meşru devlet yönetimlerinin, meşru silahlı güçlerinin sağladığı bir şekilde temin edilir. Rakka'da da Arap olmayan unsurların, o şehre ait olmayan unsurların yapacağı, atacağı her adımın Amerika'nın da aleyhine olacağını söylüyoruz. Bölge barışının da aleyhine olacağını söylüyoruz. Bu yol çıkmaz yoldur, yanlış bir yoldur. Meşruiyet üzerinden sürdürülecek bir uluslararası operasyon DEAŞ'ı sona erdirebilecek yegane operasyon türüdür” dedi. Bir soru üzerine CHP Parti Meclisi'nin yayımladığı bildiriyle değerlendirme yapan Kurtulmuş, şöyle konuştu: İstedikleri cümleyi ilan etsinler, istedikleri sözü söylesinler. Milletimiz, Cumhuriyet Halk Partili kardeşlerimiz de içinde olmak üzere FETÖ'yü de PKK'yı da bir terör örgütü olarak görüyor, her ikisini de millet düşmanı olarak kabul ediyor. Dolayısıyla aslolan milletin nasıl düşündüğüdür. Bir salonda oturup birkaç kişi, birkaç on kişi, istediğiniz metni yazarsınız, bu metnin hiçbir kıymeti yoktur bir. İkincisi, bizim açımızdan da Yenikapı ruhu devam ediyor. Biz milletin içinde sahadayız. Bütün partilerden arkadaşlarımız, kardeşlerimiz, CHP'lileri, MHP'lileri, herkes diyor ki 'Türkiye artık bu belayı geride bırakmalı. Türkiye kendi birlik ve dirliğini sağlamalı. Siyaset, bir birlik dili üzerinden konuşmalı, ortak hedeflere doğru yürümeli'. Farklılıklarımız olmayacak mı, tabii ki olacak. Ama farklılıklarımızı bir kenara bırakarak Türkiye Cumhuriyeti devletinin karşılaştığı bu büyük belaların, milletimizin karşılaştığı bu büyük tehditlerin savuşturulması için de ortak hareket etmeli diyor. CHP seçmeni de böyle düşünüyor.  Neredeyse ölümün kıyısından dönmüş bir siyasi heyete, başta Sayın Cumhurbaşkanımız olmak üzere, 'Bu örgütlerle işbirliği halinde hareket ediyorsunuz' demek, haksızlıkların en büyüğü olsa gerek. Eğer 15 Temmuz akşamı bu hain çete mensupları kendi amaçlarına ulaşmış olsalardı, Cumhurbaşkanımız, belki bizler hayatta olmayacaktık ama Sayın Kılıçdaroğlu ve CHP'li arkadaşlarımız da bilsinler ki onlar da böyle bir bildiriyi yazacak zemini bulamayacaklardı. İstedikleri cümleyi ilan etsinler, istedikleri sözü söylesinler. Milletimiz, Cumhuriyet Halk Partili kardeşlerimiz de içinde olmak üzere FETÖ'yü de PKK'yı da bir terör örgütü olarak görüyor, her ikisini de millet düşmanı olarak kabul ediyor. Dolayısıyla aslolan milletin nasıl düşündüğüdür. Bir salonda oturup birkaç kişi, birkaç on kişi, istediğiniz metni yazarsınız, bu metnin hiçbir kıymeti yoktur bir. İkincisi, bizim açımızdan da Yenikapı ruhu devam ediyor. Biz milletin içinde sahadayız. Bütün partilerden arkadaşlarımız, kardeşlerimiz, CHP'lileri, MHP'lileri, herkes diyor ki 'Türkiye artık bu belayı geride bırakmalı. Türkiye kendi birlik ve dirliğini sağlamalı. Siyaset, bir birlik dili üzerinden konuşmalı, ortak hedeflere doğru yürümeli'. Farklılıklarımız olmayacak mı, tabii ki olacak. Ama farklılıklarımızı bir kenara bırakarak Türkiye Cumhuriyeti devletinin karşılaştığı bu büyük belaların, milletimizin karşılaştığı bu büyük tehditlerin savuşturulması için de ortak hareket etmeli diyor. CHP seçmeni de böyle düşünüyor." Rus uçağının düşürülmesine İncirlik'te görev yapan Amerikalı askerlerin katıldığına yönelik Rusya'da bir iddia olduğu belirtilerek, böyle bir bilgi olup olmadığının sorulması üzerine de Kurtulmuş, "Böyle bir bilgimiz yok" dedi. Başbakan Yardımcısı Kurtulmuş, Cumhurbaşkanı Recep Tayyip Erdoğan'ın kanser ilaçlarının ücretsiz olmasıyla ilgili bir açıklaması olduğu hatırlatılarak, kurulda bunun gündeme gelip gelmediğinin sorulması üzerine, "Hükümetimiz, ilgili bakanlıklar gerekli çalışmaları yapar. Hele hele son zamanlarda iyice artmış olan kanser hastalığıyla mücadele çerçevesinde kanser hastası olan kardeşlerimizin, vatandaşlarımızın ücretsiz ilaçlarına kavuşması mümkün olur" dedi.
Hollanda'da avukatlık yapan Haydar Zengin, dün akşam ölü halde bulundu. Haydar Zengin'i ölü halde bulan arkadaşının durumu bildirmesi ile olay yerine çok sayıda polis ekibi sevk edildi. Ofisin çevresi güvenlik kordonu altına alındı.  Olay yeri inceleme ekiplerinin 4 saat süren bir delil araştırmasının ardından cenaze hastaneye kaldırıldı. Amsterdam polisinin olayla ilgili soruşturması sürüyor.  Amsterdam'da avukatlık yapan Haydar Zengin'in bir süredir ailesi ile birlikte tehdit aldığı, sık sık yer değiştirdiği, bir önceki bürosunun Zaandam şehrinde olduğu ve akrabalarının yanında geçici olarak kaldığı iddia edildi.  Zengin'in 1 Kasım seçimlerinde Amsterdam RAİ Fuar ve Kongre Merkezi'nde 21-25 Ekim tarihlerinde oy kullanılacak sandıklarda seçim görevlisi olduğu da öğrenildi.
Mısır'da aralarında 2013'teki askeri darbenin ardından demokrasi yanlısı protestoculara ev sahipliği yapan ve eylemcilere yönelik kanlı müdahaleye şahit olan Rabiatul Adeviyye Camisi'nin de bulunduğu 516 caminin ismi değiştirildi. Mısır hükümetinden yapılan yazılı açıklamada, Vakıflar Bakanı Muhtar Cuma'nın ilk aşama olarak ülke genelinde yaklaşık 100 derneğe bağlı 516 caminin isminin değiştirilmesi kararını imzaladığı belirtildi. Camilerin herhangi bir dernek, cemaat ya da gruba bağlı olarak kullanılamayacağı ifade edilen açıklamada, aynı şekilde siyasi ve ideolojik çatışmalara da dahil edilemeyeceği kaydedildi. Rabiatul Adeviyye Derneği'ne bağlı Rabiatul Adeviyye Camisi'nin isminin Rahmet Camisi olarak değiştirildiği öğrenildi. Vakıflar Bakanlığının camilerin isminin değiştirilmesi kararı, son zamanlarda camilerle ilgili tartışma yaratan üçüncü adımı oldu. Bakanlık daha önce de teravih namazlarında dışarıya hoparlörlerle ses verilmesini yasaklamış, ayrıca namaz aralarında yapılan vaazları da 10 dakikayı geçmeyecek şekilde sınırlandırmıştı.  Mısır güvenlik güçleri, ülkenin demokratik yollarla seçilmiş ilk Cumhurbaşkanı Muhammed Mursi'nin darbeyle görevden alınmasını protesto amacıyla 14 Ağustos 2013'te başkent Kahire'de, bulunduğu semtle aynı ismi taşıyan caminin bulunduğu Rabiatul Adeviyye Meydanı ile Nahda Meydanı'nda toplanan eylemcilerin üzerine ateş açmış, kanlı müdahalede yüzlerce kişi hayatını kaybetmiş, binlercesi yaralanmıştı. Darbe karşıtı protestolara şahit olan Rabiatul Adeviyye Camisi, kanlı baskının ardından güvenlik güçleri tarafından yakılarak kullanılamaz hale getirilmişti. Ordunun yönetime el koymasının akabinde Müslüman Kardeşler Teşkilatı'nın (İhvan) "terör örgütü" ilan edilmesi ve yasaklanmasının ardından 2015'te teşkilata yakınlığıyla bilinen Rabiatul Adeviyye Derneği'nin tüm mal varlığına el konulmasına ve eski müftü Ali Cuma'nın dernek başkanı olarak atanmasına karar verilmişti.
haberi!  'deki istifa iddialarının ardından Ankara'da kritik ibr görüşme gerçekleşti. İddialarda ismi geçen Ankara Büyükşehir Belediye Başkanı  , Cumhurbaşkanı   tarafından Cumhurbaşkanlığı Külliyesi'nde kabul edildi. Erdoğan-Gökçek görüşmesi 1,5 saat sürdü. Görüşme sonrası Melih Gökçek sosyal medya hesabından açıklama yaptı.  Gökçek, "Dün gece Sayın Cumhurbaşkanımdan randevu talep etmiştim. Bu gece görüştük. Sayın Cumhurbaşkanıma Külliye'nin karşısına yapılacak müze ile ilgili projenin tüm detaylarını sundum. Ayrıca Büyükşehir'in devam eden projeleri konusunda çeşitli bilgiler verdim. Kamuoyunun bilgisine." mesajını paylaştı.
İstanbul Ümraniye'de Çamlık Mahallesi İkbal caddesinde bulunan 16 katlı binanın 10'uncu katındaki dairede saat 16.30 sıralarında yangın çıktı.  Henüz bilinmeyen nedenle çıkan yangında daireyi alevler sardı. Binadakiler hemen dışarıya çıktı. Yangına müdahale için çok sayıda itfaiye ekibi sevk edildi. Olay yerine gelen itfaiye ekipleri yangına müdahale etti.  Yaklaşık yarım saat süren çalışmalar sonucu yangın kontrol altına alındı. Yangına müdahale eden bir itfaiye eri dumandan etkilendi.
Yapılan indirimin ardından motorinin litre satış fiyatı Ankara'da 4,40 liradan 4,29-4,31 liraya, İstanbul'da 4,36-4,38 liradan 4,25-4,27 liraya, İzmir'de de 4,32-4,33 liradan 4,22-4,24 liraya düştü.  Dağıtım firmalarının belirlediği fiyatlar, şirketlere ve kentlere göre küçük çaplı değişiklikler gösterebiliyor.
Şeker hastası olan oyuncu Rafi Emeksiz'in kalp krizi nedeniyle yaşamını yitirdiği öğrenildi. Emeksiz ile Eyyvah Eyvah filminde çalışan Ata Demirer bir süredir hastanede tedavi gören oyuncunun vefatını pazar gecesi öğrendi.  Çok üzülen Demirer, "Rafi Emeksiz abimizi kaybettik. Dostları, sevenleri, ailesi, seyircisi, hepsinin başı sağolsun" açıklamasını yaptı. "İffet" dizisinde rol alan Emeksiz son olarak Özcan Deniz'in "Evim Sensin" filminde rol almıştı.  Emeksiz'in rol aldığı diziler ve sinema filmleri ise şöyle;  Yabancı, Kıskanmak, Evim Sensin, Eyvah Eyvah, Her Şey Çok Güzel Olacak   Korkma, İffet, Aklın Başına Gelsin, Kapalı Çarşı, Kollama, Yaralı Yürek, Dudaktan Kalbe, Hürrem Sultan, Vay Anam Vay, Ayrılsak Da Beraberiz, Ruhsar, Çiçek Taksi
Gençlerbirliği Teknik Direktörü İbrahim Üzülmez, takımının Gaziantepspor'u 2-0 yendiği maçın ardından düzenlenen basın toplantısında maça iyi başladıklarını ve ilk 20 dakika düşündüklerini sahaya yansıttıklarını söyledi. Gençlerbirliği'nin maçın başlarında istediği oyunun sergilediğini belirten Üzülmez, "Dönen topları kazanan, pozisyonlar üretmeye çalışan ve golü de bulan ekibim golden sonra rehavete kapıldı. Devre adasında 'böyle oynarsak golü yeriz' dedim. Önemli pozisyonlarımız vardı. Selçuk ve Matei ile maalesef bunları değerlendiremedik. İkinci yarıda da 5-6 net pozisyonumuz vardı. Ligin ilk haftasında hatalar olabiliyor. Fiziksel olarak tam hazır değiliz. İlerleyen haftalarda bu takım, daha iyi olacaktır. Her maç mücadele edip iyi olmaya çalışıyoruz. Hatalarımız varsa düzeltiyoruz" diye konuştu. Gençlerbirliği oyuncularının hiçbir zaman mücadeleden vazgeçmeyeceğini, kendisinin ve futbolcularının karakterinin bu olduğunu dile getiren Üzülmez, "Sonuçtan dolayı mutluyuz. Lig uzun bir maraton 2-3 oyuncuya ihtiyacım var. Bu maratonda istikrar ve başarı istiyorsak transfer yapmamız gerekir" ifadelerini kullandı. Üzülmez, bir gazetecinin Başkan İlhan Cavcav'ın hafta içinde verdiği görüntülü röportajda kendisi için yaptığı açıklamalara ilişkin sorusuna şu şekilde cevap verdi: "Gençlerbirliği'nde gündem ve söylemler bitmiyor. Başkan bu tarz söylemleri ara ara yapıyor. Çevrem beni iyi tanır. Hayatım boyunca parayı ön plana çıkarmadım. Beşiktaş'ta oynarken de 5 dakikada sözleşmeler imzaladım. Gençlerbirliği'nde geriye de bakmak gerekiyor. Geçen sene geldiğimde başkanın evine gittim. Başkanın Gençlerbirliği'ni sevdiğini biliyorum. Duygusal anlar yaşadık, başkanın gözleri doldu. Takımı kurtarmamı istedi. Geçen sene bu takımı tutmak için tesislerde yattım. Mesele kira ya da araba değil, değer verildiğinin gösterilmesini istedim. İbrahim Üzülmez bu ligin en az kazanan hocalarındandır. Bu söylem elbette beni yaraladı. Hiçbir zaman parayı dinimin kitabımın önüne geçirmedim. Başkan keşke basından önce baba olarak benle konuşsa. Ben işimi yapmaya çalışıyorum. Kulüpte hep bir kaos var. Nedir bu anlamadım başarıda da başarısızlıkta da kaos."
Dünya Avşarlar Derneği´nin 4'üncü kuruluş yıl dönümü kutlamalarına katılmak üzere CHP lideri Kemal Kılıçdaroğlu, akşam saatlerinde hava yolu ile Adana´ya geldi. Nezihe Yalvaç Uygulama Oteli´nde düzenlenen programa katılan Kılıçdaroğlu, Dünya Avşarlar Derneği Genel  Başkanı Şeref Kocakaya tarafından karşılandı. CHP'li belediye başkanları ve milletvekillerinin de katıldığı programda konuşan Kılıçdaroğlu, Mustafa Kemal Atatürk´ün okullarda doğru anlatılmadığı öne sürerek, "Mustafa Kemal Atatürk, 1921 yılında Çocuk Esirgeme Kurumu'nu kurar. Erkeklerin büyük bir kısmı savaş meydanında şehit olmuştur ve çoğu çocuk babasız kalmıştır. Çoğumuz bilmeyiz. Ama onun tarihini, ne için kurulduğunu bilirsek geleceği daha güzel inşa ederiz" dedi.  Atatürk'ün savunma sanayi tesisi ve uçak fabrikası kurduğunu kaydeden Kılıçdaroğlu, "Atatürk, 1923 yılında İzmir İktisat Kongresi'ni toplar. Çünkü 1 metrelik demir yolu ülkede yoktur. 1923'de şu karara varırlar, 'Bizim önemli bir savunma sanayine ihtiyacımız var' derler. Kırıkkale´de entegre bir silah fabrikası kurulur. Ne oldu şimdi Kırıkkale´ye. 1925´de Kayseri´de uçak fabrikası kurulur. 1934'de Kayseri'de imal edilen ilk uçak Ankara'ya iner. Eskişehir'de savaş uçağı yapan fabrikalar vardır. Fabrikamız vardır. Genç Türkiye Cumhuriyeti 112 savaş uçağı imal etmiştir" diye konuştu. Türkiye Cumhuriyeti'nin ürettiği savaş uçaklarının ülkedeki müzelerde sergilenmediğine dikkat çeken Kılıçdaroğlu, konuşmasını şöyle sürdürdü: "Bizim müzelerimizde imal ettiğimiz savaş uçağı yok. Neden çocuklarımıza bunları anlatmıyoruz? Hangi gerekçeyle anlatmıyoruz? Bizim o genç Türkiye Cumhuriyeti'nin imal ettiği savaş uçağı Danimarka'da müzededir. Danimarka'ya ihraç ettiğimiz uçak onların müzelerinde. Türkiye Cumhuriyeti'nin müzesinde bizim dedelerimizin ürettiği uçak yoktur. Uçağın logosu bir kağnıdır. Çünkü İnebolu'dan silahlar kağnılarla Ankaya´ya gitmiştir. Biz bunları çocuklarımıza öğretiyor muyuz? Hayır." Marshall yardımları sonrasında Türkiye´nin zor duruma girdiğini aktaran CHP lideri Kılıçdaroğlu, "Marshall yardımlarını biliyorsunuz değil mi? Denizaltı yapan, dünyada uçak üreten 7 ülkeden biriydik. Bunları bize bedava verdiler. Uçak verdiler, çıkartma gemileri verdiler. Bizim fabrikaların tamamı kapandı. Kıbrıs Barış Harekatı ile uyandık. 'Biz size silahı verdik ama izin vermedik' dediler. İlk o zaman kafamız dank etti. Tarihimizi unutuyoruz ve unutturuyoruz. 16 devlet kurduk diye övünüyoruz ama bu övünülecek şey değil. 15´ini batırdık demektir. Türkiye kendi tarihinin en kritik dönemini yaşıyor. Pamuk, et, canlı hayvan ve mercimek ithal ediyoruz." diye konuştu. CHP'nin Türkiye'de çok kusuru ve kabahati olduğunu söyleyen Kılıçdaroğlu, sözlerini şöyle sürdürdü: "Bizimde çok kabahatimiz, kusurumuz var. Var yani, gerçeği konuşalım.  Bir başörtüsü meselesini Türkiye Cumhuriyeti´nin en temel mesele haline getirdik. Sanane kardeşim ya, kadın ister başörtüsü takar, ister takmaz. O kız çocuğumuz üniversiteye gidiyor mu, okuyor mu, imkanını sağlıyor muyuz? Derdin o olmalı. Çocuklarımız okumalı, bilimi öğrenmeli ve hayatı sorgulamalı. 'Neden Türkiye bu haldedir?' demeli. Bunları yapmalıyız. Şu anda Ortadoğu´da Müslümanlar birbirini öldürüyor. Kim kazanıyor? Beyler, egemen güçler kazanıyor. Bedeli fakir, fukara ve hepimiz ödüyoruz. 3,5 milyon Suriyeli var Türkiye'de. Çoğu vatandaşımız onlara kızıyor. Suriyelilerin ne günahı var. Savaştan kaçmış gelmişler buraya. Kim Ortadoğu´yu bir bataklığa çevirdi? Kim onları getirdi onları? Sorgulamamız lazım. Klasik siyasi anlayışın dışına çıkmamız lazım. Bunları aşmak zorundayız." Kılıçdaroğlu, farkı düşünen insanları dinlemek gerektiğine vurgu yaparken, konuşmasını şöyle tamamladı: "Orta çağda bütün dünya, dünyanın düz olduğuna inanıyordu. Bir kişi çıktı ve 'dünya yuvarlaktır' dedi. Mahkemeye götürdüler ve yine 'dünya yuvarlaktır' dedi. Kim haklı çıkıyor? Şimdi bütün dünya o adamın teorisine destek veriyor. Dolayısıyla bizlerin farklı düşünenleri eleştirmek değil, dinlememiz lazım. Farklı düşündü diye yakalayıp suçlamamıza gerek yok." Konuşmaların ardından Kılıçdaroğlu´na dernek tarafından bir takım hediyeler takdim edildi. Kılıçdaroğlu, toplantının ardından gittiği otelde mangal başına geçip, kebap pişirdi. CHP lideri, daha sonra Adana Havalimanı'ndan uçağa binerek kentten ayrıldı.
Bordo-mavililer, basına kapalı olarak Mehmet Ali Yılmaz Tesisleri'nde, teknik heyetin verdiği program doğrultusunda gruplar halinde çalıştı.   Bir grup kondisyon salonunda çalışırken, diğer bir grupta saha çalışması yaptı. Bazı oyuncular ise hem saha, hem de salonda antrenman gerçekleştirdi.   Trabzonspor'da disiplinsiz davranışları nedeniyle antrenmanlara alınmayan ancak Torku Konyaspor maçı öncesi teknik direktör Ersun Yanal'ın kararıyla affedilen Gineli oyuncu Kevin Constant'ın çalışmaya katılmadığı bildirildi.   Teknik heyetin programı doğrultusunda sahada çalışması istenen Gineli oyuncunun salonda çalışmak isteyerek, antrenmanı reddettiği ve tesislerden ayrıldığı öğrenildi.   Trabzonspor, yarın yapacağı çift antrenmanla hazırlıklarını sürdürecek.
Bel ve boyun sağlığı ile ilgili Kadın ve Gençlik platformu üyelerine eğitim verdi. Bel ve boyun rahatsızlıkları hem masa başı çalışanlar hem de ilerleyen yaşların en çok rastlanan sorunlarından. Omurga ve Omurilik Sağlığı, Hastalıkları ve Cerrahisi Merkezi uzmanları Kadın ve Gençlik Platformu üyelerine düzenledikleri seminerde yapılması gerekenleri anlattı. Kadın ve Gençlik Platformu Derneği Başkanı Rüveyda Akbay’ın konuşması ile başlayan seminerde Ortopedi, ve Tramvatoloji Uzmanı Prof. Dr. Emre Acaroğlu, skolyoz hastalığı ile ilgili bilgi verdi. Vücut yapımıza göre hepimizde kamburluk olduğunu belirten Acaroğlu, bel ve boyun sağlığı sağlığı bozuk insanlar üzerinden örnekler gösterdi. Skolyoz ve kamburluğun belirtilerinin omuz seviyesi, karşıya bakış olarak nitelendiren Prof. Dr. Acaroğlu, bel boşluğundan kaynaklı hepimizde olan kamburluğun bazı vücut tiplerinde kalıcı olarak gözlemlendiğinin vurguladı. Ayrıca “Fıtık olunmasının sebebinin postür yapısının bozuk olmasıdır. Romatizmal hastalıklarda ve Parkinson hastalarında bel ve boyun sağlığını zedeleyecek yönde baskı uygulanmaktadır” dedi. Beyin ve Sinir Cerrahisi Uzmanı Prof. Dr. Selçuk Palaoğlu ise omurga yaşlanması ve omurilik baskısı hakkında bilgi verdi. Hastaların ne zaman ameliyat olması gerektiği ile ilgili bilgi veren Palaoğlu; “Geçmeyen omurilik ağrıları ve fıtıklarda hiçbir yöntemin fayda etmemesi durumunda ameliyat edilmesi önerilmektedir” dedi. Uzman Fizyoterapist Elif Özkaleli Vardar ise bel ve boyun sağlığı rahatsız edici ölçülere ulaşan hastalara uygulanması gereken fizik tedavi yöntemleri hakkında bilgi verdi. Hastaların ayak tabanından saç ucuna kadar değerlendirilmesi gerektiğinin altını çizen Vardar “Ayağımızın basış yönü bile ağrıların şiddetini artırmada önemli bir etkendir. Basış yönü ve stili ile ilgili ağrıların artmasını engellemeye yönelik yürüyüş analizleri yapılmaktadır. Yürüyüş analizleri ile kaslardaki kuvvet farkı ve kas gücündeki dengesizlik net olarak gözlenebilmektedir. Özellikle topuklu ayakkabının sık kullanılması vücutta yük taşıyan bölgelerin çabuk deforme olmasına neden olur. Masa başı çalışanların en çok karşılaştıkları rahatsızlık ise yuvarlak omuz biçimleridir” dedi.
Genel Merkez Yerel Yönetimler Başkanlığınca Pamukkale ilçesindeki bir otelde düzenlenen "AK Belediyeler 2019 Yolunda" toplantısına katılan Ekonomi Bakanı  , burada yaptığı konuşmada, Denizli'nin Ege Bölgesi'nin farklı şehirlerinden birisi olduğunu söyledi.  Türkiye'nin 2017 yılında G20 ve OECD ülkeleri içinde bir numaralı büyüyen ülkesi olduğunun altını çizen Bakan Zeybekci, kredi derecelendirme kuruluşlarının büyüme rakamlarına ilişkin yaptığı revizyonları aktardı. Zeybekci, "Türkiye'nin büyüme ortalaması yüzde 7-8, kredi derecelendirme kuruluşu yüzde 2,5-2,75'ler seviyesinde tahmin etti. Türkiye'nin büyümesini 4-5 kez revize ettiler. Hala Türkiye'nin gelmesi gereken yeri yakalayamadılar. Yıllık ortalamamızda, Allah'ın izniyle, 7,4-7,5'e kadar gidebileceğimiz bir alan görüyoruz." değerlendirmesinde bulundu. Türkiye'de ekonominin olumlu bir gidişat izlediğinin en önemli kanıtının, son 1 yılda özel sektörde 1 milyon 600 bin kişinin istihdam edilmesi olduğuna dikkati çeken Zeybekci, şöyle devam etti: "Türkiye'nin 2017 büyümesini kimisi 4,5 kimisi 5 diyor. Biz daha yukarıda bekliyoruz. Neden? 2017 yılında biz 2016 yılına göre vermiş olduğumuz yatırım teşvik belgeleri yüzde 81 buçuk artmış. Rakam bazında, adet değil. Kapasite kullanım oranına bakıyoruz, yüzde 80'inin üzerine çıkmış. Onun için 2018'de beklentimiz daha yüksek. İhracatla ilgili yaptığımız çalışmalarda 2 haneli bir ihracat büyümesi 2018 yılında gerçekleşecek. İşsizlik ve istihdamla ilgili gayet iyi olacak."
ABD Başkanı Donald Trump, Twitter hesabından, eski Başkan Obama'yı Rusya'nın ABD seçimlerini etkileme çabalarına karşı bir şey yapmamakla eleştiren Amerikan Fox News kanalına teşekkür etti. Trump, "Suriye ve daha birçok konuda Rusya'ya karşı Obama yönetiminin başarısızlığını ekrana taşıdığınız için teşekkürler @foxandfriends. Tekrar kazanmaya başladık şimdi" paylaşımında bulundu. Daha sonra ise "Rusya konusunda Obama'dan daha sert oldum, sadece gerçeklere bakın" yazması üzerine Trump'a tepki yağdı. Trump'a tepki gösterenler arasında eski CIA direktörü Brennan da yer aldı.  Brennan, Twitter'dan, Trump'ın son Rusya paylaşımını alıntılayarak "Kendini Twitter paylaşımlarınla küçültmekte, alçaltmakta ve sıradanlaştırmakta ne kadar başarılı olduğun beni hep şaşırtmıştır. Tıpkı Rusya soruşturmasındaki kaygıların gibi bu güvensizliği de hak ediyorsun. Tam da Thomas Paine'in dediği gibi 'Bunlar insanın ruhunun test edildiği zamanlardır" şeklinde bir mesajla paylaştı. Öte yandan, Rusya'nın ABD'deki 2016 başkanlık seçimlerine müdahalesiyle ilgili devam eden soruşturma yeni bir boyut kazandı. Soruşturmayı yürüten özel yetkili savcı Robert Mueller, geçen cuma günü, 13 Rusya vatandaşı ve üç kurum hakkında, ABD başkanlık seçimlerine müdahale ettikleri gerekçesiyle suç duyurusunda bulunmuştu. Mueller'in suç duyurusunda, Rusya'nın 2016 başkanlık seçimleri sırasında Amerikalıların siyasi algılarını etkilemek için ilan ve reklamlar verdiği ve sahte sosyal medya paylaşımları yaptığı öne sürülüyor. Suçlamalar arasında komplo kurma, elektronik sahtekarlık, banka dolandırıcılığı ve kimlik hırsızlığı gibi suçlar bulunuyor. Mueller, Rusya'nın ABD başkanlık seçimlerine müdahale ettiği iddiaları ve Trump kampanyasıyla Kremlin arasında bir bağ olup olmadığını araştırıyor. Trump, konuyla ilgili Ruslarla kendi kampanyası arasında gizli anlaşma olmadığını iddia etse de Trump'ın ulusal güvenlik danışmanı Korgeneral H.R McMaster, ortaya çıkan son kanıtları "tartışılmaz" olarak nitelemişti. Öte yandan, Facebook, suçlamalar üzerine, Rusların ve diğer aktörlerin, seçimlere müdahalesini önlemek için Federal Soruşturma Bürosu (FBI) ile aktif çalışma yürüteceğini duyurmuştu.
Yaklaşık üç yıl önce keşfedilen 650 metre çapındaki "2014 JO25" adlı göktaşı, yaklaşık 1.8 milyon kilometre uzaklıktan, Dünya'yı "teğet" geçti. Göktaşının geçişi, çarpışma ihtimali olmamasına rağmen, göktaşının boyutları sebebiyle "yakın bir geçiş" olarak değerlendiriliyor. "2014 JO25" adlı göktaşı, 2014 yılının Mayıs ayında NASA’nın Arizona Üniversitesi ile birlikte yürüttüğü Dünya'ya Yakın Cisimler Gözlem Programı dahilinde, Catalina Gökyüzü Araştırma Merkezi tarafından keşfedildi. Dünya'ya Güneş yönünden yaklaşan ve yansıtma özelliği aydan yaklaşık iki kat daha fazla olan göktaşı küçük teleskoplarla bir ya da iki gün boyunca gözlemlenebilecek. Her hafta benzer mesafelerden göktaşı geçişleri yaşansa da, bu büyüklükteki bir göktaşı, 2004 yılında yaklaşık 1450 kilometre mesafeden geçen göktaşı Toutatis’ten beri ilk kez yaşanıyor. Benzer büyüklükteki bir göktaşı olan 800 metre çapındaki "1999 AN10" ise 2027 yılında yaklaşık 385 bin kilometre uzaklıktan geçecek.
Diyarbakır Valiliği, kentte açık hava toplantısı ve gösteri yürüyüşü yapılabilecek yerleri yeniden belirledi. Valilik, açık hava toplantısı ve yürüyüş yapılacak güzergâhları, yazılı bir açıklama ile duyurdu.  Açıklamada, 2911 sayılı toplantı ve gösteri yürüyüşleri kanununun 6. maddesi ve aynı kanunun uygulamasını gösteren yönetmeliğin 3.maddesi gereği; Diyarbakır il sınırları içinde ilk toplanma alanları, yürüyüş güzergâhları, toplantı alanları, dağılma yön ve yerleri ile afiş ve pankart asılacak yerlerin düzenlendiği belirtildi.  Açıklamaya göre, açıkhava toplantıları sadece İstasyon Meydanı, Nevruz Alanı ve Fuar Merkezinde yapılabilecek. Afiş ve pankartlar da, Düzenleme Kurulu’nun talepleri doğrultusunda Büyükşehir Belediyesi’nin uygun göreceği yerler ile toplantı alanını gören yerlere asılacak.
New York'taki dairesinin çıkışında eskiye oranla fark edilir derecede süzülen yüzüyle kameralara yakalanan aktörün hastalığını yenebilmek için sekiz hafta sürecek kemoterapi ve radyasyon tedavisine başladığı düşünülüyor.  Kendisi gibi oyuncu Catherine Zeta-Jones ile evli olan üç çocuk babası Douglas'ın sürecin sonunda tamamen iyileşmesi bekleniyor. Bu iyimser tahminlere rağmen sigara tiryakisi olan aktörün bu savaşı kazanabilmesi için sigarayı bırakması gerekiyor.  Hastalıkla mücadele eden 65 yaşındaki Douglas, bir yandan da yeni filmi Wall Street: Money Never Sleeps'teki kazancının yarısını isteyen eski eşi Diandra Luker'a karşı hukuk savaşı veriyor.  10 yıl önce ayrıldıklarında evlilik sırasındaki kazancın yarısını alan Luker, 1987 yılında çekilen Wall Street'in devamı olan ikinci film için de ödeme istiyor.
Yolsuzluk ve rüşvet soruşturmasını yürüten savcılık, “örgüt kurmak”, “yönetmek”, “üye olmak”, “ihaleye fesat karıştırmak”, “rüşvet” ve “kamu malına zarar vermek” iddialarıyla 7 işadamı ve 2 şirketin mal varlıklarına tedbir konulmasını istedi.  Hakim Süleyman Karaçöl, savcılığın bu talebini yerinde buldu.  Karaçöl'ün gönderdiği kararda "Söz konusu kişi ve şirketlerin üzerlerine atılı suçları işlediklerine dair kuvvetli şüphe bulunduğundan tedbir alınması uygun görülmüştür" denildi.  İhtiyati tedbir kararı, banka hesaplarını, kiralık kasaları, gayrimenkulleri, her türlü ulaşım aracını, sermaye piyasalarında işlem gören hisseler ile tüm hak ve alacakları kapsıyor.  Mallarına tedbir kararı konulduğu ileri sürülen işadamları ise kendilerine böyle bir bilginin gelmediğini öne sürdü.
Sosyal paylaşım ağı Facebook, bugün saat 19.30 sıralarında hata verdi. Siteye giren kullanıcılar "Üzgünüz, bazı şeyler yanlış gitti" şeklinde bir uyarıyla karşılaştı. ABD ve Avrupa'daki birçok ülkede karşılaşılan sorun ile ilgili henüz bir açıkla yapılmazken, yaklaşık 10 dakika sonra Facebook'a erişim sağlandı. Sorunun belirli aralıklarla tekrarladığı gözlemlendi.
İngiltere'deki Liverpool Üniversitesi araştırmacıları, buğdayın genetik dizilimini deşifre ettiklerini duyurdu.  Ekibiyle birlikte dizilimi deşifre eden Neil Hall, bu keşfin, buğdayda mahsul artışını sağlamaya yönelik "devrimci bir gelişme olduğunu" söyledi.  Hall, bu keşfin, hastalıklara ve kuraklığa dayanıklılık ile verimlilik açısından, çiftçilere daha çeşitli ürünler sunulmasına yardımcı olabileceğini belirtti.  Hall bu keşiften, 5 yıl içerisinde yararlanılmaya başlanabileceğini kaydetti.  Çözümün taslak halinde olduğu ve üzerinde daha çalışılması gerektiğini bildirilirken, araştırmalarda kullanılması için dizilim internette de yayımlandı.
Irak Şam İslam Devleti (IŞİD) üyelerinin ilerleyişi devam ediyor.  Irak ordusunun çekilmesinin ardından terör örgütü IŞİD, Musul'un 60 kilometre batısındaki Telafer Askeri Havaalanı'nda kontrolü ele geçirdi. IŞİD üyeleri, Irak ordusuna ait silahlara da el koydu.  Öte yandan, Irak Özel Kuvvetler Komutanı olan “Maliki'nin Aslanı” lakaplı Ebu Welid ve yüzlerce askerin, Şengal bölgesine geçerek Peşmergelere sığındığı iddia edildi.  Irak ordusu ve Türkmen aşiretleri, Telafer Havaalanı dışında kentten çekilmişti.
Kırşehir İl Müftülüğü tarafından öğretmen, öğrenci ve velilerden oluşan 89 kişilik umre kafilesi kutsal topraklara dualarla uğurlandı.   Cacabey Cami önünde  düzenlenen uğurlama törenine İl Müftüsü Mehmet Yaman, müftülük personeli, umreye gidecek olan vatandaşlar ve yakınları katıldı. Program Büngüldek Cami İmamHatibi Murat Özmerdivenli tarafından okunan Kur’an’ı Kerim tilaveti ile başladı. İl Müftüsü Mehmet Yaman, Diyanet İşleri Başkanlığının öğrenci, öğretmen ve veliler için düzenlediği sömestre tatili umre programına Kırşehir’den yoğun ilgi olduğunu kaydetti. Müftü Yaman; “2019 yarıyıl tatili umre programına ilimizden 89 kişi müracaatta bulundu. Kafilemizin başkanlığını Boztepe İlçe Müftümüz Emin Yüksek hocamız yapacak. Ayrıca umre yolcularımıza ilimiz Nasuhdede Mahallesi Kız Kur’an kursu öğreticisi Semavat Çiçek ile Mucur Çarşı Cami Müezzin kayyımı Yılmaz Koç din görevlisi olarak görev yapacaklar” dedi.   Program sonunda dua eden İl Müftüsü Mehmet Yaman, kutsal topraklarda dua beklediklerini, kendilerine Allâh’tan mebrûr umre nasip etmesini ve hayırla gidip memleketlerine salimen dönmelerini istedi.      03 Ekim 2019 Perşembe İLGİLİ HABERLER
Devlet Radyosunun haberine göre, İsrail parlamentosu Knesset'te milletvekillerinin sorularını cevaplayan  ,   ile barış görüşmelerinin başlamasının, Filistin’in İsrail’in Yahudi Devleti olduğunu ve İsrail’in Ürdün Nehri’nden Akdeniz’e kadar olan topraklardaki güvenlik hakimiyetini kabul etmesi şartlarına bağlı olduğunu söyledi. İsrail’in bu iki şarttan taviz vermeyeceğini dile getiren Netanyahu, ülkesinin yerleşim faaliyetlerinin, İsrail-Filistin çekişmesinin ana meselesi olmadığını savundu. Hakkında yürütülen yolsuzluk soruşturmalarına da değinen Netanyahu, hiçbir suç işlemediğini iddia ederek, uzun yıllar boyunca başbakanlık makamında kalacağına inandığını dile getirdi. İsrail, sorunun çözüme kavuşturulması ve Filistin tarafı ile barış görüşmelerinin yeniden başlamasını daha önce İsrail Devleti’nin Yahudi kimliğine bağlarken, Netanyahu, ilk defa Ürdün Nehri’nden Akdeniz’e kadar olan topraklarda güvenlik hakimiyeti şartını ortaya attı. Netanyahu hakkında, biri iş adamlarından fayda sağladığı diğeri de Yedioth Ahronoth gazetesinin genel yayın yönetmeniyle yaptığı anlaşma olmak üzere iki ayrı dosyadan soruşturma açılmış bulunuyor. Hakkında açılan yolsuzluk soruşturması kapsamında bu ay içinde polise iki kez ifade veren Netanyahu'nun Kudüs'teki resmi konutunda gerçekleşen sorgulamalardan ilkinin üç saat, ikincisinin ise beş saat sürdüğü belirtilmişti. Netanyahu'nun, yolsuzluk yaptığının kesinleşmesi durumunda görevinden istifa etmek zorunda kalabileceği ifade ediliyor. İsrail Başbakanı Netanyahu ayrıca dün işgal altındaki Batı Şeria'da bulunan Yahudi yerleşim birimlerinde 2 bin 500 yeni konutun inşa edilmesini onaylamıştı. İsrail ile Filistin arasındaki barış görüşmeleri, İsrail'in Yahudi yerleşim birimleri inşasını durdurmayı, 1967 sınırlarının esas alınması ve Filistinli tutukluların serbest bırakılması şartlarını kabul etmemesi sebebiyle Nisan 2014'te durmuştu.
Milli Eğitim Bakanlığından yapılan yazılı açıklamada, TEOG uygulamasının, 2016 Ortaöğretim Kurumlarına Geçiş Uygulaması Tercih ve Yerleştirme e-Klavuzu'nda belirtilen takvim doğrultusunda yürütüldüğü ifade edildi. Yerleştirmeye esas puanların, yasal mevzuat ve buna dayalı yargı kararları dikkate alınarak hesaplanacağı belirtilen açıklamada, şunlar kaydedildi: "25-26 Kasım 2015 tarihinde yapılan 1. Dönem Temel Eğitimden Ortaöğretime Geçiş sistemi kapsamında yapılan ortak sınavlara ilişkin Türkçe dersi 'A' kitapçığı 8'inci soru ile TC İnkılap Tarihi ve Atatürkçülük dersi 'A' kitapçığı 4'üncü soru, yargı kararı gereği tüm öğrenciler için 'doğru' kabul edilerek değerlendirilecektir. YEP sonuçları 29 Haziran 2016 tarihinde 'http://www.e-okul.meb.gov.tr' internet adresinden yayımlanacaktır." Yargı kararları gereği öğrencilerin yeniden hesaplanan birinci dönem ortak sınav sonuçlarının bugünden itibaren e-okul sistemine yansıtılacağı öğrenildi.
Maç sonrası soyunma odasında takım arkadaşlarına saçını kestiren Arda, daha sonra gazetecilere yaptığı açıklamada ''Ben sözümün eriyim. Ağzımdan çıkan her şeyi yaparım. Saçlarımı takımdaki herkes kesti. Mario başladı en son fizyoterapiste kadar düştük'' dedi.  Atletico Madrid'deki 2. sezonunda 3. kupayı kazanan Arda, "Kazanmak için her şeyi yaptık. Adeta kanımızı, terimizi, her şeyimizi verdik. Hak ettiğimiz bir kupa olduğunu düşünüyorum. Her şey muhteşemdi. Takım arkadaşlarımla gurur duyuyorum" ifadesini kullandı. Teknik direktör Simeone'nin "inanılmaz bir hoca" olduğunu ve takımı maça çok iyi hazırladığını anlatan Arda, "Kamp boyunca her şey inanılmazdı. Simeone inanılmazdı. Ona inandık. Onun bir oyuncusu olmaktan gurur duyuyorum. Cholo (Simeone) ve ekibine çok teşekkür ediyorum. Bizi çok iyi hazırladılar ve inandırdılar. Kaybedeceğimizi bir saniye bile düşünmedik ve finali kazandık. Muhteşem bir duygu, hayatımın en güzel anlarından biri" değerlendirmesinde bulundu.  "Gelecek sezon Atletico'da kalacak mısın Başka takıma gidecek misin" sorusuna Arda, "Burada iki senelik daha kontratım var ve çok mutluyum. O yüzden söylenecek fazla bir şey yok" cevabını verdi.  Maçın son düdüğü çaldıktan sonra sahada diz çökerek ağlayan ve dua eden Arda, o anki duygularını da "Ben bir Müslümanım. Allah'a şükrettim maç sonunda. Sadece ben değil herkes ağladı. Bu kupayı kazanmayı çok istemiştim. Güzel bir duyguydu" diyerek dile getirdi.
Alınan bilgiye göre, Şehit Pamir Caddesinde yolun karşısına geçmek isteyen Mehmet Fevzi Tutak’a (77) 31 D 2226 plakalı otomobil çarptı. Sağ ayağından yaralanan yaşlı adam yere yığılırken otomobil sürücüsü olay yerindeki bir gence kartvizitini bırakarak, "Bana buradan ulaşabilirler" diyerek uzaklaştı. Yaşlı adamın çevredeki vatandaşlar yardıma koştu. Yaşlı adamın elinden tutup su ile yüzün yıkayan vatandaşlar olay yerine gelen 112 acil servis ekiplerine de yardımcı olarak yaşlı adamı hastaneye gönderdiler. Otomobil sürücüsünün bıraktığı kartvizit ise olay yerinde polise teslim edildi. Polis kazayla ilgili soruşturma başlattı.
Başbakan Recep Tayyip Erdoğan, partisi tarafından Isparta’da düzenlenen mitingde halka seslendi.  Birtakım şer odaklarının, kardeşliğe kastettiğini söyleyen Erdoğan, şöyle devam etti:  ''Birtakım fitne odakları, fesat odakları, bizim birliğimizi, beraberliğimizi bozacaklarını zannediyorlar. Bu topraklarda fitne tohumu yeşermez. 73 milyonla birlikte, benim Ispartalı kardeşim, lütfen oynanan oyunları iyi izlesin, iyi analiz etsin, iyi değerlendirsin.  Şöyle yakın tarihe bir bakın. Ne zaman Türkiye atılıma geçtiyse o zaman kirli oyunlar devreye sokuldu. Ne zaman Türkiye ekonomisi şaha kalktıysa o zaman kirli senaryolar devreye sokuldu. Ne zaman demokrasi güç kazandıysa o zaman kirli tezgahlar piyasaya çıktı.  Anayasa değişikliği ile her şey tamam demediklerini ifade eden Başbakan Erdoğan, ''Daha yapacağımız çok şey var. Ancak bu anayasa değişikliği ile daha mükemmel bir anayasanın kapısını açıyoruz'' dedi. Anamuhalefet Partisi lideri Kemal Kılıçdaroğlu'nun günlerdir meydanlarda, sürekli konuştuğunu, ama şu ana kadar anayasa değişikliği konusuna henüz giremediğini belirterek, şunları söyledi:  ''Anayasa değişikliğine neden 'hayır' dediğini hala açıklayabilmiş değil. Şimdi bazı konularda reddi miras yapıyorlar. Sıkıştıkları zaman, şunu söylüyorlar,'Onu eski yönetim söyledi' diyorlar; Eski yönetim kim? Senin genel başkanın, arkadaşların. Ve eski genel başkan da diyor ki 'beni şu ana kadar hiç aramadı'. Arasa ne yazar, aramasa ne yazar. Ve CHP'de yönetim değişti. Bunlar, anayasa değişikliğine 'hayır' demeyi de önceki yönetimden miras devraldılar. Aslında orada da reddi miras yapacaklar ama şimdi buna cesaretleri yok. Ben inanıyorum ki, CHP'nin Genel Başkanı sandığa gidebilirse... Biliyorsunuz şu anda oy kullanamama durumu söz konusu. Ama onu da belki kitabına uydurabilirler ha onu da söyleyeyim. Biliyorsunuz aklın yolu bir, o da 'evet'.  Şimdi Sayın CHP Genel Başkanı düz mantığı çok seviyor. Günlerdir düz mantık yürüterek sonuca varmaya çalışıyor. Ne diyor: '27 Nisan bildirisinden sonra AK Parti'nin oyları arttı. Öyleyse AK Parti 27 Nisancılarla işbirliği yaptı'. Düz mantık dedim ya, işte bu sonuca varıyor. Peki ben de o zaman şunu söylüyorum. Bir düz mantık ta benden. CHP'de kirli bir senaryo devreye sokuldu, bir kaset skandalı ortaya çıktı. Ardından ne oldu? Şu andaki genel başkan, 'Ben aday değilim, aday olmayacağım, böyle bir şey düşünmüyorum' dedi mi? Hatta o günkü genel başkanını da evinde ziyaret etti. Ne kadar güzel değil mi? Kibar. Ve ziyaretinden sonra da 'adaylık düşünmüyorum' dedi. Bir de baktık ki ertesi gün yine bir düz mantık, 'Adayım' dedi. Bu nasıl bir dürüstlük, nasıl bir dürüstlük, hemen ardından Kurultay'a gidildi ve şimdiki yönetim ortaya çıktı.  Kaset olayından kim kazanç sağladı? O zaman bu kasetin mimarı kim? Görüyorsunuz değil mi? Ne tür fırıldaklar dönüyor. Kaset olayı kimin ekmeğine yağ sürdü? Kaset skandalından sonra kim Genel Başkan oldu? Eeee, öyleyse? Kim kiminle işbirliği yaptı da bu sonuç ortaya çıktı? Cevabını ben vermiyorum, cevabını CHP'nin genel başkanı versin.''  ''27 Nisan bildirisiyle ilgili suç duyurusunda bulunacaklarmış'' diyen Erdoğan, şunları kaydetti: ''Bir kez daha soruyorum:  Ben Başbakan olarak, bütün genelkurmay başkanlarıyla baş başa görüşürüm, bunun da kimseye hesabını vermem. Bu benim yetkimdir. Ve baş başa yaptığım görüşmeler de benimle mezara gider.  Biz bildiğiniz gibi televizyonlardaki kamera şakalarına alışık değiliz. Biz gizli kamera ile gizli oda muamelesi yapan bir anlayışın mensupları değiliz, o hesabı onlar yapsın. Biz devlet ciddiyeti nedir bunu biliriz ve devlet ciddiyetinin gereğini yaparız. Bir Başbakan, Genelkurmay Başkanı ile baş başa görüşmeyi her zaman yapar ve bunu da kimseye açıklamaya mecbur değil. Ve Genelkurmay Başkanı da açıklamak zorunda değil. Zaten eğer birisi açıklarsa, herhalde diğeri de gerekirse o da açıklar. Ama böyle bir şey devlet terbiyesine sığmaz. Biz bunu uluslararası münasebetlerde de yaparız. Açıklanması gerekiyorsa basına açıklarız. Ama açıklanmaması gerekiyorsa bu, o insanlarla ölüme gider. Bu tarih boyunca böyle olmuştur.  Bir kez daha soruyorum acaba CHP, kendisi hakkında da suç duyurusunda bulunacak mı? CHP hakkında da suç duyurusunda bulunacak mı? Her satırının altına, 27 Nisan Bildirisiyle ilgili her satırının altına 'imzamı atarım' diyenler hakkında da suç duyurusunda bulunacak mı? Hani bunlar demokrattı, demokratik parlamenter sistemi savunuyorlardı.''  Erdoğan, şöyle devam etti:  ''Buradan, Isparta'dan CHP Genel Başkanına, Ispartalıların tavsiyesini hatırlatıyorum. Sizin güzel bir sözünüz var. Yanlış söylüyorsam beni bağışlayın. Bilmediğin yola girme, daklaşır düşesin. Bilmediğin aşı yeme, davul gibi şişesin. Öyle mi? Maşallah bol keseden atıyor. İki ev, iki anahtar verenler vardı geçmişte. Ispartalılar onları çok iyi tanır. Bunlar iki evi, iki anahtarı da gölgede bıraktılar. Merkez Bankası'na 24 saat para bastırsalar, bunların vaatlerini karşılamaya yetmez. Kaynağınız ne, planınız ne, projeniz ne diye soruyorum.  Şöyle tesadüfen bir SSK Genel Müdürlüğü verdiler, memur Kemal Efendiye. O görevi yaptığın zaman SSK'yı batırdın ya, her yıl zarar, zarar, zarar. İşte buyurun rakamlar ortada.  Zaman gelecek onları da açıklayacağım ama şimdi normal bir genel seçimde değiliz. Şimdi Anayasa'nın içeriğini konuşuyoruz. Ne diyor kendisi beyefendi. Kaynak nerede deyince? 'İktidara geldiğimizde görürsünüz' diyor. Gelemeyeceksin ki sen iktidara, böyle bir şey yok. Bu millet CHP zihniyetinden çok çekti, bunlara iktidar vermez, vermez. Geçen yıl 3 Mart?ta Isparta?ya geldiğimde, CHP?nin eski genel başkanına Ispartalıların sözlerini hatırlatmıştım. Şimdiki genel başkana da hatırlatmak artık farz oldu. Ne diyor Ispartalılar: Ağzına bakan, zabahına bayram olcek zanneder. Yağını bulgurunu hazırlamadan aş bişimeye durulmaz. Düz yol varıkana çamıra basılmaz. Bunlarda yağ olmaz, bulgur olmaz, tüpgaz olmaz. Çünkü bunlar ne zaman iktidar ortağı oldularsa, o zaman yağ da, bulgur da, tüpgaz da, kıyma da piyasadan çekildi, her taraf kuyruk oldu.''
Edirne’de bir istihbaratı değerlendiren Jandarma Komutanlığı ekipleri, Havsa ilçesinde bir otomobili durdurdu. Araçtaki yolculardan kapatılan Turgut Özal Üniversitesi öğretim üyeleri Prof. Dr. M.Y ile eşi Doç. Dr. Ü.Y'nin beyan ettikleri kimlik ve pasaportun sahte olduğu belirlendi. Fetullahçı Terör Örgütü’nün (FETÖ) şifreli haberleşme programı "ByLock" kullanıcıları oldukları iddia edilen çift ile araç sürücüsü K.A gözaltına alındı. Bu arada, 4 gün önce askeri yasak bölgede yakalanan 9 Eylül Üniversitesi’nde görevliyken açığa alınan Z.B’nin ise gözaltındaki işlemleri devam ediyor.
ÖSYM'nin internet sitesinde yer alan duyuruya göre, 18-19 Haziran 2016 tarihlerinde uygulanacak LYS4, LYS1 ve 25-26 Haziran 2016 tarihlerinde yapılacak LYS2, LYS5, LYS3'e başvuran adayların, sınava girecekleri bina ve salonlara atanma işlemleri tamamlandı. Adaylar, sınava girecekleri yer bilgisini gösteren belgelere, TC kimlik numaraları ve aday şifreleri ile ÖSYM'nin "https://ais.osym.gov.tr" internet adresinden ulaşabilecek.
Gençlerbirliği, 25. dakikada Sandro'nun attığı golle deplasmanda 1-0 öne geçti. Trabzonspor, rakibine 30. dakikada Burak'ın attığı golle karşılık verdi. Trabzonspor, Gabric'in 89. dakikada attığı golle 2-1 öne geçti. Umut uzatma dakikalarında skoru 3-1'e getirdi.  Hüseyin Avni Aker  Tolga Özkalfa, Alpaslan Dedeş, Süleyman Özay, Hüseyin Sabancı  Onu, Ömer Aysan, Giray, Egemen, Cale, Selçuk, Serkan, Colman, Burak, Alanzinho, Umut.  Serdar, İlhan, Orhan, Aykut, Mahmut, Vranjes, Sandro, Tozo, Kahe, Harbuzi, Serkan Çalık
Dünya genelinde söz sahibi birçok bilim insanının bir araya geldiği Avrupa Endokrinoloji Kongresi'nin başkanlığına ilk kez bir Türk getirildi. 90 ülkeden 57 derneği barındıran Avrupa Endokrinoloji Derneğinin düzenlediği ve 80 ülkeden 3 bin 500 katılımcının yer alacağı kongre, 20-23 Mayıs'ta Portekiz'in başkenti Lizbon'da düzenlenecek. Kongreye, Avrupa'daki tüm ülkelerin yanı sıra ABD, Avustralya, Brezilya, Arjantin, Japonya, Çin ve Güney Kore ile Afrika ve Ortadoğu ülkelerinden sağlık otoriteleri katılacak. Uluslararası çalışmalara imza atılan "EndoBridge" projesinin kurucusu ve Başkanı, Türkiye Endokrinoloji ve Metabolizma Derneği Genel Sekreteri olarak görev yapan Hacettepe Üniversitesi Tıp Fakültesi Öğretim Üyesi Prof. Dr. Bülent Okan Yıldız, kongrenin 19'uncu genel başkanı olacak. Yıldız, yaptığı açıklamada, kongrenin, endokrinoloji alanında en fazla katılımın olduğu, oturum ve sunumun yapıldığı bilimsel bir platform olduğunu belirterek, şunları dile getirdi: "Kongre Bilimsel Kurul Başkanlığı, ilk kez bir Türk bilim insanına emanet edildi. Daha önce ülkemizden bu göreve seçilen biri olmamıştı. Bu, hem benim şahsım için hem de Türk bilim camiası için büyük bir onur. Son beş yılda kongre başkanlığını İngiltere, Almanya, İtalya ve İspanya'dan bilim insanları yürüttü. 2016 Kongre Başkanlığını İngiltere Imperial College'dan Prof. Ilpo Huhtaniemi yapmıştı. Şimdi sıra Türkiye'de." Kongrenin bilimsel kurul başkanlığını bir Türk bilim insanının yürütecek olmasının, Türkiye'nin uluslararası alanda endokrinolojiye katkılarının aktarılması açısından önem taşıdığını vurgulayan Yıldız, birçok Türk bilim insanının kongrede hem çalışmalarını uluslararası camia ile paylaşma fırsatı bulacağını hem de konuşmacı, oturum başkanı ve moderatör olarak görev alacağını söyledi. Kongreye Türkiye Endokrinoloji ve Metabolizma Derneği üyelerinin katılımın yüksek olduğunu ifade eden Yıldız, 200 delegenin kongrede yer alacağını ifade etti. Yıldız, "Kongrede, 2 bine ulaşan bildiri sayısı bugüne kadar yapılmış Avrupa Endokrinoloji Kongreleri içinde en yüksek rakam. Türkiye, ev sahibi Portekiz ile birlikte 200'ün üzerinde bildiriyle kongrede en fazla bildiri sunan iki ülkeden biri olacak. Böylece ülkemizde yapılan bilimsel çalışmaların verileri uluslararası bilim camiası ile paylaşılacak." diye konuştu. Kongrenin yoğun ve dinamik bir programı olacağını anlatan Yıldız, açılış oturumunda Oxford Üniversitesinde çalışan ve BBC'de "Hormonların Fantastik Dünyası (Fantastical World of Hormones)" isimli bir belgesel hazırlayan Prof. Dr. John Wass'ın da bir konferans vereceğini söyledi. Yıldız, "Kongrede hormonların hastalıkların gelişiminde ve yönetimindeki rolünü ele alacağız, yeni çalışmaları tartışacağız." diye konuştu. Yıldız, kongrede dünyada önemli bir halk sağlığı sorunu haline gelen obezite ve diyabet başta olmak üzere metabolizma, adrenal, tiroid, hipofiz, kalsiyum ile kemik, kadın ve erkek üreme endokrinolojisi gibi birçok alandaki yeni araştırma sonuçları ile genel durum ve klinik çalışmaların tüm yönleriyle ele alınacağının altını çizdi. Bu yılki kongrede "Çevre, Toplum ve Yönetim" başlığı altında ilk kez yeni bir alan tanımlaması yapıldığını vurgulayan Yıldız, bu kapsamda Avrupa'da bilim insanları ve politika yapıcı kişi ve kurumları bir araya getirmeyi, hormon hastalıklarının önlenmesi ile tedavisi için iş birliğini teşvik etmeyi planladıklarını anlattı. Yıldız, "İlerleyen dönemlerde bu kapsamda özellikle Birleşmiş Milletler ve Dünya Sağlık Örgütü ile yakın çalışma yapacağız" ifadelerini kullandı. Karar vericilerin sağlık politikaları geliştirebilmesi için ilgili alanda yapılan çalışmalarda elde edilen teknik ve bilimsel verilerin uygun şekilde aktarılması gerektiğini vurgulan Yıldız, şunları kaydetti: "Bilgi aktarımı ve konunun önemi doğru iletildiğinde kanun koyucu ve yürütücüler, veriye dayalı karar verme işlemlerini uygulayabilir. Ama akademik camia olarak problemler ortaya konulup yol haritası geliştirilmezse dünyadaki hiçbir sağlık otoritesi bu destek olmadan sorunları ortadan kaldıramaz. İşte bu nedenle kongrede öne çıkacak başlıklardan birisi de koruyucu politikaların geliştirilmesi konusu olacak. Örneğin bir global obezite sempozyumunda birçok Avrupa kuruluşunun katılımıyla çocukluktan erişkin çağa obezite her yönü ile ele alınacak ve çocukluk obezitesine karşı geliştirilecek politikalar tartışılacak." Türkiye'nin sağlıkta kaynak aktarımı ve yatırımlar bakımından pek çok Avrupa ülkesine göre daha iyi durumda olduğunu dile getiren Yıldız, "Ancak önemli bir problemimiz sürekli ve takip edilebilir veri üretimindeki eksiklik. Bu olmadığı sürece veriye dayalı kararlar yerine el yordamıyla ilerlemeye çalışılıyor" dedi.
Beşiktaş Kulübünden yapılan açıklamada, Vodafone Arena'da oynanacak derbi maçın biletlerinin yarın saat 14.00'te satışa sunulacağı bildirildi. Bilet fiyatlarının 150 ile 450 lira arasında değiştiği kaydedildi. Açıklamaya göre, Beşiktaş-Fenerbahçe derbisinin bilet fiyatları şöyle: Kategori 1: 450 Kategori 2: 400 Kategori 3: 350 Kategori 4: 325 Kategori 5: 300 Kategori 6: 275 Kategori 7: 160 Kategori 8: 150 VIP: 950 1903 A-E Blok: 950 1903 B-D Blok: 1050 1903 C Blok: 1100
Ankara Üniversitesi Tıp Fakültesi Beyin ve Sinir Cerrahisi Bölümünde,  ile uygulanan kafa tabanı tümörü ameliyatı dünyada ilk kez yapıldı.  Taburcu edilen 50 yaşındaki kadın hasta, Dünyanın ilk robotik teknoloji ile yapılan beyin cerrahi ameliyatı, özel dizayn edilmiş   ameliyathanesinde,   tarafından gerçekleştirildi.  Ameliyata, Ankara Üniversitesi Tıp Fakültesi Beyin ve Sinir Cerrahisi Anabilim Dalı Başkanı Prof. Dr. Şükrü Çağlar, Beyin ve Sinir Cerrahisi Öğretim Üyesi Prof. Dr. Hasan Çağlar Uğur ve Kulak, Burun Boğaz Anabilim Dalından Prof. Dr. Cem Meço katkı verdi.  Ankara Üniversitesi Rektörü  , ameliyata ilişkin değerlendirmesinde, yüksek teknolojiyi tıbbın birçok alanında uygulama imkanı bulduklarına işaret ederek, "Bunlardan biri de robotik cerrahidir. Robotik cerrahi ile kadın hastalıkları, üroloji ve kalp damar cerrahi gibi geniş alanlarda hastaların tedavi şansı oldukça yükseğe çıkıyor. Yaptığımız kafa tabanı tümör ameliyatının dünyada ilk olması ülkemiz ve üniversitemiz için gurur verici. Ekibimizi gönülden kutluyoruz" dedi. İbn-i Sina Hastanesi Beyin ve Sinir Cerrahisinden Uzm. Dr. Ümit Eroğlu ise, hastada kafatası ve omurganın birleştiği yeri sağlayan bir kemikte büyük bir tümör tespit edildiğini anlattı. Tümörün kemik ve kafa tabanında erozyona neden olduğunu ifade eden Eroğlu, dünyada robotik cerrahi ile ilgili yaklaşımların mevcut olduğunu ancak bu hastada yaptıkları gibi ağız içinden başlatıldıktan sonra baştan sona tümü robotik cerrahi ile bitirilen bir ameliyatın dünyada daha önce yapılmadığını belirterek şunları söyledi:  "Hastamız, dünyada pür robotik cerrahi ile kafa tabanı tümör ameliyatı olan ilk ve tek vakadır. Hastamız, dünyada da robotik cerrahi ile başlanıp bu yöntemle devam edilip bitirilen beyin cerrahideki tek vaka. Daha önce yayınlanan vakalar, robot yardımlı cerrahilerdir. Bu hastaya özgü olarak robotik cerrahi oldukça etkili bir şekilde kullanıldı. Başarılı sonuçlar elde ettik ve hastamız şifa ile taburcu oldu."  Hastada tümörün bulunduğu yerin derin, dar ve ulaşılması zor bir bölge olduğunu aktaran Eroğlu, bu nedenle mevcut yöntemlerin kullanılması halinde ameliyat sonrası sonuçlarda başarının düşük olduğunu ifade etti. Robotik cerrahinin, hasta için büyük bir avantaj sağladığını anlatan Eroğlu, hastanın sıkıntılarının minimize edildiği ameliyattan iki gün sonra taburcu edilmesinin büyük başarı olduğunu belirtti.   da beyin cerrahisinde büyük çığır açan ameliyatların Prof. Dr. Gazi Yaşargil'in mikrocerrahi teknolojisi olduğunu anımsatarak, "Mikrocerrahi asıldır. Beyin cerrahinin başarısının temelinde bu teknik gelir" değerlendirmesini yaptı. Son dönemde ameliyatlarda robotik sistemler ve değişik görüntüleme yöntemlerinin de kullanılmaya başlandığını dile getiren Çağlar, bunların mikrocerrahideki bazı alanların çok daha iyi görülmesini, hasta için daha emniyetli ameliyatlar yapılmasını sağladığını belirtti. Çağlar, 50 yaşındaki hastaya uygulanan ilk operasyona ilişkin değerlendirme yaparken bu hastalarda ağız ve burundan girilerek yapılan ameliyatlar sonrası hastaların en çok yutma güçlüğü, damak sorunları, boğazda şişlik, solunum güçlüğü gibi çok sıkıntılı bir dönem yaşandığına dikkati çekerek, "Ameliyat hastaya başarı ile uygulandı ve hastada bu sıkıntıların hiçbiri görülmedi. Hastamızda yara iyileşmesi daha hızlı oldu" dedi. Robotik teknolojinin beyin cerrahisinde çok kısıtlı alanlarda ve kısıtlı bir hasta grubunda kullanılabildiğine işaret eden Çağlar, "Ancak ekibimiz, baştan sona dünyada ilk robotik cerrahi ameliyatını başarıyla uyguladı. Bu teknoloji daha da gelişirse hastaların ameliyat sonrası sıkıntılarını en aza indirecek, hayat kalitesini en yüksek derecede sağlayacak ameliyat sonuçları elde etmek mümkün" diye konuştu. Mikroskobik, endoskobik ve robotik cerrahi tekniklerini birleştirerek mikrocerrahinin temel prensiplerine göre ameliyat yapmanın hasta için en iyi sonuçları getirdiğine dikkati çeken Çağlar, "Ameliyatımız, teknolojinin ilerlemesi için bir adım olacak. Biz de bu konuda hekimler olarak araştırıp çalıştıkça hastalar için en iyisinin gelişmesine yardımcı olacağımızı düşünüyorum" dedi. İbn-i Sina Hastanesinde beyin ve sinir cerrahisi üzerine Ar-Ge laboratuvarlarının bulunduğuna değinen Çağlar, temel eğitimin bu laboratuvarlarda yapıldığını, daha sonra ileri cerrahi tekniklerinin uygulanma alanına sahip olduklarını söyledi. Çağlar, 50 yaşındaki kadın hastaya uyguladıkları ameliyata ilişkin çeşitli ortamlarda bilim dünyasına bilgi verdiklerini de sözlerine ekledi.
TBMM Başkanlık Divanı üyesi milletvekillerinin bir yılda ortalama iletişim giderlerinin 10 milyon TL’yi aştığı ortaya çıktı. Listenin en başında bir yılda 1 milyon 189 bin TL ile CHP’li Elif Doğan Türkmen’in bulunduğu belirtilirken, ikinci ve üçüncü sıralarda yer alan faturaların tutarının ise 500 ve 400 bin TL olduğu öğrenildi. En yüksek faturaya sahip milletvekillerinden birinin de AKP’li Ahmet Gündoğdu olduğu ileri sürülürken, TBMM İdare Amiri Salim Uslu ise Meclis Başkanlık Divan toplantısında tartışmalara neden olan ücretlerle ilgili listeyi açıklamaktan kaçındı. Divan üyesi milletvekillerinin iletişim giderleri TBMM bütçesinden karşılanıyor. TBMM Başkanlık Divanı, Meclis Başkanı İsmail Kahraman, Meclis başkanvekilleri AKP’li Ayşenur Bahçekapılı ve Ahmet Aydın, CHP’li Akif Hamzaçebi, HDP’li Pervin Buldan, kâtip üyeler AKP’li Fehmi Küpçü, Sema Kırcı, Ömer Serdar, İshak Gazel, Mustafa Açıkgöz, Mücahit Durmuşoğlu, CHP’li Elif Doğan Türkmen, Ali Haydar Hakverdi, Özcan Purcu, Emre Köprülü, MHP’li Zihni Açba ile Meclis idare amirleri AKP’li Salim Uslu, Ahmet Gündoğdu, Orhan Karasayar, Erdoğan Özegen, CHP’li Tufan Köse, HDP’li Sırrı Süreyya Önder ve MHP’li Erkan Haberal’dan oluşuyor. Cumhuriyet’in edindiği bilgiye göre toplantıya divan üyesi milletvekillerinin iletişim giderleri damga vurdu. Meclis İdare Amiri Salim Uslu, toplantıda, divan üyesi isimler arasında bazı milletvekillerinin “çok yüksek iletişim gideri faturasına sahip olduğunu” söyledi. Ancak, ilk beş kişinin adının yer aldığı listeyi açıklamaktan kaçındı. Bunun üzerine milletvekilleri arasında tartışmalar yaşandı. Tartışmalar sonrasında, TBMM Başkanlık Divanı üyesi milletvekillerinin iletişim masraflarının bir yıllık tutarının 10 milyon TL’yi aştığı ifade edilirken, listenin en başında yer alan ismin de 1 milyon 189 bin TL’lik fatura ile CHP’li Elif Doğan Türkmen olduğu ileri sürüldü. Listenin ilk 5’inin faturasının da ikinci sırada 500 bin TL, üçüncü sırada ise 400 bin TL olduğu ifade edilirken, en yüksek faturalardan bir diğerinin de AKP’li Ahmet Gündoğdu’ya ait olduğu iddia edildi. Bir milletvekillinin yıllık haberleşme giderinin 2 maaş tutarı olan 31 bin TL olduğu ifade ediliyor. Ancak Meclis Başkanlık Divanı üyeleri için bu sınırın olmadığı ifade ediliyor. İletişim giderleri ise TBMM’nin bütçesinden karşılanıyor. Toplantıda, CHP’li İdare Amiri Tufan Köse, 6 kavas ve 90 civarındaki Meclis lokantası personelinin derece yükseltilmesi ve genel idare hizmetleri kadrosuna geçirilmesi talebinde de bulunmuştu. Divan üyelerinin iletişim giderleri bu nedenle de toplantıda tartışma konusu oldu. Divan üyeleri yüksek faturalara tepkisini “Yıllık iletişim giderleri ile bu kadar personelin kadrosu da yapılır, çalışma şartları da iyileştirilir” sözleriyle gösterdi. CHP Genel Başkanı Kemal Kılıçdaroğlu’nun da “faturasının kabarıklığı” nedeniyle Türkmen’e tepki gösterdiği öğrenildi. TBMM Başkanlık Divanı üyesi MHP’li İdare Amiri Erkan Haberal ise Twitter hesabından “Bir yılda trilyonluk haberleşme gideri hangi TBMM Başkanlık Divanı üyesine aittir” diye sordu. Öte yandan milletvekillerinin yıllık haberleşme için belirlenen 31 bin TL’lik sınırı aştıkları da öğrenildi. Mevzuatta ödenek sınırı aşan bölümün “tek seferde tahsil edilmesi” hükmü bulunmasına karşın sınırı aşan milletvekillerine “mevzuata aykırı taksit olanağının getirildiği” ortaya çıktı. Bu arada bir divan üyesinin 2016 yılında Meclis bütçesinden 500 bin kilometre yol yaptığı öğrenildi.
Bursaspor, Ertuğrul Sağlam'dan boşalan teknik direktörlük görevine Hikmet Karaman'ı getirdi.  Marmaris'ta Bursaspor Başkanı İbrahim Yazıcı ile buluşan Hikmet Karaman ile her konuda anlaşmaya vardı. Yeşil-beyazlı ekibin Karaman ile anlaşması 2.5 yıllık.  Yeşil-beyazlı ekipte İstanbul Büyükşehir Belediyespor maçının ardından görevinden istifa eden Ertuğrul Sağlam'ın yerine geçtiğimiz hafta takımın başında yardımcı antrenör Ersel Uzgur çıkmıştı.  Gaziantepspor'un deplasmanda Trabzonspor'a 4-1 mağlup olduğu maçın ardından da teknik direktör Hikmet Karaman görevinden istifa etmişti.  Yeşil-beyazlı ekibin resmi açıklama yapması bekleniyor.
DEP milletvekiliyken, partinin kapatıldığı gün yurtdışına giden ve onaltı yıldır Avrupa’da yaşayan Zübeyir Aydar,Taraf gazetesinden Neşe Düzel’e son yaşanan olayları değerlendirdi. KCK’nın genel hareketin bir toplamı olduğunu belirten Aydar, “Türkçe karşılığı Kürdistan Topluluklar Birliği, meclisler birliği gibi bir şey. Bir meclisi var. Bu meclis Kongre-Gel’dir. Bir de Kongre-Gel’in içinden seçilmiş yürütme konseyi var. Ben şu anda onun üyesiyim. Eskiden her şey PKK’ydi” dedi. Şu an her şeyin KCK olduğunu ve en tepede Abdullah Öcalan’ın bulunduğunu belirten aydar Pkk’nın silahlı mücadelesini sürdürmesiyle ilgili olarak da, “Bu mücadele, 26 yıllık bir olay. 26 yılı yaşanmamış olarak kabul edemeyiz. 26 yıldır yaşananlar bir gerçektir. Şu anda dağlarda, cezaevlerinde, Avrupa’da sürgünde binlerce insan var, onlar da gerçektir. Biz, ‘gelin bu işe bir çözüm bulalım’ yorumunu yaptı. Çözüm önerisi olarak Aydar şunları söylüyor; “Biz, silahlı mücadelede ısrar etmiyoruz. Bunu Türkiye ile tartışmak, müzakere etmek istiyoruz. Bize siyaset yolu açılsın. Bize kendi kimliğimizle siyaset yolu açılırsa, o zaman silah devreden çıkar.  Biz, “her şeyi illa silahla halledeceğiz, Türk ordusunu şöyle yapacağız, böyle yapacağız, kurtarılmış bölgeler kuracağız” diye ısrar etmiyoruz. Geçmişte bunlar vardı. Dünyanın düzeni böyleydi. Siz de Soğuk Savaş döneminden geçmediniz mi? Siz de o teorileri okumadınız mı? Hepimiz bu teorilere göre şekillenmedik mi? Şimdi dünya değişti. Biz de değiştik, değişiyoruz.” 5 Aralık 2008’den beri tek taraflı ateşkesin yaşandığını söyleyen Aydar ordunun ise 30 Mart’ta operasyonlara başladığını açıkladı. “ Bir yıldır KCK operasyonlarında binlerce insan içeri alındı. Bunlara rağmen biz Kürt açılımıyla ilgili yol haritası hazırladık. Burada insanlardan görüş topladık ve başkanımıza ilettik. O da yazdı, devlete verdi. Ama devlet bu yol haritasına el koydu, kamuoyuna açıklamadı.  Sonra biz ülkeye barış grupları gönderdik. Kürtler biraz sevindi diye yer yerinden oynadı. DTP kapatıldı. Belediye başkanları içeri alındı. Şimdi bize Belçika’da da operasyon yapılıyor. Ayrıca her tarafta da askerî hareketlilik var”diyen Aydar, sözlerini şöyle sürdürdü; “Bu askerler pikniğe gitmiyorlar. Ölüm haberleri geliyor. Türkiye çözüme yanaşmıyor. Operasyonlar her tarafta çok arttı. Biz kendimizi savunuyoruz. Benim korkum şu ki, ciddi bir çatışmalı döneme girildi.”
Sezon başında yaptığı iddialı transferlere rağmen beklentilerin altında kalan Trabzonspor, erken havlu attığı şampiyonluk yarışının ardından, Avrupa kupalarına katılma adına kritik haftalara giriyor. Galatasaray maçıyla birlikte bordo-mavilileri zorlu maçlar beklerken Gençlerbirliği ve Beşiktaş karşılaşmaları ise Trabzonspor'un gelecek sezonki kaderini belirlemede önemli bir rol oynayacak. 19 Nisan Pazar günü Avni Aker'de lider Galatasaray'ı konuk edecek olan Trabzonspor, 26 Nisan'da ise başkentte Gençlerbirliği ile karşılaşacak. Bordo-mavililer bu sezonun son derbisini ise zirve mücadelesi veren Beşiktaş'la 2 Mayıs Cumartesi günü Hüseyin Avni Aker'de oynayacak.    Ligde deplasmanda Torku Konyaspor'a mağlup olan Trabzonspor, zirveye yeniden ortak olma umutlarını da maç sonrası tamamen yitirmişti. Galatasaray, Fenerbahçe ve Beşiktaş'ın şampiyonluk mücadelesi verdiği ligde Trabzonspor geride kalırken, Avrupa kupalarına katılma şansını da tehlikeye soktu. Bursaspor ve İstanbul Başakşehir 44 puan ile Trabzonspor'un 1 puan önünde olurken, bordo-mavililer ise 43 puanla kritik haftalara giriyor.    Trabzonspor, Kevin Constant konusunda ikinci aşamaya geçiyor. Teknik direktör Ersun Yanal ile yaşadığı sorunlar nedeniyle kadro dışı kalan Gineli oyuncu, başkan İbrahim Hacıosmanoğlu'nun devreye girmesiyle takımla birlikte aynı sahada antrenman yapmaya başlamasına rağmen, takımın teknik patronu Ersun Yanal'ın kendisine verdiği antrenman programına uymayarak yeni bir sorun çıkarmıştı. Yönetimin oyuncuyu aşamalı olarak takıma monte etme planı ise tutmamıştı. Bordo-mavililer Constant'ın menajeri ve avukatlarıyla yaptığı uzun soluklu görüşmelerin ardından oyuncuyu yeniden antrenmanlara çıkarmak için yoğun bir çaba harcıyor. Constant sürecini en asgari hasarla atlatmayı planlayan bordo-mavililer teknik direktör Ersun Yanal'dan ise daha esnek olmasını isteyecek.    Trabzonspor Başkanı İbrahim Hacıosmanoğlu, zorlu Galatasaray maçı öncesi Trabzon'a gelerek kamp kuracak. Avrupa kupalarına katılma yolunda önemli haftalara girilmesinin ardından takımın aldığı saha sonuçlarından memnun kalmayan Hacıosmanoğlu, teknik direktör Ersun Yanal ve futbolcularla bir araya gelerek durum değerlendirmesi yapacak. Constant konusunu yeniden masaya yatıracak olan bordo-mavililerin patronu ayrıca yurt dışında oyuncu arayışlarını sürdüren Ersun Yanal'dan detaylı bir rapor alacak. Hacıosmanoğlu'nun şehirde bir takım temaslarda bulunması bekleniyor.    Ara transfer döneminde en çok konuşulan isimlerin başında gelen ve Trabzonspor ile Fenerbahçe arasında gidip-gelen Erkan Zengin, bordo-mavili takıma transfer olmasının ardından son haftaların en çok tartışılan ismi oldu. Performansı nedeniyle teknik direktör Ersun Yanal tarafından kızağa çekilen tecrübeli futbolcu, Galatasaray maçıyla birlikte yeniden ilk 11'de sahaya çıkmak istiyor.
Dersu Yavuz Altun'un yönettiği Özge Özberk ile Kubilay Penbeklioğlu'nun rol aldığı 'Açık Aile' adlı tiyatro oyununun prömiyeri yapıldı.  Trump Kültür ve Gösteri Merkezi'nde perdelerini ilk kez açan 'Açık Aile', kendisine sürekli yeni sevgililer bulan kocanın eşini canlandıran Özge Özberk, oyun hakkında "Kubilay ile daha önce dizide oynadık. Sürekli tiyatro yapmam gerektiğini söylüyordu. Ben de çok istiyordum ve aynı sahnede buluştuk. Uyumlu bir ikili olduk. Komedi oynamayı çok istiyordum bu kadar eğlenceli bir oyunda oynamaktan çok mutluyum" dedi. Nobel Edebiyat ödüllü oyuncu - yazar Dario Fo ile Franca Rame'nin yazdığı 'Açık Aile', kadın - erkek ilişkilerini hikâye ediniyor.
Ateşten Kalbe Akıldan Dumana, Kapışma ve Sherlock Holmes gibi filmlerle tanınan ve son olarak 2017 yılında Kral Arthur: Kılıç Efsanesi ile karşımıza çıkan İngiliz yönetmen Guy Ritchie’nin yönetmenliğini üstlendiği Disney uyarlaması Aladdin'de papağan Iago'yu  'un seslendirecek. Tudyk; Oyunbozan Ralph, 6 Süper Kahraman ve Zootropolis: Hayvanlar Şehri gibi animasyon yapımlarında da seslendirme yapmıştı.  Geçtiğimiz günlerde fragmanı görücüye çıkan Aladdin'in Türkiye'de 24 Mayıs tarihinde vizyona girmesi bekleniyor.
CHP Genel Başkanı Kemal Kılıçdaroğlu, İstanbul'a hareketi öncesinde Ankara Esenboğa Havalimanı'nda, Irak Kürt Bölgesel Yönetimi'nin tartışmalı referandumuna ilişkin soruyu yanıtladı. Gündemlerindeki en önemli konunun söz konusu referandum olduğunu belirten Kılıçdaroğlu, şunları kaydetti: "Bu konuda Türkiye milli bir duruş sergiledi, parlamento da bu duruşun arkasında durdu. Önümüzdeki günlerde yapılması gereken iki önemli şey var. Bunlardan birincisi, Türkiye'de hükümetin ortak ses çıkarması. Üzülerek ifade edeyim farklı sesler çıkıyor. Bu Türkiye'nin itibarına zarar veriyor. İkinci önemli atılması gereken adım, süratle Irak merkezi yönetimi ile Türkiye'nin ve İran'ın bir araya gelmesi ve bu soruna ortak çözüm üretmeleri. Eğer ortak bir çözüm üretilebilirse Türkiye bu konuda önemli mesafeler alabilir."
Sebze ve Meyveler ile Yeterli Arz ve Talep Derinliği Bulunan Diğer Malların Ticaretinin Düzenlenmesi Hakkında Kanun Tasarısı, yeni düzenlemelere uymayanlara cezalar öngörüyor.  Tasarıya göre, halde, toptan satış miktarının altında mal satanlar; malların etiketlenmesine, pazar yerine mal getirilmesine, tahsis sahiplerince kullanılacak kimlik kartlarına ve bu kişilerce giyilecek kıyafetlere ilişkin çıkarılan yönetmeliklere aykırı davrananlar, 100 lira idari para cezasına çarptırılacak.  Satış yeri olmadan toptancı halinde veya pazarda satış yapanlara, 500 lira idari para cezası verilecek.  Tasarıya göre, geçiş yollarında mal teşhir edenlere ve satanlara, çevreyi rahatsız edecek şekilde satış yapanlara, alıcı veya tüketiciye karşı sözlü veya fiili muamelede bulunanlara ve atık malzemelerini belirlenen alanlarda toplamayanlara ya da satış yerini temiz tutmayanlara, 50 lira idari para cezası verilecek. Buna göre artık pazarlarda ''domatese gel'', ''abla sulu limon bunlar'' ''Diyarbakır karpuzu'', ''Çengelköy hıyarı'' diye bağırarak satış yapılamayacak.  Ölçü ve tartı aletlerini hileli bir şekilde kullananlar veya hileli ve karışık olarak mal satanlar; malları gıda güvenilirliğine, teknik ve hijyenik şartlarına aykırı olarak satanlar; kaba, ambalajın üzerinde yazılı miktardan az mal koyanlar hakkında, 200 lira idari para cezası uygulanacak.  Bu cezaların bir takvim yılı içinde tekrarı halinde, idari para cezaları her tekrar için 2 katı olarak uygulanacak.
Nevşehir merkezli 13 ilde, Fetullahçı Terör Örgütü/ Paralel Devlet Yapılanması (FETÖ/PDY) soruşturması kapsamında emniyet personeline yönelik operasyon başlatıldı. Nevşehir Cumhuriyet Başsavcılığınca yürütülen soruşma çerçevesinde, örgütün emniyet yapılanmasına yönelik Nevşehir merkezli İstanbul, Ankara, Sivas, Kayseri, Samsun, Yozgat, Balıkesir, Muğla, Diyarbakır, Siirt, Sinop ve Bayburt'ta 19 adrese eş zamanlı operasyon düzenlendi. Operasyonun devam ettiği öğrenildi.
Alınan bilgiye göre, MİT ve TSK'nın Kandil'de gerçekleştirdiği ortak operasyonda, imha edilen binanın içerisinde kırmızı kategoride aranan sözde PKK/KCK Yürütme Konseyi Üyesi "Pelşin Tolhildan" kod adlı Gülüzar Tural ile örgütün kadın yapılanması KJK'nın sözde en üst karar organı Yürütme Konseyi Üyesi "Dr. Jiyan Garzan" kod adlı Saliha Kaytar'ın da bulunduğu belirlendi. Tural'ın, PKK'ya 1993'de katıldığı, bir dönem Erzincan-Tunceli bölgesinde faaliyet gösterdiği ve sabotaj eğitimi aldığı öğrenildi. 1999-2003 yılları arasında sözde PKK/KCK Başkanlık Konseyi'nde yer alan Tural'ın bu yıl itibarıyla, sözde PKK/KCK Yürütme Konseyi Üyesi olarak Eğitim Komitesi'nde faaliyet yürüttüğü tespit edildi. Terörist Kaytar'ın ise Dicle Üniversitesinde tıp eğitimi almasının ardından 1993'te Diyarbakır'da hastanede çalıştığı dönemde PKK/KCK'ya katıldığı, 2006-2009 dönemlerinde PKK/KCK'nın PJAK sorumlusu olarak Rusya'da faaliyet gösterdiği, Mart 2011'de, Kandil Alanı'nda bulunan hastanede cerrah olarak görev yapmaya başladığı ve bu yıl itibarıyla örgütün yapılanma şemasında PKK/KCK Yürütme Konseyi içerisinde yer aldığı öğrenildi.
'ın  'na ev sahipliği kapsamındaki hazırlıklardan sorumlu Proje ve Kültürel Miras Yüksek Kurulunca yapılan yazılı açıklamada, Sunday Times adlı gazetenin, "Katar'ın 2022 Dünya Kupası'na ev sahipliği adaylık dosyasından sorumlu komitenin, rakiplerin dosyalarını sabote etmek için 2010'da gizli bir kampanya yürüttüğüne" ilişkin haberine değinildi. Açıklamada, "Bu asılsız iddiaları kesinlikle yalanlıyoruz" ifadesine yer verildi.  Katar'ın eski FIFA Etik Kurulu Soruşturma Komisyonu Başkanı Michael Garcia'nın yürüttüğü 2018 ve 2022 Dünya Kupası adaylık süreci hakkındaki soruşturma kapsamında tam bir iş birliği içinde hareket ettiği kaydedilen açıklamada, "Bu soruşturma, Katar'ın adaylık dosyasında dürüstlük ve şeffaflığa aykırı bir durum olmadığını, ev sahipliğine adaylık mekanizması başta olmak üzere FIFA'nın tüm yönetmelik ve kurallarına uygun olduğunu ispatladı" değerlendirmesinde bulundu.  2022 FIFA Dünya Kupası'na ev sahipliği yapmaya Aralık 2010'da hak kazanan Katar'da yaz mevsiminde görülen yüksek hava sıcaklıkları nedeniyle maçların kasım-aralık aylarında düzenlenmesi planlanıyor.
Beşiktaş’ta gündem Ricardo Quaresma. BB Erzurumspor maçında gördüğü kırmızı kartla sabırları taşıran tecrübeli yıldız, Şenol Güneş'teki kredisini de tüketti. Ailesinin Portekiz'e dönmek istemesi nedeniyle bir süredir ayrılacağı belirtilen Q7 ile ilgili görüşünü bildiren Güneş, “Gidebilir” dedi, kafa karışıklığı yaşayan bir oyuncunun uzun vadede verimli olamayacağına inandığını bildirdi. Tecrübeli hocanın bu kararında Quaresma'nın, Malmö ve Erzurum maçlarında gördüğü kırmızı kartlar etkili oldu. Siyah-beyazlılar 10 kişi kaldığı iki mücadelede önce Avrupa Ligi defterini kapattı, önceki gün de şampiyonluk şansını zora soktu. Yönetim de Q7 ile yapılan görüşmeleri hızlanırdı. Beşiktaş kurmayları, 1 milyon Euro'luk birikmiş alacağının ödenerek bonservisinin verilmesini isteyen Quaresma ile pazarlıkta. Söz konusu teklife uzak duran yöneticiler, 2020'ye kadar kontratı devam eden ve yıllık 2 milyon Euro kazanan oyuncuya 500 bin Euro ödeyerek orta noktayı bulmaya çalışıyor. Anlaşma sağlanamazsa Quaresma'nın takımda kalma ihtimali de var. Kaynak: Sözcü
A’dan Z’ye Sabahattin Ali, Sabahattin Ali’nin kişiliğini, ilişkilerini, fiziksel özelliklerini, hayatının önemli olaylarını, yapıtlarını, hakkında yazılanları ve söylenenleri tüm ayrıntılarıyla anlatırken edebiyat ve sanat görüşünü, kaynaklarını, politik duruşunu, gözlem yeteneğini, gözlediklerini değiştirebilme gücünü ortaya koymak amacını taşıyor.  Sabahattin Ali’nin yapıtları üstüne yapılan çalışmalar, kitaplarının yurtdışındaki baskıları, film ve tiyatrolar, bestelenen şarkılar vb. listelerin yer aldığı A’dan Z’ye Sabahattin Ali, kırk bir yıllık kısa bir yaşamı dört bir yandan sarmalamaya, anlamaya ve anlatmaya çalışıyor.
Bakanlar Kurulu'nun ardından kameraların karşısına geçen Cumhurbaşkanı Erdoğan  açıklamasını yaptı. Erdoğan'ın açıkladığı  kararıyla ilan edilen bu kanunun amacı; Tabii afet, tehlikeli salgın hastalıklar veya ağır ekonomik bunalım, Anayasa ile kurulan hür demokrasi düzenini veya temel hak ve özgürlükleri ortadan kaldırmaya yönelik yaygın şiddet hareketlerine ait ciddi belirtilerin ortaya çıkması veya şiddet olayları sebebiyle kamu düzeninin ciddi şekilde bozulması, Durumlarında olağanüstü hal ilan edilmesi ve usulleriyle olağanüstü hallerde uygulanacak hükümleri belirlemektir. Yurttaşlar için getirilecek para, mal ve çalışma yükümlülükleri ile olağanüstü hallerin her türü için ayrı ayrı geçerli olmak üzere, temel hak ve özgürlüklerin nasıl sınırlanacağı veya nasıl durdurulacağına, olağanüstü halin gerektirdiği tedbirlerin nasıl ve ne suretle alınacağına, kamu hizmeti görevlilerine ne gibi yetkiler verileceğine, görevlilerin durumlarında ne gibi değişiklikler yapılacağına ve olağanüstü yönetim usullerine ilişkin hükümleri kapsar. Yurdun bir veya birden fazla bölgesinde veya bütününde altı ayı geçmemek üzere   ilan edebilir.  kararı Resmi Gazete'de yayımlanır ve hemen Türkiye Büyük Millet Meclisinin onayına sunulur. Türkiye Büyük Millet Meclisi tatilde ise derhal toplantıya çağrılır. Meclis, olağanüstü hal süresini değiştirebilir. Bakanlar Kurulunun istemi üzerine, her defasında dört ayı geçmemek üzere, süreyi uzatabilir veya olağanüstü hali kaldırabilir. Bakanlar Kurulu,  in bu maddenin birinci fıkrasının (b) bendi gereğince ilanından sonra; süreyi uzatmaya, kapsamını değiştirmeye veya olağanüstü hali kaldırmaya ilişkin hususlarda da karar almadan önce Milli Güvenlik Kurulunun görüşünü alır.  kararının hangi sebeplerle alındığı, bölgesi ve süresi, Türkiye radyo ve televizyonuyla ve Bakanlar Kurulunca gerekli görülen hallerde diğer araçlarla ilan edilir.  süresince, Cumhurbaşkanının başkanlığında toplanan Bakanlar Kurulu, olağanüstü halin gerekli kıldığı konularda Anayasanın 91 inci maddesindeki kısıtlamalara ve usule bağlı olmaksızın, kanun hükmünde kararnamemeler çıkarabilir. Bu kararnameler Resmi Gazete'de yayımlanır ve aynı gün Türkiye Büyük Millet Meclisinin onayına sunulur.  ilanında; genel güvenlik, asayiş ve kamu düzenini korumak, şiddet olaylarının yaygınlaşmasını önlemek amacıyla 9 uncu maddede öngörülen tedbirlere ek olarak aşağıdaki tedbirler de alınabilir... ...  Sokağa çıkmayı sınırlamak veya yasaklamak,    Belli yerlerde veya belli saatlerde kişilerin dolaşmalarını ve toplanmalarını, araçların seyirlerini yasaklamak,  Kişilerin; üstünü, araçlarını, eşyalarını aratmak ve bulunacak suç eşyası ve delil niteliğinde olanlarına el koymak,  Olağanüstü hal ilan edilen bölge sakinleri ile bu bölgeye hariçten girecek kişiler için kimlik belirleyici belge taşıma mecburiyeti koymak,  Gazete, dergi, broşür, kitap, el ve duvar ilanı ve benzerlerinin basılmasını, çoğaltılmasını, yayımlanmasını ve dağıtılmasını, bunlardan olağanüstü hal bölgesi dışında basılmış veya çoğaltılmış olanların bölgeye sokulmasını ve dağıtılmasını yasaklamak veya izne bağlamak; basılması ve neşri yasaklanan kitap, dergi, gazete, broşür, afiş ve benzeri matbuayı toplatmak,  Söz, yazı, resmi, film, plak, ses ve görüntü bantlarını ve sesle yapılan her türlü yayımı denetlemek, gerektiğinde kayıtlamak veya yasaklamak,  Hassasiyet taşıyan kamuya veya kişilere ait kuruluşlara ve bankalara, kendi iç güvenliklerini sağlamak için özel koruma tedbirleri aldırmak veya bunların artırılmasını istemek,  Her nevi sahne oyunlarını ve gösterilen filmleri denetlemek, gerektiğinde durdurmak veya yasaklamak, i) Ruhsatlı da olsa her nevi silah ve mermilerin taşınmasını veya naklini yasaklamak, j) Her türlü cephaneler, bombalar, tahrip maddeleri, patlayıcı maddeler, radyoaktif maddeler veya yakıcı, aşındırıcı, yaralayıcı eczalar veya diğer her türlü zehirler ve boğucu gazlar veya benzeri maddelerin bulundurulmasını, hazırlanmasını, yapılmasını veya naklini izne bağlamak veya yasaklamak ve bunlar ile bunların hazırlanmasına veya yapılmasına yarayan eşya, alet veya araçların teslimini istemek veya toplatmak,  Kamu düzeni veya kamu güvenini bozabileceği kanısını uyandıran kişi ve toplulukların bölgeye girişini yasaklamak, bölge dışına çıkarmak veya bölge içerisinde belirli yerlere girmesini veya yerleşmesini yasaklamak,  Bölge dahilinde güvenliklerinin sağlanması gerekli görülen tesis veya teşekküllerin bulunduğu alanlara giriş ve çıkışı düzenlemek, kayıtlamak veya yasaklamak, m) Kapalı ve açık yerlerde yapılacak toplantı ve gösteri yürüyüşlerini yasaklamak, ertelemek, izne bağlamak veya toplantı ve gösteri yürüyüşlerinin yapılacağı yer ve zamanı tayin, tespit ve tahsis etmek, izne bağladığı her türlü toplantıyı izletmek, gözetim altında tutmak veya gerekiyorsa dağıtmak,  İşçinin isteği, ahlak ve iyi niyet kurallarına uymayan haller, sağlık sebepleri, normal emeklilik ve belirli süresinin bitişi nedeniyle hizmet aktinin sona ermesi veya feshi dışında kalan hallerde işçi çıkartmalarını işverenin de durumunu dikkate alarak üç aylık bir süreyi aşmamak kaydıyla izne bağlamak veya ertelemek,  Dernek faaliyetlerini; her dernek hakkında ayrı karar almak ve üç ayı geçmemek kaydıyla durdurmak, Sıkıyönetim, olağanüstü halin ilânını gerektiren sebeplerden daha vahim sebeplerle ilân olunan, geçici olarak temel hak ve hürriyetlerin kısmen veya tamamen durdurulmasına veya Anayasada öngörülen güvencelere aykırı tedbirler alınmasına imkân tanıyan ve kolluk yetkilerinin askerî makamlara geçmesi sonucunu doğuran bir olağanüstü yönetim usûlüdür. Sıkıyönetim ilânı işlemi, olağanüstü hal ilânı işlemi gibi, hukukî biçim olarak bir “Bakanlar Kurulu kararı” şeklinde ortaya çıkar. O nedenle, sıkıyönetim ilânı kararı da tüm Bakanlar Kurulu kararlarının tâbi olduğu usûle tâbidir. Bakanlar Kurulu kararları bir kolektif işlemdir. Sıkıyönetim ilân kararı, Cumhurbaşkanının, Başbakanın ve istisnasız bütün bakanların iradelerini aynı anda ve aynı yönde açıklamaları ile oluşur. Dolayısıyla olağanüstü hal ilân kararında Cumhurbaşkanı, Başbakan ve bütün bakanların imzaları olmalıdır. Sıkıyönetim ilân kararı Resmî Gazetede yayımlanır ve aynı gün Türkiye Büyük Millet Meclisinin onayına sunulur. Türkiye Büyük Millet Meclisi İçtüzüğünün 127’nci maddesine göre, sıkıyönetim ilân kararı Başbakanlık tezkeresi ile Türkiye Büyük Millet Meclisinin onayına sunulur. Görüşme sırasında siyasî parti grupları siyasî parti grupları veya en az yirmi milletvekillerinin imzası ile sıkıyönetim süresinin kısaltılması veya uzatılması hakkında önerge verebilir. Oylamadan önce önerge sahibi beş dakikayı geçmemek üzere söz alabilir.  Anayasanın tanıdığı hür demokrasi düzenini veya temel hak ve hürriyetleri ortadan kaldırmaya yönelen ve olağanüstü hal ilânını gerektiren hallerden daha vahim şiddet hareketlerinin yaygınlaşması,  Savaş hali veya savaşı gerektirecek bir durumun baş göstermesi,  Ayaklanma olması,  Ülkenin ve milletin bölünmezliğini içten veya dıştan tehlikeye düşüren şiddet hareketlerinin yaygınlaşması.  Vatan veya Cumhuriyete karşı kuvvetli ve eylemli bir kalkışmanın yaşanması.
TBMM İçtüzüğü'nde Değişiklik Yapılmasına Dair Karar, Resmi Gazete'de yayımlandı. Buna göre, TBMM Genel Kurulu, milletvekili genel seçimi kesin sonuçlarının Yüksek Seçim Kurulunca (YSK) ilanını takip eden 5. gün yerine 3. gün saat 14.00'te çağrısız olarak toplanacak. Bu birleşimde önce milletvekillerinin ant içme töreni yapılacak. Ant içme, her milletvekilinin Anayasa'daki metni kürsüden yüksek sesle aynen okuması suretiyle olacak. Milletvekilleri, seçim çevresi, soyadı ve adlarının alfabe sırasına göre ant içecekler. Ant içme töreninde bulunmayan milletvekilleri veya ara seçimde milletvekili seçilenler, katıldıkları ilk birleşimin başında ant içecekler. Milletvekilleri ant içerek görevlerine başlayacak. Ant içmekten imtina eden milletvekilleri, bu sıfatından kaynaklanan haklarından yararlanamayacak. İçtüzükte Danışma Kurulunun tespitine, teklifine veya görüş bildirmesine bağlanmış olan bütün hallerde, Danışma Kurulu, yapılan ilk çağrıda toplanamaz, oy birliğiyle tespit, teklif yapamaz veya görüş bildiremezse, Meclis Başkanı veya siyasi parti grupları ayrı ayrı istemlerini doğrudan Genel Kurula sunabilecek. Bu durumda istemin oylanması ilk birleşimin gündemindeki Başkanlığın sunuşlarında yer alacak. Danışma Kurulu önerileri görüşmesiz oylanacak.  Grup önerisinde ise öneriyi veren gruptan bir milletvekili 5 dakikayı geçmemek üzere önerinin gerekçesini açıklayabilecek. Açıklamanın ardından diğer guruptan birer milletvekiline de isterlerse 3'er dakika söz verilecek. Danışma Kurulu ve grup önerileri konusunda Genel Kurulda işaret oyuyla karar verilecek. Belirlenen süre içinde komisyonda gündeme alınmayan tasarı, teklif ve kanun hükmünde kararnamelerin doğrudan Genel Kurul gündemine alınmasını hükümet veya teklif sahipleri isteyebilecek. Bu istemler üzerine komisyon, hükümet ve teklif sahibi 5'er dakikayı geçmemek üzere söz alabilecek. Genel Kurul, işaret oyuyla karar verecek. Bu istemler, her hafta salı günü ayrı bir siyasi parti grubundan bir milletvekili tarafından yerine getirilmek kaydıyla bir tane olmak üzere işleme alınacak. Bir milletvekili bir yasama yılında bu kapsamda bir defadan fazla istemde bulunamayacak. Resmi tatile rastlamadığı takdirde TBMM Genel Kurulu, salı günü saat 15.00'ten 21.00'e, çarşamba ve perşembe günleri ise saat 14.00'ten 21.00'e kadar toplanacak. TBMM vasıtasıyla yapılacak televizyon yayınında, önemli ve özel haller saklı kalmak kaydıyla bu günler ve saatler esas alınacak. - TBMM Başkanı ya da başkanvekillerinin frak giyme zorunluluğu kalktı İçtüzük değişikliğiyle Genel Kurulu yöneten TBMM Başkanı ya da başkanvekillerinin frak giyme zorunluluğu kalktı. Başkanlık kürsüsünde Başkan ve görevli katip üyeler koyu renk elbise giyecek. Genel Kurul salonunda bulunan milletvekilleri, bakanlar, TBMM Başkanlığı idari teşkilat memurları ve diğer kamu personelinden erkekler ceket ve pantolon giyerek, kravat takacak. Kadınlar ise ceket ve etek veya ceket ve pantolon giyecek. Milletvekillerinin oylama öncesinde yoklama talebine sınırlama getirildi. Buna göre, Başkan birleşimi açarken tereddüde düşerse yoklama yapacak. Görüşmeye tabi tezkerelerin oylanması ile kanunların maddelerine geçilmesi ve tümünün oylanması esnasında, işaretle oylamaya geçilirken en az 20 milletvekili ayağa kalkmak veya önerge vermek suretiyle yoklama yapılmasını isteyebilecek.  Yoklama, elektronik oy düğmelerine basmak veya imzalı pusula vermek suretiyle yapılacak. Oturumu yöneten Başkan ve diğer Başkanlık Divanı üyeleri toplantı yeter sayısına dahil edilecek. Yoklama sonucunda üye tam sayısının en az 3'te 1'inin mevcut olmadığı anlaşılırsa, oturum en geç 1 saat sonrasına ertelenebilecek. Bu oturumda da toplantı yeter sayısı yoksa, birleşim kapatılacak. Bir milletvekili veya bakana "geçen birleşim tutanağında yer alan bir beyanını düzeltme" kapsamında tanınan 5 dakikalık söz hakkı kaldırıldı. Milletvekili ya da bakan bu talebini Meclis Başkanlığına yazılı verecek. Usul tartışmalarında lehte ve aleyhte en çok ikişer kişiye tanınan 10'ar dakikalık söz hakkı, 3'er dakikaya indi. Milletvekilleri, tasarı ve tekliflerin komisyonlara havalesine ilişkin oturumun başında yaptığı itirazı, bundan sonra yazılı olarak Meclis Başkanlığına iletecek. Değişiklik önergeleri aykırılık sırasına göre okunup işleme konulacak. Aynı mahiyetteki önergelerden en kısa olanı okunup, diğer önergelerin sadece imza sahipleri okunarak birlikte işleme alınacak.  TBMM Genel Kurulunda, genel görüşme ve Meclis araştırması önergelerinin özetleri okunmayacak.  Anayasa değişiklikleri hariç, kanun tasarı ve tekliflerinin maddelerinin oylanmasında artık açık oylama talebinde bulunulamayacak. Tasarı ve tekliflerin tümünün oylamasında, en az 20 milletvekilinin talebi halinde açık oylama yapılabilecek. Aksi halde bu oylamalar ve maddelerin oylamaları işaret oyuyla yapılacak.  - Milletvekilleri döviz, pankart getiremeyecek TBMM'ye silahlı giren ve Genel Kurulun çalışma düzenini, huzurunu bozucu döviz, pankart ve benzeri materyali getiren, kullanan milletvekilleri, kınama alacak. Görüşmeler sırasında Cumhurbaşkanına, TBMM'ye, TBMM Başkanına, Başkanlık Divanına, birleşimi yöneten başkanvekiline, milletvekiline, Türk milletinin tarihine ve ortak geçmişine, Anayasa'nın ilk 4 maddesinde çerçevesi çizilen anayasal düzene hakaret eden, söven, Türkiye Cumhuriyeti'nin ülkesi ve milletiyle bölünmez bütünlüğü esasında Anayasa'da düzenlenen idari yapısına aykırı tanımlamalar yapan milletvekili hakkında, Meclisten geçici çıkarma cezası uygulanacak. Fiili saldırıda bulunan, TBMM Genel Kurulu ve komisyonlara silahlı olarak giren milletvekilleri de Meclisten geçici çıkarılacak. Geçici olarak Meclisten çıkarılan milletvekili, izin alıp kürsüden af dilerse, izleyen birleşimden itibaren Meclise girebilecek.  "Kınama" ve "Meclisten geçici çıkarma" cezasına çarptırılan milletvekili için ilk defa para cezası uygulanacak. Buna göre, "kınama" cezası alan milletvekilinin 1 aylık ödenek ve yolluğunun 3'te 1'i, "Meclisten geçici olarak çıkarma" cezasına çarptırılan milletvekilinin ise 1 aylık ödenek ve yolluğunun 3'te 2'si kesilecek.
Türkiye ve dünya pazarlarındaki ihtiyaçlar dikkate alınarak geliştirilen Hürjet Projesi'ne Savunma Sanayii Başkanlığı (SSB) ve Hava Kuvvetleri Komutanlığı tarafından güçlü destek verilecek. Hürjet Projesi, SSB koordinasyonunda, Türk Havacılık Uzay Sanayii tarafından Temmuz 2017’de başlatıldı. Proje kapsamında, jet motorlu eğitim uçağı geliştirilmesi hedefleniyor. Kavramsal tasarımı Nisan 2018’de tamamlanan Hürjet'in ön tasarım faaliyetleri kapsamında mühendislik ve analiz çalışmaları devam ediyor. Türk Hava Kuvvetleri’nin Milli Muharip Uçak için pilot yetiştirmede kullanacağı jet eğitim uçağı ihtiyacının karşılanmasına yönelik planlanan Hürjet Projesi için 2 Temmuz'da SSB, Hava Kuvvetleri Komutanlığı ve Türk Havacılık Uzay Sanayii arasında protokol imzalandı. Protokol kapsamında, SSB ve Hava Kuvvetleri projeye güçlü destek verecek. Projede iki konfigürasyonda Hürjet üretilecek. Bunlardan biri tamamen eğitim uçağı odaklı, ikincisi aynı uçağın silahlı varyantı olacak. Silahlı varyantında, uçağa atış kontrol radarı, harici yük ve atış kontrol sistemleri ile çeşitli görev sistemleri eklenecek. Proje tasarım kurgusunda, daha önceki eğitim uçağı, eğitim sistemi ve hava aracı geliştirme projelerinden maksimum yararlanılacak. Jet eğitim uçağının pazar büyüklüğü 20 yıl içerisinde yıllık ortalama 1,6 milyar dolara ulaştı. Gelecek 10 yıl içerisinde Türk Hava Kuvvetleri de dahil olmak üzere pek çok silahlı kuvvetin mevcut jet eğitim uçaklarının yerini gelişmiş sürümlerine bırakacak olması sebebiyle artan ihtiyacı karşılamak üzere ABD, Avusturalya, Brezilya, Avusturya, Bulgaristan, Belçika, Kolombiya, Fransa, Tayvan, Peru, Birleşik Arap Emirlikleri ve İsveç gibi ülkeler çalışmaya başladı. Aynı zamanda, yeni nesil savaş uçaklarının üstün performansları ve harp teknikleri, jet eğitim uçaklarında daha üst seviye performans ihtiyacını beraberinde getirdi. ABD’nin kendi bünyesinde başlattığı jet eğitim uçağı projesinin üretici firmaları 2020’li yılların sonlarına kadar meşgul etmesi nedeniyle ABD'nin dış pazarı desteklemekte zorlanacağı değerlendiriliyor. ABD'nin yaratacağı bu boşluk ile 2017-2025 arasında yaklaşık 2 bin 500 jet eğitim uçağı satılması ve Türkiye’nin bu ihtiyacın yaklaşık yüzde 20’sini karşılayabileceği öngörülüyor. Söz konusu pazardan maksimum seviyede pay alınabilmesi için Hürjet Projesi kapsamında iddialı bir takvim planlamasına gidildi. Hürjet'in ilk uçuşunun 2022'de, ilk teslimatın ise 2025'te gerçekleştirilmesi hedefleniyor. Dünya pazarına yönelik hedeflerin yanı sıra harekat bağımsızlığının maksimum seviyede sağlanabilmesi için Hürjet’te yerli/milli geliştirilen sistem ve alt sistemlerin kullanımına ve Milli Muharip Uçak ile sistemlerin ortaklaştırılmasına öncelik verilecek.
Sarı-kırmızılı futbolcular, Florya Metin Oktay Tesisleri Jupp Derwall Antrenman Sahası'ndaki idmana, ısınma hareketleri ile başladı. Ardından 19 Yaş Altı Takım ile 11'e 11 taktik çalışması yapıldı. A takım, çift kale maçı 4-0'lık skorla kazanırken goller Radamel Falcao (2), Emre Mor ve Ömer Bayram'dan geldi. Antrenman, yenilenme koşusu ve soğuma hareketlerinin ardından tamamlandı. Galatasaray, Kasımpaşa karşılaşmasının hazırlıklarını pazartesi günü yapacağı antrenmanla sürdürecek.
Sarı balık denizdeki kirliliği belirleyebiliyor ve bunu kısmen bağımsız bir şekilde yapıyor. Topladığı bilgileri sahildeki ekiplere gönderiyor. Bir tane yok bu robot balıklardan. İspanya genelinde birkaç tane benzeri test ediliyor.Yetkililer, robot balıkların gelecekte sahil çevre polisinin yerini alıp alamacağını belirleme çalışıyor."Kirliliği birebir aynı anda takip edebilme yeteneğine sahip olup olamayacağımız fikrinden hareket ettik. Dolayısıyla eğer biri denize çöp atıyorsa ya da atık bırakıyorsa bunu anında tespit edebilmeyi umuyoruz." BMT Grubu'nun araştırma bölümünde kıdemli bilimadamı olarak çalışan Luke Speller şöyle diyor: "Kirliliği birebir aynı anda takip edebilme yeteneğine sahip olup olamayacağımız fikrinden hareket ettik. Dolayısıyla eğer biri denize çöp atıyorsa ya da atık bırakıyorsa bunu anında tespit edebilmeyi umuyoruz. Sorunu belirleyip bunu engellemeyi amaçlıyoruz." BMT, Shoal adı verilen bir konsorsiyumun parçası. Konsorsiyumun arkasında AB Komisyonu'nun tahsih ettiği kaynaklar bulunuyor.Konsorsiyum çalışanlarının arasında akademisyenler ve iş dünyasından isimler de var.. Robot-Balıkları bu konsorsiyum geliştirdi. Luke Speller şöyle diyor: "Kıyılarımızda, limanlarımızda bugün gelinen aşamada sadece ayda sadece bir kere örnek toplanabiliyor". "Yani, ydidhsk şimdi yapıldı diyelim ama önümüzdeki bir ay içinde bir gemi rahatlıkla gelip, atığını denize boşaltabilir." Robot-Balık 1 buçuk metre uzunluğunda ve canlı modellerini taklit etmeye çalışıyor.Essex Üniversitesi'nden Ian Dukes, tabii bir şekilde doğanın bu balığa esin kaynağı olduğunu söylüyor. Essex Üniversitesi de konsorsiyumun bir parçası.Dukes, "Milyonlarca yıldır balıklar hidro-dinamik özellikler geliştirdi, biz de balığımızın bu dinamikleri kopyalayabilmesini amaçladık" diyor."Hakikaten balık gibi yüzüyor; ürkek bile denebilir, rahatlıkla yön değiştirebiliyor, bunu sığ sularda da yapabiliyor." Robot-balıklar, kirlilik biçimindeki "düşmanı" fark ettiğinde yapay zekası sayesinde kirliliğin merkezini belirliyor. Tek başına ya da ekip olarak çalışabiliyorlar. Ekip olarak çalıştıklarında akustik yollardan birbirleriyle haberleşebiliyorlar. İspanya Gijon'daki testlerden toplanacak verilerle robot-balığın nihai ilk modeli yapılacak. "Suyun kiri, kesenin derdi" İngiltere'ye bakıldığında, Çevre, Gıda ve Kırsal Alanlar Dairesi verileri, sulardaki kirlenmenin maliyeti hakkında fikir veriyor. İngiltere'nin güney ve batısında sularında bu kirililiğin her yıl 1 milyar 300 milyon sterline mal olduğu tahmin ediliyor; kirlenen alanlar denizlerle sınırlı değil, kanallar ve nehirler de bu alanlara dahil ediliyor.
Savunma Sanayii Başkanlığının (SSB) Savunma Sanayii Ar-Ge Geniş Alan Çağrısı'na (SAGA) yapay zeka ve robotik teknolojilerin geliştirilmesi konularında toplam 117 proje teklifi ve 14 fikir önerisi başvurusu yapıldı. SSB'den edinilen bilgiye göre, Başkanlığın Ar-Ge Paneli kararları kapsamında, yapay zeka ve robotik alanında faaliyet gösteren firma, kurum ve kuruluşlardan, belirlenen teknoloji alanlarındaki teknik ve taktik ihtiyaçların karşılanabilmesi amacıyla son ürün teslimatı içermeyen, analiz veya masaüstü ölçekli prototiplerde doğrulanan teknik gösterimler içeren proje teklifleri alındı. SSB Yapay Zeka Teknolojileri Geliştirilmesi SAGA Çağrısı'na yönelik firma, kurum, kuruluş ve ilgili vatandaşlar, akıllı karar destek, siber güvenlik ve sınır güvenliği konuları başta olmak üzere 66 proje teklifi ve 6 fikir önerisi yaptı. Robotik Teknolojileri Geliştirilmesi SAGA Çağrısı ile de insansı/eklemli robotlar, robotik sistemler ve insansız hava, kara, deniz platformları başta olmak üzere 51 adet proje teklifi ve 8 adet fikir önerisi alındı. Böylece söz konusu alanlarda SAGA çağrılarına toplam 117 proje teklifiyle 14 fikir önerisi başvurusu yapıldı. SAGA çağrılarıyla ihtiyaç duyulan yeni teknolojilere daha hızlı erişim sağlanması hedeflenirken üniversitelerdeki akademisyenlerin bilgi ve birikimlerinin belirlenen alanlardaki teknolojilere yönlendirilmesi öngörülüyor. Aynı konuda çeşitli teknoloji alan ve kollarıyla birden fazla proje yapılmasına imkan sağlanması amaçlanan SAGA çağrıları kapsamındaki projelerle basit prototipler, teorik sonuçlar, bazı deneysel sonuçlarla ispatlanmış çalışmalar gibi proje sonuçlarının ortaya çıkması bekleniyor. SAGA çağrıları değerlendirme çalışmaları devam ediyor.
Almanya, Fransa, ABD, İngiltere ve diğerleri Ortadoğu’da IŞİD tehlikesine karşı Kürt güçlerini silahlandırmaya karar verdiğinde Türkiye dahil pek çok ülkeden ve silah sağlayan ülkelerin muhalefetinden itirazlar yükseldi: Ya müttefik güçleri silahlandırırken, kargo yanlış ellere geçerse? Veya Irak, Afganistan ve Libya’da yaşandığı gibi, kucağına gelişmiş silahlar teslim ettiğiniz insanlar namluları yarın size çevirirse? Bir beladan kurtulmak için, verilen silahların durumu daha da içinden çıkılmaz hale getirmemesini nasıl önlersiniz? Ya ABD’nin bugün Afganistan ve Irak’ta yaptığı gibi Amerikan silahlarını “kötü amaçları” için kullananları öldürmeye çalışırsınız ya da silahın kendi kendini yok etmesini sağlarsınız.  Bir Bond filmi fantezisi gibi duruyor ama bugün silahların yanlış ellere geçtiğini tespit etmek de silahın kendi kendini yok etmesini sağlamak da mümkün. Misal, Alman Armatix firması, James Bond serisinin son halkası “Skyfall’da” İngiliz ajana verilene benzer bir “akıllı” silahın patentini aldı. Filmde MI6, Jomes Bond’da parmak izi okuyuculu bir tabanca veriyordu. Armatix’in iP1 adını verdiği silah ise sahibini “saatinden” tanıyor. Tabanca otoyol gişelerinde kullanılan OGS ve HGS’lerle aynı teknolojiye, temassız kimlik tanıma sistemine (RFID) sahip. Benzer çipe sahip bir saat de kullanıcıya veriliyor. RFID çipi takılı bir saat silahtan uzaklaşırsa, tabanca kendiliğinden devre dışı kalıyor. Üstelik kimlik tanıma sistemini tabancayı mahvetmeden söküp atmanın imkânı yok. Bu sayede silahı, sahibinden başka kimse kullanamıyor. Şirket internet sayfasında, saatin pratik görülmemesi halinde, müşterilerin taleplerine uygun olarak pin kodu, biyometrik tanımlama veya uydu bağlantılı kimlik tanıma sistemi sunabileceklerini, bütün bir ordunun tek bir kimlik kullanmasının da mümkün olduğunu belirtiyor. İrlandalı Triggersmart firması ise RFID tanıma sistemini bütün silahlara taşıyor. İrlandalılar bunun için her türlü silahın kabzasına uyabilecek küçük bir çip geliştirmiş. Kullanıcının kimliğinin tanınması işini ise bir yüzüğe yüklemiş. Yüzük takılmadan tetiği çekmem mümkün olamıyor. Triggersmart bu sistemi, çocukların anne veya babasından habersiz kullanmasını engellemek için geliştirmiş. Ama sistem, silahlarını düşmanların kullanmasını engellemek isteyen orduların ilgisini kuşkusuz çekecektir. Alman ve İrlandalı şirketler, ‘kötülerin’ tetiğe ulaşmasını engelleyen sistemler geliştirdiler ama silahsızlanma uzmanları daha fazlasını istiyor. Silahların yerinin tespit edilmesini ve gerektiğinde kendi kendilerini yok etmelerini de bekliyorlar. Birleşmiş Milletler’in Afrika’da silahların yayılmasını kontrol altına almak için başlattığı programın uzmanlarından İtalyan Vladio Gramazzi, geçen yıl yayınladığı bir raporda, küçük silahların Kara Kıta’da kitle imha silahlarından daha fazla zarar verdiğinin altını çizdi. Gramazzi’ye göre BM’nin küçük silahların ‘takip edilebilir’ hale getirilmesi için yeni bir sözleşme hazırlaması gerekiyor. Silahların kendi kendini yok etmesi konusunda ise çoktan ilerleme kaydedildi. Mesela, Birleşmiş Milletler’in kabul ettiği 1980 tarihli bir anlaşma gereği yeni nesil kara mayınları, kendilerini devre dışı bırakabilecek cihazlara sahip. Ayrıca pillerinin sürelerini ayarlayarak, belirli süre sonunda mayınları otomatik olarak ‘öldürmek’ da olası. Mayınlar için zorunlu olarak geliştirilen bu “programlı kendi kendini yok etme” teknolojisinin tanksavar roketlere ve havan toplarına da yerleştirilmesi tartışılıyor. Tezi geçen yıl ilk kez ortaya atan BM’nin Hafif Silahları Yasadışı Ticaretinin Engellemesi Programı Başkanı Patrick McCarthy’ye göre, bu roketlere tarih veren kimyasalları değiştirmek, tahrip gücü yüksek olan bu silahlara bir “son kullanma tarihi” belirlemek için yeterli. McCarthy, “Silahlar isyancı grupların eline geçtiğinde hiç değilse ellerindeki silahların ne zaman işe yaramaz hale geleceğini bilirsiniz” diyor. Silahlara bir ömür biçmek elbette bir kontrol mekanizması yaratıyor. Ama bilim insanları belli vadeyi beklemeden, silahları “istenildiği zaman dünyanın herhangi bir yerindeyken” yok etmenin yollarını da arıyor. İlk akla gelen çözüm, akıllı telefonları, çalındığı takdirde bloke edilmesini sağlayan sisteminin bir benzerinin silahların ateşleme mekanizmasına eklemek. Böylece, hiç değilse bir süre silahların susmasını sağlamak mümkün. Ancak silah uzmanları, yine bir akıllı telefon teknolojisini silahlara uyarlayıp, “sorunu kökünden halletmek” istiyor. Apple’ın çalınan telefonlardaki kişisel verileri, mesajları ve fotoları uzaktan silmeye imkân tanıyan “Kill Switch” (Kapama Anahtarı) uygulamasını silahlar için geliştirmek bir diğer önemli seçenek olarak beliriyor. Washington Uluslararası Stratejik Araştırmalar Merkezi’nin Suriye uzmanı Anthony H. Cordesman, 2 yıl önce yayınlanan bir raporunda küçük bir yonga sayesinde silahların yerinin tespit edilip hareketlerinin takip edilebileceğini, yanlı ellere geçeceği anda da “Kill Switch” sayesinde yok edilebileceğini ileri sürmüştü. Ama “Kill Switch”e pek uygulanası bir yöntem olarak bakılmıyor. Çünkü hiçbir ordu, silahlı örgüt veya çete, “kill switch” kontrolünün tamamen kendilerine teslim edildiği güvencesi verilse bile, bilgisayar korsanlarının bir yolunu bulup silahların nerede olduğunu öğrenebileceği silahlarla askerlerini donatmak istemez. Elbette kesin ve kalıcı bir çözüm ortaya çıkana kadar çeşitli yöntemler denenecek. Bilim bunun için var. Ama eninde sonunda IŞİD gibi örgütlerin silah zoruyla devletleşmesini engelleyecek bir çözüm ortaya çıkacak gibi görünüyor.
ABD, Fransa ve İngiltere'nin NATO'nun Libya'daki uluslararası koalisyonun askeri operasyonlarının komutasında kilit rolü oynamasında anlaştığı bildirildi.  Beyaz Saray'dan yapılan açıklamada, 3 ülkenin NATO'nun askeri operasyonun komutasında kilit rolü üstlenebileceği konusunda anlaşmaya vardığı belirtildi.  Sözcü Ben Rhodes, Başkan Barack Obama'nın İngiltere Başbakanı David Cameron ve Fransa Cumhurbaşkanı Nicolas Sarkozy ile görüştüğünü belirterek, ''NATO'nun rolü konusunda anlaştılar. Şu andan itibaren NATO komuta yapısında kilit rol oynamalı'' ifadesini kullandı.  Öte yandan, Libya'ya yönelik hava operasyonunda Tomahawk seyir füzeleriyle yeni hedefler bombalandı.  ABD Afrika Komutanlığının bir yetkilisinin verdiği bilgiye göre, Libya'daki ''hava savunma hedeflerine ve diğer hedeflere'' toplam 20 Tomahawk füzesi fırlatıldı.  Yetkili, füzelerin ABD ve İngiliz denizaltı ve savaş gemilerinden fırlatıldığını kaydetti.  Bu arada başkent Trablus'ta havanın kararmasıyla birlikte yoğun bir uçaksavar ateşi başladı. Kentte sık sık patlama sesleri de duyuluyor.  Öte yandan Libya Dışişleri Bakan Yardımcısı Halid Kaim, Libya'ya operasyon düzenleyen Batılı koalisyon güçlerinin asıl amacının "sivilleri korumak değil, bu ülkedeki muhalif güçlere yardım etmek olduğunu" savundu.  Kaim Reuters'a yaptığı açıklamada, "karşı karşıya bulunduğumuz sorun, koalisyon güçlerinin meşru bir hükümete karşı savaşın tarafı olması" dedi.  Libya lideri Muammer Kaddafi'nin başkent Trablus'taki karargahının bombalanmasının, Kaddafi'nin hedef alındığını, öldürülmek istendiğini gösterdiğini belirten Kaim, ateşkes çağrısında da bulundu.
'de   genç   ile ilgili korkunç gerçek yıllar sonra ortaya çıktı. Ekipler, 12 yıl önce  evinden ayrılan ve bir daha kendisinden haber alınamayan 16 yaşındaki F.K'nin kaybolmasıyla ilgili yeniden inceleme başlattı. Özel ekip, F.K'nin en son Nevşehir'de eni A.K'nin evine gittiğini, buradan da eniştesi ile ayrıldığını belirledi. U.Ç, baldızı F.K'yi iple boğarak öldürdüğünü, beldedeki Yuvalı mevkisinde bir araziye bıraktığını, cesedi, bir süre sonra aynı mevkide bulunan bir mağaraya taşıdığını itiraf etti. Zanlının, olayın üzerinden uzun zaman geçmesi ve bölgedeki çok sayıda mağaranın birbirine benzemesi nedeniyle cesedi bıraktığı yeri gösteremediği, buna rağmen ekiplerin kepçe yardımıyla kazı ve arama çalışmaları yaptığı ancak sonuç alınamadığı öğrenildi. Emniyetteki işlemlerinin ardından Kayseri Devlet Hastanesi'nde sağlık kontrolünden geçirilen zanlı, sevk edildiği adliyede mahkemece tutuklandı.
’ın  ilçesinde sulama kanalına düşen Selman ve Fırat Kızılçiçek’i arayan ekipler, 10 gün önce hayvan otlatmaya giden ve kendisinden bir daha haber alınamayan 15 yaşındaki  ’ın cesedini buldu. Silvan'a bağlı Yeşerdi köyünde arazilerini sulamak isteyen 18 yaşındaki Selman Kızılçiçek dengesini kaybederek sulama kanalına düştü. Kardeşinin kanala düştüğünü gören ağabey Fırat Kızılçiçek de hiç düşünmeden suya atladı.  Akıntıya kapılan iki kardeş suda kaybolurken çevredekilerin haber vermesi üzerine olay yerine gelen kurtarma ekipleri, kanalın suyu kapatıldıktan sonra ağabey Fırat Kızılçiçek’in cansız bedenine ulaştı.  Ağabey Fırat Kızılçiçek’i bulduktan sonra Selman Kızılçiçek’i aramaya devam eden ekipler, 10 gün önce hayvan otlatmak için evden çıkan ve kendisinden bir daha haber alınamayan 15 yaşındaki Yusuf Yılmaz’ın cansız bedenini köyüne yaklaşık 30 kilometre uzaklıkta bulunan sulama kanalında buldu. Olayı haber alan yakınları sinir krizi geçirirken Yusuf Yılmaz’ın cenazesi otopsisi yapılmak üzere morga götürüldü. Diyarbakır'ın Silvan ilçesi Çatakköprü Mahallesi'nde ikamet eden 14 yaşındaki Yusuf Yılmaz, 1 Temmuz günü hayvan otlatırken kaybolmuştu. Arama çalışmaları sürerken AFAD'ın sosyal paylaşım sitesine bir vatandaşın gönderdiği mesajda Yusuf'u İstanbul'da bir fırında gördüğünü belirtmesi üzerine çocuğun görüldüğü öne sürülen Beylikdüzü'ndeki güvenlik ve MOBESE kameraları görüntüleri istenmişti. Görüntüleri izleyen ailesi önce kayıtlarda görülen kişinin Yusuf Yılmaz olduğunu teşhis etmiş ancak farklı açılardan çekilen kayıtları izlediklerinde görüntülerdeki kişinin çocukları olmadığını belirtmişti. Bunun üzerine Çatakköprü Mahallesi'nde jandarma ekipleri ve güvenlik korucuları tarafından yeniden arama çalışması başlatılmış, bu kapsamda Yusuf Yılmaz'ın bulunması için sulama kanalları, metruk yapılar, tarlalar ve mahalle kırsalında çalışmalar yürütülmüştü.
İstanbul'da vefat eden bir kişinin cenazesini Ardahan'ın Göle ilçesine götüren İstanbul Bahçelievler belediyesine ait otobüs, Tortum ilçesine bağlı Güzelyayla geçidinde, aşırı hız ve yolun kaygan oluşu nedeniyle yoldan çıktı.  Yaklaşık 50 metrelik uçuruma yuvarlanan otobüste 7 kişi hayatını kaybetti.  Polat Bahadır, İbrahim Çetin, Erol Eraslan, İlhami Baştuğ, Bilal Baştuğ, Nuriye Çetin ve Seher Akçi'nin hayatını kaybettiği kazada yaralananların isimleri ise şöyle: ''Zafer Baştıh (33), Şengül Yıldırım (52), Muzaffer Baştıh (30), Şahsiye Ekmekçi (52), Cihangir Baştıh (42), Osman Bahadır (62), Fadime Bahadır (42), Muhterem Bahadır (42), Tuncer Baştıh (42) Abdullah Baştıh (50), Şaban Taşçıoğlu, Nazime Ekmekçi, Hayriye Baştuğ, Seyyar Baştıh, Saniye Başçı, Atanur Baştıh, Milüfer Baştıh,Cihan Bahadır, Canan Bahadır, Asya Ağtürk, Kamil Baştuğ, Murat Görmüş, Zülfinaz Beşli, Yavuz Baştıh, Münevver Baştuğ.''
Beylikdüzü’nde iki katlı villada çıkan yangın, hasara neden oldu.  Sahil Mahallesi Marmara Caddesi üzerinde bulunan iki katlı bir villanın çatısında henüz belirlenemeyen bir nedenle yangın çıktı. Kısa sürede büyüyen alevler tüm çatıyı sardı. Yangını fark eden ev sakinleri, villayı tahliye etti. İhbar üzerine olay yerine polis, itfaiye ve 112 Acil Sağlık ekipleri sevk edildi. Olay yerine gelen itfaiye ekipleri, alevlere müdahale ederek yangını kontrol altına aldı, ardından çatıda soğutma çalışması yaptı. Yangın, villada hasara neden oldu. Ölen ve yaralananın olmadığı yangının çıkış nedeni araştırılıyor.
İstanbul Güngören'de Merkez Mahallesi Ulubatlı Hasan Sokağı'ndaki kapısı açık giysi mağazasında, yerde bir kişinin hareketsiz yattığını gören vatandaşlar, polis ve sağlık ekiplerine haber verdi. Olay yerine gelen sağlık ekipleri, silahla vurulan kişinin öldüğünü tespit etti. Polis ekipleri, öldürülen kişinin 48 yaşındaki Halit Karabulutoğlu olduğunu belirledi. Polis, iş yerinin çevresini güvenlik şeridiyle kapatarak bölgede inceleme başlattı. Bu arada, Karabulutoğlu'nun eski ortağı olduğu belirtilen mağaza sahibinin arandığı öğrenildi.
Türkiye'de kalipso dansının temsilcilerinden   için Caddebostan Kültür Merkezi'ndeki ilk törenin ardından Üsküdar Şakirin Camii'nde ikindi vakti cenaze töreni düzenlendi. Törene sanatçının ailesi, yakınları ve sanatçı dostları katıldı.  83 yaşında hayatını kaybeden sanatçının ailesi ve dostları sahneye gelerek hep bir ağızdan, Metin Ersoy ile özdeşleşen 'O gemide ah ben de olsaydım, açık denizlere yol alsaydım' dizeleriyle hafızalarda yer eden 'Vakit yok gemi kalkıyor' adlı şarkıyı seslendirdi.  Taziyeleri Metin Ersoy'un eşi Tülin, oğlu Emir ve kızı Tuğçe Ersoy kabul etti. Cenazede eski Başbakan Yardımcısı Hüsamettin Özkan, Beşiktaş Belediye Başkanı Murat Hazinedar, Oya Başar, Keremcem, Burhan Şeşen gibi isimler yer aldı.  Helallik alınmasının ardından ikindi namazına müteakip cenaze namazı kılınan Metin Ersoy, Karacaahmet Mezarlığı'nda gözyaşları arasında toprağa verildi.
THY’nin TC-JRJ kuyruk tescilli A321 tipi yolcu uçağı Ekaterinburg, seferini yapmak üzere saat 00.05’de Atatürk Havalimanı’ndan havalandı. Havalandıktan kısa bir süre sonra uçakta meydana gelen teknik arıza nedeniyle uçağın kaptan pilotu Atatürk Havalimanı Hava Trafik Kontrol Kulesi’yle irtibata geçerek geri dönme kararı aldı. Uçak sorunsuz bir şekilde Atatürk Havalimanı’na inişini gerçekleştirdi. Uçak gerekli bakımların ardından sabah saatlerinde Ekaterinburg seferini yapmak üzere Atatürk Havalimanı’ndan havalandı. Ankara’da akşam saatlerinde etkisini gösteren olumsuz hava koşulları uçak seferlerini de etkiledi. Şiddetli yağmur nedeniyle Türk Hava Yolları’nın İstanbul-Ankara seferini yapan yolcu uçağı Atatürk Havalimanı’na geri dönerken, Münih-Ankara seferini yapan Lufthansa Havayolları’na ait yolcu uçağı da Atatürk Havalimanı’na yönlendirildi.
Türkiye İş Bankası Genel Müdürü Adnan Bali, bankanın 93. kuruluş yıldönümü dolayısıyla yaptığı açıklamada, Cumhuriyet’ten bir yıl sonra Gazi Mustafa Kemal Atatürk tarafından kurulan İş Bankası’nın bir asra yaklaşan tarihinin “müthiş bir başarı hikâyesi” olduğunu belirtti. Bali, İş Bankası’nın sadece bankacılık alanında fonksiyon yüklenmediğini, sanayileşme hamlesinde, kültürel gelişmede, sosyal sorumluluk alanında çok ciddi değerler yarattığını ve yaratmaya devam edeceğini söyledi. İş Banka-sı’nın bugün 340 milyar TL’nin üzerinde bir bilanço, 40 milyar TL’lik özkaynak büyüklüğüne ulaştığını dile getiren Bali, “Bizim değişik bir iş anlayışımız var. Aslında aynı insanlar gibi kurumların da bir huyu, tarzı vardır. Bizim DNA’mız, huyumuz, tarzımız da Türkiye’nin Bankası olarak güçlü mali yapımızı ekonomimizin doğrusuna kullanmak... 93 yıldır bu şekilde çalışarak bugünlere geldik” dedi. İş Bankası’nın sahiplik yapısına atfen zaman zaman ortaya çıkan tartışmalar ve değerlendirmelere ilişkin Bali şunları kaydetti: “Bu miras hukuku ile ilgili bir durum. Evet, şu anda Atatürk paylarını temsilen hisse yapımızda bir politik partinin varlığı söz konusu. Politik partinin konumu da tamamen temsili, bir ekonomik fayda temini de söz konusu değil. Sonuçta politik partinin varlığı bir politik etkiye açık olduğumuz veya bir politik etkiye maruz kaldığımız anlamına gelmiyor. Politik etkiye açık olmak için, illa bir politik partinin sermaye yapınızda olması da gerekmez. Sermayesi itibarıyla bakıldığında hiç böyle bir yapısı olmayan, ama politik etkiye de açık olan kurumlar, kuruluşlar olabilir. Bu kurumun genel müdürü olarak çok açık, çok net şunu söyleyebilirim; politik etkiye açık olmayan, siyasi etkiye ne olursa olsun en uzak kurum İş Bankası’dır. Bunun altını özellikle çizmek isterim.” Banka olarak 15 Temmuz’dan sonraki süreçte, KGF kredilerinin uygulamaya alınmasından önce önemli bir duruş sergilediklerini vurgulayan Bali, “İmkânlarımızı ekonominin doğrusuna kullanmak için gayret sarf ettik. Örneğin, esnaf ve küçük işletmelere 100 bin TL’ye kadarlık bir kredi paketi sunduk. 8 haftalık süre içinde 24 bini aşkın esnaf ve küçük işletmeye 2 milyar TL üzerinde kredi kullandırdık. Yani biz KGF kefaletli kredilerden evvel aksiyon almıştık aslında” dedi. Yakın dönemde ilk yarı finansal sonuçlarını açıkladıklarını hatırlatan Bali’nin verdiği bilgiler şöyle: Yüzde 14’ün üzerinde bir sermaye yeterlilik rasyosu hedefleniyordu. Şimdi yüzde 16.5 gibi gayet iyi bir noktada ilk yarı kapandı. Yine 2017 için yüzde 12-13 bandında bir kredi büyümesi, yüzde 14-15 bandında da bir mevduat büyümesi öngörülmüştü. Haziran sonu itibarıyla kredilerde yaklaşık yüzde 10, mevduatta da yüzde 8 büyüme kaydedildi. Ekonomideki normalleşmeye de katkı sağladığını düşündüğümüz bu ihraçlar ve sendikasyon, seküritizasyon gibi diğer borçlanma araçları yoluyla sağladığımız toplam kaynak 15 Temmuz 2016’dan bugüne 6 milyar doları aştı. Adnan Bali, bankaların kârlılıklarına ilişkin görüşlerini de şöyle özetledi: “Ekonomi sıfır toplamlı bir oyun değil. Biz kâr ederken, birini zarar ettiriyor değiliz. Ekonomik büyümenin olduğu yerde tarafların hepsi kazanabilir. İş Bankası’nın 40 milyar TL özkaynağı var, bunu devlet tahvilinin sunduğu getiri ile değerlendirirseniz zaten 4 milyar TL’nin üzerinde bir gelir elde edersiniz. Halbuki biz kârları buharlaştırmıyoruz. Örneğin İş Bankası olarak alıyoruz, özkaynağımızın üzerine ilave ediyoruz. Türkiye’ye yeni kredi olarak kullandırmak üzere özkaynağımızı güçlendiriyoruz. 40 milyar TL özkaynağı bu ülkede bu yolla biriktirdik. Bizim kârımız Türkiye’nin kârıdır, bizim kârımız Türkiye’nin kârınadır. Sektörde yüzde 14-15 civarında bir özkaynak kârlılığının çok makul olduğunu düşünüyorum.” Bali’nin döviz kurları, cari açık ve enflasyon beklentileri şöyle: 4 Kurlar, son dönemde belli bir istikrar içerisinde gider gibi görünüyor. Ama yükseldiği yer itibarıyla bakıldığında, Türkiye için bir rekabet gücü de yaratmış durumda.  -Turizmde çok ciddi bir dip yaptıktan sonra bir miktar canlanmayı görmeye başladık. Ama hâlâ cari açık açısından beklenen katkıyı gösteremiyor. -Petrol fiyatları, yılın 5 ayında geçmiş döneme göre bir miktar daha yukarıda gerçekleştiği için yüzde 4.5 civarında bir cari açık/GSYİH oranı görüyoruz. -Tabii burada enflasyonun seyri kritik. Biraz kurdaki istikrarlı sürecin devam etmesini, tarım ve hayvancılıkta özellikle gümrük vergilerinin indirilmesinden kaynaklanan gıda fiyatları üzerindeki olumlu etkiyi ve petrol fiyatlarındaki yükselişin sınırlı kalmasını dikkate alarak, aşağı yukarı yüzde 10’un altında, 9 - 9.5 bandında bir enflasyonun gerçekçi olabileceğini düşünüyorum. -Kamu harcamalarının desteği ve 2016’nın sonlarında makroekonomik tedbirlerde başlayan genişletici önlemler sayesinde ekonomide yeniden hızlı toparlanma gerçekleşti. Bu yılki büyümeyi de yüzde 5 düzeyinde olabilir.
Spor Toto Süper Lig'in 30. haftasında Beşiktaş ile MKE Ankaragücü arasında oynanan maçta hakemler ve her iki takımın oyuncuları, cinsel istismar ve çocuk istismarına tepki göstererek, maçın başında bir dakika hareketsiz kaldı. Vodafone Park'ta oynanan karşılaşmada hakem Halil Umut Meler'in düdüğünün ardından oyunun başlama vuruşunu yapan Dever Akeem Orgill, topu Ante Kulusic'e attı. Kulusic, ayağındaki topu tutarken, iki takımın oyuncuları bir dakika topa dokunmayarak hareketsiz kaldı. Bir dakikalık sessiz duruşun ardından oyuna devam edildi.  Maç öncesi sosyal medyada organize olan siyah-beyazlıların yanı sıra MKE Ankaragücü taraftarları da tribünlerde bir dakika sessiz kalarak protestoya destek verdi. Her iki takımın taraftaları, maç öncesi ve sessiz protesto sırasında tezahüratlarla cinsel istismar ve çocuk istismarı olaylarına tepkilerini gösterdi. Bu arada saha kenarındaki ve tribünlerdeki reklam panolarında da "Uyuma Çocuklara Sahip Çık" yazısı yer aldı.
Mısır İçişleri Bakanlığı'ndan yapılan yazılı açıklamada, cumhurbaşkanlığı tarafından çıkarılan af kararı kapsamında 472'si şartlı, 678 mahkumun serbest bırakıldığı belirtildi.  Söz konusu aftan yararlananlar arasında siyasi tutukluların olup olmadığı konusunda bilgi verilmezken, son iki haftada üçüncüsü çıkarılan cumhurbaşkanlığı affıyla bin 862 kişinin tahliye edildiği aktarıldı. Mısır'da geçen salı günü bin 118 mahkum, 4 gün önce 66 mahkum cumhurbaşkanlığı kararıyla salıverilmişti.  Mısır Cumhurbaşkanı Abdulfettah es-Sisi benzeri af kararlarını, gençlik kongreleri esnasında ya da sonrasında almasıyla tanınıyor. Son olarak geçen mayısta alınan af kararıyla gençlerden oluşan 332 kişi serbest bırakılmıştı.  Hukukçular, Mısır'da ilk kez demokratik seçimle başa geçen Cumhurbaşkanı Muhammed Mursi'nin 3 Temmuz darbesiyle görevden zorla uzaklaştırılmasının ardından çıkan olaylarda binlerce kişinin tutuklandığını bildirirken, Mısır Müslüman Kardeşler Teşkilatı (İhvan) bu sayısının 40 bin olduğunu belirtiyor.  Mısır makamları ise siyasi tutukluların varlığını reddederek, mahkumların tüm haklarının garanti altında olduğunu ifade ediyor.
ABD'nin Los Angeles kentinde 80 yaşlarında bir adam ve 60 yıllık eşi geçtiğimiz Cuma günü Bel Air’da kaza yaptı. Ağaca çarpan arabaları yan devrildi. Kazada çift yara almadı.  Yaşlı adam yolcu koltuğundan dışarı atlarken, kadın sürücü arabanın içinde mahsur kaldı. Çiftin yardımına kazanın yapıldığı bölgede yaşayanlar koştu.  Otomobilde mahsur kalan yaşlı kadın, kurtarılmak yerine önce kocasıyla bir "kaza selfiesi" yapmayı tercih etti.  Yaşlı kadın çantasından cep telefonunu çıkararak, uzattıktan sonra 60 yıllık hayat arkadaşıyla poz verdi.  Daha sonra olay yerine gelen kurtarma ekipleri, yaşlı kadını arabadan çıkararak tedbir amaçlı hastaneye götürdü.
( ) İzmir Şube Başkanı Yusuf Öztürk, kruvaziyer turizminin dünyadaki payının 35 milyar dolar olduğunu belirterek, "2018 sezon sonunda 27 milyon kişi  nden yararlandı. Her sene yüzde 20 büyüme söz konusu. Türkiye vazgeçilmez bir coğrafya. Dolayısıyla kruvaziyer turizminden hak ettiğimiz payı almalıyız" dedi. Odanın kasım ayı meclis toplantısında konuşan Öztürk, hükümetin aldığı ekonomik tedbirler programını sonuna kadar desteklerini söyledi. Son dönemde ithalatın düştüğünü ve Avrupa'dan tırların boş döndüğünü aktaran Öztürk, bunun deniz ticaretine olumsuz etkisi olduğunu dile getirdi. Kruvaziyer turizmindeki gelişmelerden de bahseden Öztürk, şunları kaydetti: "Bu sene 250 gemi 220 bin yolcu Türkiye'ye geldi. Kuşadası 152 gemiyle 120 bin yolcu ile kapattık. Dünyadaki kruvaziyer turizmi 35 milyar doları buldu. 2018 sezon sonunda 27 milyon kişi kruvaziyer turizminden yararlandı. Her sene yüzde 20 büyüme söz konusu. Türkiye vazgeçilmez bir coğrafya. Dolayısıyla kruvaziyer turizminden hak ettiğimiz payı almalıyız"
İddiaya göre, Mustafa Kılıç yönetimindeki motosiklet, TAG Otoyolu Ceyhan Gişeleri'ne doğru ilerleyen 47 yaşındaki Hasan Kırın idaresindeki sebze yüklü TIR ile çarpıştı. Yoldan geçen diğer sürücülerin haber vermesi üzerine kaza yerine sevk edilen sağlık ekipleri yaptıkları kontrolde, Kılıç'ın öldüğünü belirledi. Kazada, bariyerlere çarparak devrilen TIR'ın sürücüsü Kırın ve yanında bulunan 60 yaşındaki Ramazan Başar ise yaralandı. Olay yerine gelen ambulanslarla yaralılar Ceyhan Devlet Hastanesi'ne kaldırıldı. Kazada ölen evli ve bir çocuk babası Mustafa Kılıç'ın eşi Dilek Kılıç ikinci çocuklarına 4 aylık hamile olduğu öğrenildi. Daha önce Ceyhanspor ve birçok takımda görev alan genç futbolcunun ölümü, spor camiasını yasa boğdu. Polis, kazayla ilgili soruşturmaya devam ediyor.
Onlar için “bir avuç kömür için bir ömür verenler” denildi, “acıları acımızdır, unutursak kalbimiz kurusun” denildi... Sonra yaşanan tüm kara olaylar gibi yavaş yavaş acılar küllenmeye, vaatler unutulmaya başlandı. 13 Mayıs sonrasında 301 madenciyi toprakla birlikte kalbimize de gömdüğümüzde ölenlere şehit, kalanlara kazazede denildi. Hatırlanacağı gibi geçen yılın 13 Mayısı’n da ülkenin en büyük iş cinayeti meydana geldi. Soma’da yangın çıkan madende 301 madenci yaşamını yitirdi. İlk günlerin ardından bir bir sözler verildi. Öncelikle iş güvenliği açısından pek çok sakınca içeren ocaklar kapatıldı. Çalışanların bir kısmına üç, bir kısmına altı ay İşkur tarafından maaşları ödendi. Bu arada kazada kusurlu görünen Soma Madencilik AŞ’nin mal varlığına ve işletme gelirlerine el konuldu. Kapalı kalan ocaklarının yeniden açılmasını isteyen işveren, ocakların işletmeye açılması iznini koparamayınca “madem öyle işçileri işten atıyorum” ve gelirlerime el konulduğu gibi işletme de yapamıyorum, bu işçileri çalıştırmam mümkün değil tavrıyla işçileri işten çıkardı. İşçileri işten çıkardı ama normal koşullarda 1 ay içinde ödenmesi gereken kıdem tazminatlarını da yine aynı gerekçelerle ödemedi. Durum her geçen gün için bölgede ciddi bir sosyal travmaya dönüşmeye başladı. Zira bölgenin tek iş kaynağı olan madenlerde iş bulamayan emekçi, çocuklarının okul masrafını karşılayamaz, esnafa olan borcunu ödeyemez hale geldi. Ağırlıklı olarak 2007 yılından itibaren Türkiye Kömür İşletmeleri Kurumu’nun (TKİ) rödovans sistemiyle kömür üretimi yapılan madenlerde çalışmaya başlayan işçilerin en eskisinin 7 yıllık olduğu bilgisi veriliyor. İki yıllık işçiler de var ancak ortalama 5-7 yıl... ortalama 1.500 lira civarında ücret alındığı hesaplandında ortalama 8-10 bin liralık tazminat, ödeyecekler için pek kıymet arz etmiyor ama söz konusu madenciler için can simidi durumunda. Ve üstelik aldığımız duyumlara göre TKİ, bu tazminatları ödemekten yana. Zaten işin asıl sahibi ve sorumlusu olan kurumun, söz konusu tazminatları kurum tarafından alınan teminatlarla ödemesi bir seçenek olarak görülüyor. Nasıl ihaleye giren şirketler işi almak için nakdi ya da banka teminatı veriyorsa, rödovansla üretim yapacak şirketler de bir teminat veriyor TKİ’ye. Burada yapılacak iş, Enerji Bakanlığı’nın bu durum için izin vermesi ya da yüzlerce konu eklenerek bir gecede çıkarılan torba yasaya biri cümlelik bir düzenleme ile ödemeyi mümkün kılmak... Tazminatların ödenmesinin bir başka yolu da İşkur olarak görülüyor. Burada da hükümetin, daha sonra işverenden tahsil edilmek üzere ödenmesine yönelik bir düzenlemesi, binlerce madencinin geç de olsa yüzünü güldürecek bir çözüm...
Tam kapasite kullanılmaya başlanan 6 Nisan'dan 1 Temmuz'a kadar olan dönemde İstanbul Havalimanı'ndan her 74 saniyede bir uçağın geliş veya gidiş yaptığı, uçak başına düşen yolcu ortalamasının 160 olduğu belirlendi. İGA verilerinden derlenen bilgiye göre, 29 Ekim'de ilk fazı törenle açılan, 6 Nisan'da sona eren büyük taşınmanın ardından tam kapasite hizmet vermeye başlanan İstanbul Havalimanı'nda yolcu sayısı ve seferler bakımından çok hızlı ilerleme kaydedildiği istatistiklere de yansıdı. Yaz dönemiyle iç ve dış hat yolcularının yoğun ilgi gösterdiği havalimanında, haziranda 37 bin 396 uçuş yapıldı. Bu dönemde, toplam 5 milyon 983 bin 488 yolcuyu ağırlayan İstanbul Havalimanı, bu hareketlilikle geçen yılın haziran ayında Atatürk Havalimanı'nda misafir edilen yolcu sayısını geride bıraktı. Türkiye'nin "Zafer Anıtı" olarak ifade edilen İstanbul Havalimanı'nda, bu yılın haziranında misafir edilen yolcu sayısı, geçen yılın aynı döneminde Atatürk Havalimanı'nda ağırlanan yolcuyu geride bıraktı. Geçen ay, İstanbul Havalimanı'nda ağırlanan yolcu sayısı, 2018'in aynı ayında Atatürk Havalimanı'nı kullananlara kıyasla yüzde 7,4 arttı. İstanbul Havalimanında, tüm seferlerde tam kapasiteye geçilen 6 Nisan'dan 1 Temmuz'a kadarki dönemde yolcu sayısı açısından rekor kırıldı.  Havalimanında, 86 günü kapsayan bu dönemde icra edilen tüm seferlerle toplam 15 milyon 988 bin 748 yolcu ağırlandı.  Bu dönemde 100 binden fazla uçuşun yapıldığı havalimanında dış hatta 11 milyon 946 bin 740, iç hatlarda ise 4 milyon 42 bin 8 yolcu seyahat etti. Öte yandan İstanbul Havalimanı, 6 Nisan-1 Temmuz'da, aprona iniş-kalkış yapan uçakların zamana göre sıklığı açısından da yoğun dönemi başarıyla atlattı. Yıllık 90 milyon yolcu kapasiteli havalimanında, söz konusu dönemde, 74 saniyede bir uçağın geliş veya gidiş yaptığı hesaplandı. Yaklaşık 100 bin seferle, 15 milyon 988 bin 748 yolcunun seyahat ettiği havalimanında, bu dönemde uçak başına düşen yolcu sayısı ortalama 160 olarak hesaplandı.
Her yıl dünyanın dört bir yanından birçok kuklayı ve kukla tiyatrosunu İstanbullularla buluşturan 17. Uluslararası İstanbul Kukla Festivali başladı.  Hollanda'nın İstanbul Başkonsolusluğu'nda düzenlenen açılış kokteylinde AA muhabirine açıklama yapan festivalin genel sanat yönetmeni Cengiz Özek, festivalin başlangıçta bu kadar gelişeceğini ve ilgi göreceğini ummadığını söyledi.  Festivalin geniş bir seyirci kitlesine ulaştığını belirten Özek, "Bildiğiniz gibi çok köklü bir kukla geleneğine sahip bir ülkeyiz. Ama bunun pek farkında değildik. 500 yıldır Karagözümüz yaşıyor. Bir o kadar yüzyıldır Anadolu'da kukla kendi varlığını sürdürüyor. Bu festivali Karagöz sanatımıza adadık. O heyecanla yola çıktık" diye konuştu.    Özek, bu yılki festivale 15 ülkeden 30 kukla grubunun davet edildiğini aktararak, şunları kaydetti:  "Kuklanın bütün boyutlarıyla incelendiği bir festival olacak. İpli kukladan sopalı kuklaya kadar çok geniş bir yelpazeden kuklaya dair her şey var. En gelenekselinden en modernine kadar birçok perspektiften oyunlar sunucağız. Her yaş grubuna hitap eden oyunlarımız var. Festivalde yarın bir sempozyum da var. Kukla tiyatrosunun yönetimi ele alınacak bu sempozyumda. Polonya ve Endonezya'nın oyunlarının ardından kukla yapımı ile ilgili workshoplar ele alınacak. Büyük bir kukla fotoğrafları sergimiz var."  Özek, etkinliklerin İstanbul'un her iki yakısındaki önemli kültür ve alışveriş merkezlerinde gerçekleştirileceğini ifade etti.  Konuşmaların ardından İtalya'dan La Guaretelle ve İspanya'dan Cia. Zero en Condocta'nın gösterileri davetliler tarafından ilgiyle izlendi.  
 
 Dünyaca ünlü kukla ustalarının en iyi performanslarını sergileyeceği festivalde, 15 farklı ülkeden 30 kumpanya ve 70 gösteri sahnelenecek. Karagöz ve kukla sanatçısı Tacettin Diker anısına atfedilen bu yılki festivale, Kazakistan, Belarus, ABD, İspanya, İtalya, Fransa, Hollanda, Romanya, Kolombiya, Endonezya, İsveç, Rusya, Polonya ve Türkiye'den pek çok kukla ustası katılıyor.  Yüzlerce kukla, kostüm ve detayın renklendirdiği festivalde oyunların yanı sıra sergiler, workshoplar, film gösterimleri de yer alıyor. Gösteriler, Fransız Kültür Merkezi, Aksanat, Hollanda Konsolosluğu, Maya Cüneyt Türel Sahnesi, Caddebostan Kültür Merkezi, Taksim'deki Pulcherie Lisesi ve Oyuncak Müzesi'nde gerçekleştirilecek.  Festival kapsamında, düzen ve temizlik saplantısı olan Frank'in güvercinlerle imtihanını konu alan "Robin Frohardt" oyununun Avrupa prömiyeri gerçekleştirilecek.  Kuzey Yunanistan'daki Kilkis International Puppet and Mime Festivali ile işbirliği de yapan festival, bu yıl o festivalde gösterime girecek üç oyunu Türkiye'de de sevenleriyle buluşturacak.    Endonezya'nın 10 yaşındaki kukla dahisi Racka Albary Sunarya, 17. Uluslararası İstanbul Kukla Festivali kapsamında geleneksel Batı Java kuklası Wayang Golek ile ilk kez yurt dışında bir performans sergileyecek. Konusunu günümüze uyarlanmış eski Batı Java öykülerinden alan oyunda, Sunarya'nın tekniği, ritmi ve aktardığı duygu kukla severlerle buluşacak.  "Fokus: İspanya'dan Beden ve Kukla" adlı özel programda, beden, dans ve kukla teknikleri üzerine çalışmalarını sürdüren üç farklı İspanyol grup, söz konusu tema üzerine dört farklı oyun sahneye koyacak.    İstanbul Karagöz Kukla Vakfı ile Polonya'dan "Puppet and Actor Theatre Kubus"un ortak projesi olarak gerçekleşen ve Bruno Schulz'un hikayelerinden hareketle hazırlanan "Tarçın Dükkanları"nın dünya prömiyeri festivalde yapılacak. Oyun, Polonya ile Türkiye arasındaki 600 yıllık dostluk şerefine 6 kez ücretsiz seyirciyle buluşacak.  Festival, 26 Ekim'e kadar devam edecek.
İnegöl'de zabıta ekipleri tarafından gözaltına alınan dilencinin üzerinden 500 lira çıktı.  Ramazan Bayramı'nın birinci gününde Adana'dan ilk önce Bursa'ya gelen 31 yaşındaki Mehmet T., Bursa'dan sonra İnegöl'e geçip Atatürk Bulvarı üzerindeki kaldırımda dilenmeye başladı. Boynuna 'sağır ve dilsiz' yazısı asan Mehmet T. zabıta ekiplerinin dikkatini çekti. Zabıta müdürlüğüne götürülen Mehmet T.'nin sağır ve dilsiz olmadığı belirlendi. Mehmet T.'nin üzerinden bir günlük hasılatı olan hepsi madeni olmak üzere yaklaşık 500 lira çıktı. Zabıta ekiplerince, paralarına el konulan Mehmet T., işlemlerinin tamamlanmasının ardından Adana'ya gönderildi.
ABD'nin Ohio eyaletindeki Neil Armstrong Havacılık ve Uzay Müzesinde sergilenen ve Ay'a inişte kullanılan uzay aracının parçalarından Ay Modülü'nün (Ay Örümceği) altın kopyası olan "Altın Ay Modülü"nün çalındığı bildirildi.  Ohio eyaletine bağlı Wapakoneta kenti polisi, Ay'a ayak basan ilk insan olarak tarihe geçen astronot Neil Armstrong'un adını taşıyan müzedeki Ay Örümceği'nin altın kopyasının çalındığını açıkladı. Olayla ilgili soruşturma başlatıldığı, Federal Soruşturma Bürosu (FBI) ile Ohio Ceza Soruşturma Bürosu'nun da yerel polise yardım ettiği belirtildi. Cartier tarafından üretilen ay modülünün kopyaları, 1969 yılındaki tarihi uzay görevinden kısa süre sonra Neil Armstrong ve beraberindeki iki astronot arkadaşı Buzz Aldrin ve Michael Collins'e Paris'te takdim edilmişti.
Organizasyonun internet sitesinden yapılan açıklamada, bu yıl 3-16 Temmuz'da düzenlenecek turnuvada para ödülünün yüzde 12,5 artırılarak (3,5 milyon sterlin) 31,6 milyon sterline çıkarıldığı belirtildi. Teklerde şampiyonluğa ulaşan sporcuların alacağı ödül ise yüzde 10'luk artışla 2'den 2,2 milyon sterline yükseltildi. Para miktarının son yıllardaki artışına dikkati çekilen açıklamada, 6 senede ödülün 14,6 milyondan 31,6 milyon sterline çıkarıldığı hatırlatıldı.
,   ve  ’nda giyeceği çoraplara sponsor aldı. Türk Telekom Arena Stadyumu’nda düzenlenen imza törenine Galatasaray Yönetim Kurulu Üyesi İsmail Sarıkaya ve Ariston Thermo Group Merkez Asya & Romanya Genel Müdürü Turgay Dağ katıldı.       İmza töreninde konuşan sarı-kırmızılıların yöneticisi İsmail Sarıkaya, “Galatasaray marka değeri ve elde ettiği gelir bazında dünyada ilk 20 kulüp arasında. Biz de bu marka değerine bağlı olarak iş birliği yapacağımız firmaları seçerken çok önem veriyoruz. İşbirliği yapacağımız firmaların kendilerini ispat etme açısından çok önemli olduklarını düşünmekteyiz. Ariston’da kendi alanında kendini ispat etmiş bir firma. Bu imzayla işbirliğinin ilk adımı olarak görüyoruz. Önümüzdeki sene sadece çorap değil, diğer reklam alanlarında da Ariston’u görmek istiyoruz” dedi.  Anlaşmanın detayları hakkında da bilgi veren Sarıkaya, “1+1 senelik yapıldı. Kalan sezon ve önümüzdeki sezonu kapsayacak. 500 bin Dolarlık bir sponsorluk anlaşması, inşallah her iki taraf için de hayırlı olur” diye konuştu.      Ariston Thermo Group Merkez Asya & Romanya Genel Müdürü Turgay Dağ ise, “Bir yönetici olarak çok mutluyum. Aynı zamanda taraftarıyım. Ben doğmadan ailem Turgay ismini vererek Galatasaraylı yapmış. Biz dünyada 150 ülkede hizmet veren bir firmayız. Bu konuda dünyada ilk 5’e giriyoruz. Biz de uzun araştırmalar yaptık. 20 seneden beri Türkiye’deyiz. Galatasaray’ın gücü çok önemli. Romanya’ya gittiğinizde Hagi ve Galatasaray diyorlar. Önemli bir marka. İnşallah biz de birlikteliğimizin sonuçlarını en kısa zamanda alacağız” şeklinde konuştu.  Konuşmaların ardından Sarıkaya ve Dağ, sözleşmelere imza atarak basın mensuplarına poz verdi.
Poyrazköy davasının bugün görülen 29. duruşmasında 3 muvazzaf asker hakkında tahliye kararı çıkdı.  Duruşmada, kendilerine suikast yapılacağı öne sürülen eski Deniz Kuvvetleri komutanları Metin Ataç ve Eşref Uğur Yiğit tanık olarak dinlendi.  Davanın tutuklu sanıklarından Koramiral Deniz Cora, Metin Ataç'a "Kendisine yönelik suikast planından haberdar olup olmadığını" sordu.  Ataç ise, "Suikast planını asla duymadım. Şahsıma karşı böyle bir şey duymadım" cevabını verdi.  Cora'nın "Size karşı bir faaliyette bulunmam mümkün mü?" sorusuna ise Ataç, "Mümkün değil, buna asla inanmıyorum. Böyle bir şey beklemem mümkün değil" cevabını verdi.  Celsenin ara kararlarını açıklayan mahkeme, tutuklu yargılanan Koramiral Deniz Cora, Kurmay Albay Ümit Metin ve Binbaşı Kemalettin Yakar'ın tahliyesine karar verdi.  Son tahliyelerin ardından 85 sanıklı davada tutuklu sayısı 5’e düştü.
Kulüpler Birliği Başkanı Göksel Gümüşdağ, Süper Lig’in daha kurumsal bir hal alması gerektiğini ve bu nedenle yakın bir zamanda Süper Lig A.Ş.’nin kurulacağını açıkladı. Haliç Kongre Merkezi’nde yapılan toplantıya Fenerbahçe ve Trabzonspor dışında tüm kulüplerin temsilcileri katıldı. Türkiye profesyonel liglerinin yayın hakları ve sponsorluk gelirleri dahil olmak üzere tüm gelir kaynak yönetimlerinin Kulüpler Birliği tarafından üstlenilmesi konusunun görüşüldüğü öğrenildi. “Dünyadaki örneklere tek tek bakıldığında Türkiye’de geç kalınmış bu sürecin bir an evvel başlaması lazım” diye konuşan Gümüşdağ, sözlerini şöyle sürdürdü: “Toplantıya katılan tüm kulüp temsilcilerimizle mutlak bir mutabakat içindeyiz. Türkiye’de yayın ihaleleri ve sponsorluklar dahil tüm ticari kaynak yönetiminin yakın bir gelecekte mutlaka Kulüpler Birliği tarafından üstlenilmesi gerektiğine inanıyoruz. Tıpkı Avrupa’dak büyük ligler gibi Süper Lig’in de kaynak yönetiminin Kulüpler Birliği tarafından yapılması zamanı gelmiştir. Dolayısıyla en kısa sürede Kulüpler Birliği Vakfı altında Süper Lig A.Ş.’nin kurulması gerekiyor. Bu şirketin tamamen şeffaf ve kurumsal sorumluluk ilkeleri içerisinde yönetilmesi hedeflenmeli.”   Konuyla ilgili önümüzdeki hafta TFF Başkanı Yıldırım Demirören’i ziyaret edeceğini belirten Gümüşdağ, “Sonra da Sayın Spor Bakanımızı, Sayın Başbakanımızı ve Sayın Cumhurbaşkanımızı ziyaret edeceğiz, bu konuyu kendilerine anlatacağız, arz edeceğiz” dedi. Premier Lig ve Bundesliga yöneticileriyle İngiltere ve Almanya’daki işleyiş hakkında görüşeceklerini aktaran Gümüşdağ, bir sonraki toplantının, Süper Lig A.Ş. şirket yapılanması detaylarını tartışmak için 7 Nisan Salı günü yapılacağını söyledi. Gümüşdağ, yayın ihalesinin de Kulüpler Birliği tarafından yapılması gerektiğini vurguladı.
Wikileaks’ın kara propaganda yapmakla suçladığı 'The Fifth Estate' filminin vizyona girdiği ilk haftadaki gişe hasılatı Julian Assange’ın yüzünü güldüreceğe benziyor.  ABD’de bu hafta sonu vizyona giren film, 3 gün içinde 1.7 milyon dolar gişe hasılatı yaptı. 30 milyon dolar bütçeyle çekilen film bin 769 salonda gösterime girdi. 'The Fifth Estate'in bu hafta vizyona giren diğer rakipleri 'Carrie' 17 milyon dolar, Arnold Schwarznegger ve Sylvester Stallone başrollerini paylaştığı 'Escape Plan' 9.8 milyon dolar gişe hasılatı yaptı.  Wikileaks, film vizyona girmeden önce senaryosunu internete sızdırmıştı. Julian Assange’ın filmde kendisini candıran Benedict Cumberbatch’e rolünü eleştiren bir mektup yazdığı da ortaya çıkmıştı. İngiliz oyuncu Cumberbatch, olumsuz yorumlara karşı Entertainment Weekly dergisine yaptığı açıklama “Hayranlarım arkamı kollar” demişti.
Kuzey Kıbrıs Türk Cumhuriyeti'nin (KKTC) başkenti Lefkoşa'da yaşayan Abdulbaki ve Huriye Er çifti,   hastası oğulları 10 yaşındaki  'in yaşaması ve Türkiye'de SMA hastalarının faydalandığı imkanlardan yararlanması için yetkililerden yardım bekliyor.     Baba Abdulbaki Er, Davut'un doğumundan 3,5 ay sonra hastalığını fark ettiklerini, Hacettepe Üniversitesinde SMA tanısı konulduğunu söyledi. İşinin Lefkoşa'da olması dolayısıyla Davut'u 'ye geri getirmek zorunda kaldıklarını ifade eden baba Er, SMA'nın milyonda bir insanda rastlanan bir hastalık olduğunu, Davut'un tedavisini evde kendi imkanlarıyla karşılamaya çalıştıklarını anlattı.  Abdülbaki Er, oğlu Davut'un Lefkoşa'daki evlerinde solunum cihazına bağlı yaşamını devam ettirdiğini belirterek, "Benim işim burada. Türkiye'ye götürüp tedavi ettirme imkanım yok. Türkiye'de SMA hastalarının faydalandığı imkanlardan oğlum Davut'un da faydalanmasını istiyorum. Cumhurbaşkanımızdan (Recep Tayyip Erdoğan) bizim sesimizi duymasını istiyoruz" dedi. Davut'un annesi Huriye Er de oğluna 3,5 aylıkken SMA hastalığı teşhisi konduğunu, solunum cihazına bağlı oğullarına kendi imkanlarıyla baktıklarını dile getirdi.  On yıldır KKTC'de yaşadıklarını aktaran anne Er, bazı hastanelerin hastalığının tedavisi olmadığı gerekçesiyle Davut'u istemediğinden yakındı.  Türkiye'de SMA hastaları için getirilen ilaçlardan kendilerinin de faydalanmak istediklerini vurgulayan Huriye Er, "KKTC'de doktor sadece vitamin veriyor. Yeni bir tedavi bulundu. Türkiye'de 114 hastaya getirildi. Benim de oğluma getirilsin isterim. Benim oğlumu, Davut'u buradaki yetkililer unutmasın. Oğlum için bir umut varsa ben de isterim oğlum için" diye konuştu. Solunum cihazına bağlı hayatını devam ettiren minik Davut, koyu bir Fenerbahçe hayranı. Davut'un, sağlığına kavuştuğunda ilk yapmak istediği şeylerden biri Fenerbahçe maçına gitmek ve arkadaşlarıyla top oynamak.
Terör örgütleri Irak Şam İslam Devleti (IŞİD) ve PKK'ya yönelik hava operasyonları, art arda gerçekleşen saldırılar ve çatışmalar... TBMM Genel Kurulu, gündemdeki konuları görüşmek için olağanüstü toplandı. Bu arada, ilk kez Genel Kurul'u yöneten Şafak Pavey, CHP'li milletvekilleri tarafından oturumun başında alkışlandı. Konuşmaların ardından CHP'nin terör oylarıyla ilgili Meclis'te komisyon kurulması önergesi hakkında oylama yapıldı. Oylama sonucu CHP'nin önerisi reddedildi. Oylamada AK Parti milletvekilleri "hayır" oyu kullandı. İlk başta çekimser kalan MHP'li vekiller, sayının yetersiz olacağını düşünerek el kaldırarak öneriye ret oyu verdi. İlk sözü hükümet adına Başbakan Yardımcısı Bülent Arınç aldı. 20 Temmuz'da Suruç'ta yaşanan katliamın sonrasında yaşananları an be an takip ettiklerini belirterek PKK, IŞİD ve DHKP-C'ye yönelik operasyonların bilançosunu açıkladı. 39 ilde operasyon 1302 kişiye gözaltı uygulandığını kaydeden Arınç bugün saat 11.00 itibariyle rakamları şöyle duyurdu: "1061 kişi gözaltına alındı, 156 kişi serbest kaldı, 545 kişi savcılığa gönderildi, 461 kişi mahkeme sürecinde, 172 kişi tutuklandı, 201 kişi adili kontrol şartı ile bırakıldı, 62 kişi serbest kaldı, halen kollukta sorgusu süren kişi sayısı 360." Arınç, sözlerine şöyle devam etti:  "2013 yılında DAİŞ'i terör örgütü ilan eden ve çalışmalarını sürdüren hükümetimize yöneltilen suçlamaları kabul etmiyorum. Bir batı ülkesi farklı davranabilir. Ancak bizim farklı koşullarımız var. IŞİD'le yan yana gelmiş hükümet sözünü kınıyorum. Çözüm süreci bazıları tarafından sürekli istismar edilmiş ve kullanılmıştır. Şimdi bugünden bakınca sürece yönelik CHP ve MHP'den gelen bazı eleştirilerin haklı olduğunu gösrüyoruz. Şimdi bunlardan ve edindiğimiz tecrübelerden yola çıkarak durumu yeniden değerlendireceğiz. Bu ülkemizin son şansıdır. Arınç'ın ardından HDP'li İdris Baluken kendilerine sataşma olduğu gerekçesiyle söz hakkı istedi. Meclis Başkanvekili Şafak Pavey, tutanakları inceleteceğini ve Osman Başdemir'in konuşmasının ardından konuyu değerlendireceğini söyledi. Ardından HDP Şanlıurfa Milletvekili Osman Baydemir söz aldı. Baydemir, "Meclis isterse bu savaş 48 saat içerisinde durur" dedi. Baydemir'in konuşmasından öne çıkan başlıklar şöyle: TBMM'nin 8 Haziran sabahından itibaren yepyeni bir döneme uyandı. Ama maalesef Türkiye halklarının bir bütün olarak parlamenterlere siyaset mekanizmasına emrettiği "barışın", "ortak paydalarda buluşun" mesajı ya alınmadı ya da bu mesajın yerine getirilmemesi çabasında ısrar ediliyor. Suruç'ta insanlık ailesine karşı suç işleyen IŞİD'in Kobani'de açtığı yaraların sarılmasını isteyen gençler adeta katliama uğradı. Toplumda var olan barış arzusu siyasi partilerimizin ortak bir tezahürü olmamıştır. Bu tarihi buluşmada tarihi bir beraberliğe gelin hep beraber katkı sunalım. Yaşamış olduğumuz acıların son acılar olmasının temennisinde bulunuyoruz. HDP olarak bu toplantıya dahlimiz bir daha bu ülkede tek bir insanımızın çatışma ortamı içerisinde yitirmemesinin pratiği olacaktır. Bir kez daha hepinizin vicdanına çağrıda bulunmak istiyorum. Eğer bu Meclis; AKP'si, CHP'si, MHP'si ve HDP'siyle tek bir kardeşimizin yaşamını yitirmesini istemiyorsak adres burasıdır. Milletin iradesi burada tecelli etmiştir.  İnsani sorumluluğumuzun gereği olarak bu çatışmalara dur diyelim. Çatışmasızlık ortamının kıymetinin ne kadar değerli olduğunu bugün daha iyi idrak edebiliyoruz. Bugünü tarihi bir güne dönüştürmenin arifesindeyken bu şiddet sarmalı neden başladı bunu masaya yatıralım.  AKP iktidarı barışı etkin bir şekilde yönetebilmiş olsaydı bugüne kadar 1 kez değil onlarca kez şiddetin bütün argümanları devre dışı kalacaktı. Ama maalesef AKP hükümeti iktidarın kirletilmesinden dolayı büyük bir kan kaybetti. Hükümet 1993'lerin ve Cumhuriyet tarihindeki diğer hükümetlerin refleksine geri döndü.  Milliyetçi dalga yaratarak HDP'nin baraj altında kalmasını sağlayacak bir politika yapılıyor. İktidar olma uğruna bugün Türkiye'nin dört bir yanına cenazelerin gitme tehlikesiyle karşı karşıyayız. Bugün yapılması gereken barış zeminine dönüş konusundan başka yapılacak bir şey yok. Yaşanılan saldırılar, partimize yöneltilen saldırılar... Bunlar etkin bir şekilde soruşturulsa ve üzerine gidilmiş olsaydı emin olun ki Suruç'taki katliamı toplum yaşamamış olacaktı. Grubumun ve şahsımın amacı savaş isteyenlerin restine restle karşılık vermek değildir. Barıştan başka çaremiz yok. Suruç'ta katledilen kardeşlerimiz nasıl yaşam hakkına sahipse Ceylanpınar'da uykusunda öldürülen polisler de o kadar yaşam hakkına sahiptir. Her bir cinayet mutlak suretle bir arka plana sahiptir.  Ya Rab tek başına iktidar olma uğruna canlar toprağa gömülüyor, defnediliyor. Bütün dünya iktidarları bir sivilin yaşam hakkına binlerce kez kurban olsun. Bizim yapmamız gereken kin ve öfkeyle yanıt vermekle hiçbir sorunu çözemeyeceğiz. Gelin elele vererek bu toplumun bir tek ferdinin bile hayatını kaybetmeyeceği bir geleceği birlikte inşa edelim. Cumhurbaşkanı ve Başbakan'ın yapmış olduğu konuşma, barışa suikast girişimidir. Gelin HDP olarak şiddet kimden gelirse gelsin, hep birlikte sizin savaş yapmanıza izin vermeyeceğiz diyelim. Savaşa karşı bir barış cephesinde buluşalım. Toprağa düşen canlardan sorumluyuz, gelin el ele verelim. Bu coğrafya bin yıldır ittifaklarla ayaktaydı. Bu Meclis evet derse, AKP grubu olmak üzere, vallahi billahi bu savaş 48 saat içerisinde durur.  Meclis derhal çözüm endeksli bir tabloyu önüne koymalıdır. Gelin Ağrı, Manisa, Adana, Mersin, Diyarbakır, Suruç ve Ceylanpınar dahil olmak üzere çatışma zemininin tekrar başlamasına neden olan sürecin araştırılması için bir Meclis araştırma komisyonu kuralım. Bizler HDP olarak Türkiye toplumu bilsin ki bizler 78 milyonun barış içerisinde bir arada yaşaması için zalimin zulmüne teslim olmayacağız. Onlarca siyasi parti kapatıldı, bu gelenekten geliyoruz. Rabbim şahit olsun ki Savaşa da kaosa da teslim olmayacağız." Daha sonra ise CHP adına İstanbul Milletvekili Murat Özçelik, milletvekillerine seslendi. Sözlerine "Terör eylemlerini yapanları lanetle kınıyoruz. Şehitlerimize, vatandaşlarımıza başsağlığı diliyoruz" diyerek başlayan Özçelik, özetle şu ifadeleri kullandı:  "Yaşanan olayları alt alta koyup baktığımızda; Suriye içerisinde IŞİD denilen örgüte karşı Türkiye'nin aldığı önlemlere baktığımızda hiçbir şey yok. IŞİD'e karşı Türkiye başında tedbir ve tavır almadı. Suriye'den gelenlere baktığımızda, çok ciddi sosyal, ekonomik sorunlar ortaya çıktı. Bu insanlara insanlık adına Türk milleti bağrını açmaya devam etti. IŞİD'e dünyanın çeşitli yerlerinden Türkiye'yi transit ülke olarak kullanarak binlerce adam gitmeye başladı. Orada yapılan çatışmalar neticesinde Türkiye'deki hastaneler kullanıldı, iyileşenler geri çatışma bölgesine gitti.  Türkiye'de de önemli bir faaliyet başladı. IŞİD bu zaman zarfında kendisine hiçbir tedbir konulmaksızın adam devşirme faaliyetine girişti. Lojistik hücrelerini kurdu. Türk vatandaşları, yaklaşk 10 bin kişi, IŞİD'in saflarında savaştı. Suriye'deki iç savaşın Türkiye içerisine taşındığı bir durumla karşı karşıyayız. Terör faaliyetleriyle iş çığrından çıktı. IŞİD böyle palazlanırken, Türkiye'nin almaktan imtina ettiği tedbirler nedeniyle PKK, Batı'nın gözünde bir aktör haline geldi. Türkiye iki lanetin eylemleri ile karşı karşıya kaldı. Şimdiki geçici hükümetle birlikte bugüne kadar yapmayacağız dediği şeylerde U dönüşü yaptığını gördük. Daha önce söylediklerinin aksine Türkiye, Batılı ülkelere destek kararını vermiş bulunuyor.Her ne kadar Türkiye hükümetin aldığı kararlarla politikada bir değişiklik yapıyor gibi görünse de bu şekilde ulusal güvenlik sorununun çözülmesi mümkün değil. Yüce Meclis'in ülkemizin içerisinde bulunduğu sorunlara el atmadığına yönelik bir algı var. Bu suretle bizim yapmamız gereken bütün milletvekilleri olarak bu sorunları elele vererek sorunları çözmektir. Kime karşı savaşacağımızı bilmek zorundayız."  MHP adına ise Gaziantep Milletvekili Ümit Özdağ konuştu. Özdağ konuşmasında özetle şu ifadelere yer verdi: "Ortadoğu 1. Dünya Savaşı sonrası çizilen sınırların yeniden tasarlandığı bir döneme girdi. Bu Balkanlaşma sürecinin Türkiye üzerinde etkileri de olması kaçınılmazdır. Ortadoğu'daki savaşın dalgaları Türkiye'ye vuruyor. Türkiye'de bugün yaşanan terör kökleri Ortadoğu'da olan ve Türkiye'ye taşma eğilimi olan bir durumdur. Uygulanan politikalar Ortadoğu'daki savaşı Türkiye'ye davet etmektedir. Geçmiş yıllarda MHP AKP'yi bir çok defa yanlış politikalar konusunda uyarmıştı. Bugün gelinen noktada PKK ve IŞİD'e karşı yapılan operasyonları anlatırken iş çığrından çıktı demişti. Bu MHP'nin tespitlerinin ne kadar doğru olduğunu göstermiştir. İşleri çığırından çıkartan yanlış Ortadoğu politikaları ve PKK ile müzakere olmuştur. PKK açılımı sürecinde hükümet, Öcalan'ın meşrulaşmasını sağlamıştır.  Müzakere süreci adı altında güvenlik güçleri alan boşaltmaya zorlandı. Bu sayede terör örgütü güç kazandı. Terör örgütü hükümetin sağladığı dokunulmazlıkla istihbarat ve adam sağlama konusunda çalıştı.. PKK'yı rahatsız eden valiler tasfiye edildi. Yerlerine operasyonlara izin vermeyen valiler atandı. Erdoğan, Güneydoğu'dan tabut gelmiyor dedi ama kahraman öldürülen köy korucularının tabutları Güneydoğu'da kaldı. Elinde değil arkasında silah olan HDP halk üzerinde ciddi bir baskı kurdu. Çıkar yol Güneydoğu Anadolu'yu PKK'nın elinden geri almaktır. Bunun yolu tekrar terörle mücadele stratejisinin uygulanmasıdır. Suriye'de Esad rejimini tutuku haline getiren hükümet PKK'nın Suriye'nin kuzeyinde baskın güç olmasının önünü açmıştır. Esad rejimini yerine kimin geçeceği belli olmadan devirmeye çalıştınız. Rejimin yıkılması durumunda devlet de yıkılıyor. Bunu Afganistan ve Irak'ta gördük. Müslüman Kardeşler, El Nusra ve IŞİD Esad'ı devirme porjesinde kullanıldı. Bu politika Suriye'yi Afganistanlaştırdı, Türkiye'yi ise Pakistanlaştırdı. MHP'nin terör örgütü uzantısı siyasi partiye karşı aldığı tutum, seçmenin tercihini yok saydığı ve Kürt düşmanı olduğu suçlaması yapılmıştı. Oysa Kürtler ve Zazalar bizim kardeşimizdir. MHP'nin HDP'ye tavrı şehitlerimizden dolayıdır. PKK'nın yaptığı toplu katliamları unutmayacağız. HDP'ye karşı olan tavrımız demokrasiye olan bağlılığımızın sonucudur. MHP bölücülük karşısında tek başına kalsa da milli vicdanın temsilcisi olmaya devam edectir. HDP'nin sahte barış çağrılarına inanmıyoruz. Keşke samimi olsalardı. Samimi olsalar şehit cenazesine gidip başsağlığı dilerlerdi."  AK Parti Adıyaman Milletvekili Ahmet Aydın partisi adına söz aldığı konuşmasında özetle şu ifadeleri kullandı: "Burada Cumhurbaşkanı, Başbakan ve hükümete, AK Parti grubuna söylediklerinizin kaçta kaçını terör örgütüne söyleyebiliyorsunuz, o yüsek ister samimiyet ister. Biz iktidar olmak için demokrasiyi zorlamadı. Siz barajı geçmek için paralelle, çetelerle, terör örgütleriyle bir araya geldiniz. Kimin nerede durduğunu bu millet çok iyi biliyor. Kürt meselesi söylenmedik sözün kalmadığı meselelerden bir tanesidir. Çözüm süreci silahın hak arama aracı olmaktan çıkarılmasıdır. Devletin demokratik dönüşümünün sağlanması için silah aradan çıkmalıdır. 7 Haziran'dan bu yana 657 terör eylemi gerçekleştirilmiş. Son günlerde PKK ve HDP söz birliği etmişçesine operasyonlarla erken seçim arasında bağlantı kurmaya çalışıyorlar. Seçim ile operasyonlar arasında bağ kurmaya çalışmak seçmene saygısızlıktır. barajı geçmek adına demokrasiyi zorlayanlar ortadadır. Sorundan beslenenler çözümü istemezler. Kobani üzerinden de bir algı operasyonu yönetildi.  Operasyonları zorunlu kılan PKK hakında HDP yöneticilerinin bir şey söylediğini duydunuz mu? Biz bütün terör örgütlerini kınıyoruz. Örgütün ateşkesin bittiğini ilan eden açıklamaları gündeme getirmeden hükümetin çözüm sürecini bitirdiğini söylemek doğru olmaz. Doğrudan terör örgütüne yönelik bir şey söylemediler. DAEŞ ile hükümetimiz arasında ilişki kuran yalancıdır. Türkiye örgütle bağlantısı olduğu saptanan 1600 kişiyi sınırdışı etmiştir. Erdoğan karşıtlığı vicdanlarını da kör etmiştir. Biz bölgemizde ve ülkemizde terör istemiyoruz. AK Parti döneminde yapılanları HDP'nin eş başkanları dahi hayal edemezdi. Devlet durduk yere operasyon yapmıyor. Devlet terör örgütünün başlattığı saldırıları durdurmak için operasyon yapıyor. PKK'nın sözcülüğüne soyunanlar operasyonlar hakkında bize tek bir laf söyleyemez. Safınızı net bir şekilde belli edeceksiniz, ya demokrasi diyeceksiniz ya silah. HDP bir yol ayrımındadır. Hem silah hem fikir bir arada yürümez." Kürsüye gelen son isim ise Meclis'in olağanüstü toplanmasına yönelik önergeyi veren CHP Grup Başkanvekili Levent Gök geldi. Levent Gök konuşmasına terör saldırılarını kınayarak başladı.  Gök konuşmasında şu ifadelere yer verdi: "Terör karşısında 4 parti birlik olmayacak da ne zaman beraber olacağız. Bu uslüp nedir. Konuşmalarımıza dikkat edelim. Teröristle bizi kıs kıs gülerek izliyor, birbirlerine düştüler diye. Bu Meclis yeni bir siyasi iradenin toplandığı Meclis. Ortaya yeni bir irade çıkmıştır. Bugün konuştuğumuz terör meselesinin can alıcı noktası 13 yıllık AKP politikasının dış politikada yarattığı tahribattır. Siyasi iktidar, 4 yıl önce yanlış Ortadoğu politikasından dolayı silahların Türkiye'ye döneceğini yıllardır söylüyoruz. IŞİD tehlikesine karşı siyasi iktidarı uyarmışız. Hava operasyonları ve gözaltılardan bahsediliyor. Bu gözaltıları neden daha önce yapmadınız da saldırıları önlemediniz.  IŞİD tehlikesi sadece sınırdışında değil, Türkiye'nin içerisinde. IŞİD'ı işitmediniz değerli milletvekilleri. 4 yıldır söylediğimiz ama haklı çıkmak istemediğimiz noktalardan bir tanesi. tehlike büyük ve vahim. Bu konuyu araştırmak için komisyon kurmayacağız da ne yapacağız. Bu süreci başlattığınızda sizlere söyledik. CHP Kürt sorununun çözümünden yanadır. Bunu çözmenin adresi TBMM'dir. Size verdiğimiz krediyi elinizin tersiyle ittiniz. CHP olarak terörün her türlüsüne karşıyız. IŞİD'in terörüne de PKK'nın terörüne de... Terör moral değerlerimizi çökertmeye çalışıyor. Teröristler şimdi bizi izliyor, acaba birbirlerini mi yiyecekler yoksa teröre karşı ortak bir duruş mu sergileyecekler. Kuracağımız komisyon 7 Haziran'dan sonra belirlenmiş siyasi iradenin meseleye el koymsıdır. Terörün panzehiri birlik olmaktır. Bİz CHP olarak büyük bir sorumlulukla izliyoruz. Masum insanların ölümüne engel olmak için toplanmayacağız da ne zaman toplanacağız." Osman Baydemir'in konuşmasında sataşma olduğu gerekçesiyle Bülent Arınç hükümet adına bir kez daha söz aldı.Arınç konuşmasında şu ifadeleri kullandı: "Baydemir'i geçmişten tanıyorum. Kendinin akan kanın durması konusundaki iyi ve samimi dileklerine katılırım. Ancak bugünkü konuşması tam bir talihsizliktir. Aslında konuşmayı her iki eş başkanın yapması gerekirdi. Eğer kadın milletvekili ve eş başkan konuşsaydı sırtımızı PKK'ya, PYD'ye yasladık diyebilecekti. Erkek eş başkan konuşsaydı, kendi öz savunmalarınızı kurun bu hükümetle hesabınızı görün diyecekti. İki tane polsimiz gece yarısı evinde ensesinde vurularak öldürüldü. Dün de binbaşımız saldırıya uğradı. Binbaşının öldürülmesi karşısında PKK'nın yayın organı Özgür Gündem'in bugünkü sayısında binbaşının öldürülmesinin 'HPG komuta konseyi üyesi Şervan Varto'nun hava saldırısında katledilmesinin misillemesi' olduğu belirtildi." Arınç'ın, konuşması sırasında HDP sıralarından yükselen seslere "Hanfendi sus, bir kadın olarak sus" diyerek yanıt verdi. Bu sözler üzerine HDP'li kadın milletvekilleri Bülent Arınç'a tepki gösterdi. CHP, Meclis’in olağanüstü toplanması için çağrı yapmış, HDP de bu çağrıya destek vermişti. Başbakan Ahmet Davutoğlu da talebi olumlu karşıladıklarını söylemişti. Davutoğlu, toplantıda son terör olayları ve operasyonlarla ilgili Meclis’i bilgilendireceklerini de belirtmişti.
Turkcell anlık mesajlaşma uygulaması BİP’e sesli ve görüntülü arama özelliği ekledi. Bu özellik sayesinde BİP’i kullananlar, artık mesajlaşma ekranından çıkmadan arama butonuna basarak birbirleriyle sesli veya görüntülü görüşme yapabiliyorlar. Bugüne kadar 3.4 milyondan fazla kez indirilen yeni BİP, tamamen yerli bilgi birikimi ve kaynaklarla Türkiye’de geliştiriliyor. Uygulamalar üzerinden sesli ve görüntülü arama yapılabilmesi için güçlü bir altyapı desteği gerekiyor. Kaybolan mesajlar ile mesajı gönderen kişinin belirlediği süre sonunda sohbet ekranından yok olan mesajlar BİP’e eklenen özelikler arasında yer alıyor. Kullanıcılarına kendi “caps”lerini oluşturma seçeneği de sunan uygulamayla, mesajlaşanlar, akıllı telefonlarında bulunan bir fotoğrafı kullanarak ya da yeni fotoğraf çekerek “caps” oluşturabiliyor. Turkcell kullanıcıları BİP üzerinden yaptıkları her türlü paylaşımını internet kotalarını harcamadan yapabiliyorlar. Tüm operatörlerlerin abonelerinin kullanabildiği uygulamayı, iOS veya Android işletim sistemine sahip akıllı telefon kullanıcıları ücretsiz indirebiliyor. Uygulamayla 160 ülkede ‘bip’liyorlar Turkcell’in büyümesine katkı yapacağına inandığı ürünlerin başında gelen BİP, 160’ın üzerinde ülkede indirildi. Turkcell, BİP’in Botsvana’dan bile indirildiğini tespit etti. BİP’in kullanıcılarının yarıya yakınını diğer operatörlerin aboneleri oluşturuyor. Turkcell’in düzenlediği kampanya ile BİP yükleyen Turkcell’liler, 1 GB internet kazanıyor.
Devre arası transfer sezonuna hızlı başlayan yeşil-siyahlılar, İsveç uyruklu 29 yaşındaki forvet oyuncusu Daniel Larsson ile Akhisar Belediyespor Yılmaz Atabarut Tesisleri'nde Başkan Hüseyin Eryüksel, yönetim kurulu üyeleri İbrahim Evren Acar ve Harun Eryüksel’in katılımı ile 2 yıllık sözleşme imzaladı.  Golcü oyuncu Daniel Larsson son iki sezondur Süper Lig’de Gaziantepspor forması ile 46 maçta 4 gol kaydederken, 4 de asist yaptı. Transferi teknik heyetin raporu dahilinde yaptıklarının altını çizen Akhisar Belediyespor Başkanı Hüseyin Eryüksel, hayırlı olmasını dilerken transfer çalışmalarının devam ettiğini belirtti.
Fetullahçı Terör Örgütü'nün ( ) darbe girişimine tepki göstermek amacıyla Karabük Kent Meydanı'nda toplanan vatandaşlara hitap eden  , Türk milletinin 15 Temmuz’da çok çirkin ve çok şerefsiz bir ihanetle karşı karşıya kaldığını söyledi. Darbe girişiminin karşısına dikilen ve geri püskürten Türk milletinin kahramanlıklarının anlatmakla bitmeyeceğini vurgulayan Şahin, vatandaşların Cumhurbaşkanı Recep Tayyip Erdoğan'ın davetiyle günlerdir demokrasi nöbeti tutuğunu belirtti.  Karabük'ün son zamanlarda 4 şehidi olduğunu, ikisinin PKK saldırıları, ikisinin ise FETÖ'nün saldırıları ile gerçekleştiğini anlatan ve meydandakilere "FETÖ terör örgütü ile PKK arasında ne fark var?" diye soran Şahin, şöyle devam etti: "Terörist başı Abdullah Öcalan ile Fetullah Gülen arasında ne fark var? Var mı bir fark? PKK terör örgütünün elebaşı İmralı'da cezasını çekiyor. FETÖ terör örgütünün başı Fetullah Gülen de Türkiye Cumhuriyeti Devleti ve hükümetinin uğraşları sonucu inanıyorum ki Türkiye’ye iade edilecektir. O da Türkiye’ye gelecek bağımsız yargı organları karşısında yargılanacak ve bu hainane davranışlarının Türkiye’ye, milletimize karşı girişmiş olduğu bu hainane eylemlerinin hesabını verecektir. Fetullah Gülen Türkiye’ye iade edildiğinde ona da uygun bir ada buluruz. Hatta Abdullah Öcalan ile komşu olmasını gönlümden geçiriyorum. Ona en uygun ada Hayırsız Ada'dır. İmralı’nın hemen yanındaki Hayırsız Ada."
!f Uluslararası Bağımsız Filmler Festivali kapsamında gösterime giren 'Benim Çocuğum' belgeseli, İstanbul'daki dört festival gösterimi sayesinde 1200, İstanbul, Ankara ve İzmir'deki galalar sayesinde de 950 kişiye ulaştı.  Filmin Ankara gösterimine CHP'li Milletvekillerinden Binnaz Toprak, Melda Onur ve Aykan Erdemir katıldı. 59 CHP Milletvekilinin imzaladığı, LGBT’lere ilişkin, meclis araştırma önergesinin imzacılarından CHP İstanbul Milletvekili Binnaz Toprak, filmde yer alan aileleri dünyanın en cesur insanları olarak gördüğünü ve filmi TBMM’de göstermek istediklerini söyledi. Toprak, eşcinsel olduğu için babası tarafından silah zoruyla kaçırılan ve kendisinden haber alınamayan Umut Göktuğ Söyler’le ilgili soru üzerine, “Aile ve Sosyal Politikalar Bakanı Fatma Şahin ve İçişleri Bakanlığı’nı aradım; fakat kendilerine ulaşamadım. En kısa sürede polisin harekete geçmesi için elimizden geleni yapacağız” açıklamasını yaptı. Benim Çocuğum'un Ankaralı ve İzmirli sinemaseverlerle bir başka randevusu Mart ayında. !f Ankara ve !f İzmir Festivalleri ile, 1 Mart’ta Ankara'da, 2 Mart'ta da İzmir’de gösterimleri yapılacak filmin yönetmenliğini Can Candan yaptı.
Kuveyt Eğitim Bakanlığı, klima sisteminde yaşanan arıza nedeniyle ülkede hükümete bağlı 30 okulda eğitime kısa süreliğine ara verdi.  Yerel medyada yer alan haberlere göre, Eğitim Bakanı Hamid el-Azami klima sistemi arızalanan hükümete bağlı 30 okulda pazar gününe kadar eğitime ara verilmesini kararlaştırdı. Eğitim-öğretim yılının başlamasından iki gün sonra alınan bu kararın ülke tarihinde bir ilk olduğu ifade edildi.  Sivil toplum kuruluşu Kuveytli Öğretmenler Derneği Başkanı Muti el-Acemi, Eğitim Bakanlığı'nın, klima arızası nedeniyle eğitime ara verilmesinin sorumlularını hesaba çekmesi gerektiğini ifade ederken, bakanlığa bağlı Öğretmenler Sendikası Başkanı Salih el-Azami de bakanlığın birkaç senedir onarım işini ihmal ettiğini aktardı. Başkent Bölgesi Genel Müdürü Bedriye el-Halidi ise yaptığı basın açıklamasında, başkent Kuveyt'te yer alan okullardaki arıza raporlarının çok az olduğuna işaret ederek, mühendislerin arızanın nedenini bulmak ve onarmak için gece gündüz mesai yaptıklarına dikkati çekti.  Kuveyt'te hava sıcaklığının zaman zaman 50 dereceye ulaştığı belirtiliyor.
Brezilya Başsavcısı Rodrigo Janot, eski devlet başkanları Luiz Inacio Lula da Silva ve Dilma Rousseff ile beş eski bakan hakkında, suç örgütü kurdukları ve rüşvet aldıkları gerekçesiyle Yüksek Mahkemeye suç duyurusunda bulundu. Başsavcı Janot, suç duyurusunda, eski devlet başkanları Silva ve Rousseff ile beş eski bakanın, aralarında devlet petrol şirketi Petrobras, Ulusal Kalkınma Bankası ve Planlama Bakanlığının da bulunduğu kamu kurumları aracılığıyla rüşvet topladıklarını savundu. Başsavcının suçladığı kişilerin tamamı İşçi Partisi mensubu. Bu kişilerin 480 milyon dolar rüşvet aldıkları iddia ediliyor. İşçi Partisinden yapılan açıklamada, Başsavcı Janot'un kanıt sunma dan suçlamada bulunduğu belirtildi. Eski Devlet Başkanı Lula da Silva, temmuz ayında "pasif rüşvet ve kara para aklama" suçlarından 9 yıl 6 ay hapis cezasına çarptırılmış ve sonrasında emeklilik fonları da dahil bütün mal varlıkları dondurulmuştu. Karar itiraz eden Silva, suçlu olduğunu gösteren tek bir kanıt varsa cezaevine kendi rızasıyla gideceğini belirterek suçlamaları siyasi olarak nitelendirmişti.
BATMAN - Hasankeyf Kazı Ekibi Başkanı ve Batman Üniversitesi Rektörü Prof. Dr. Abdüsselam Uluçam, yaptığı açıklamada, kazı çalışmalarının mayıs ayında başlayarak ekim ayına kadar süreceğini bildirdi. Prof. Dr. Uluçam, Hasankeyf kurtarma kazısı konusunda ödenek sıkıntısı çekmediklerini belirterek, ''Bu yıl kazı için Başbakanlık GAP İdaresinden 1 milyon 250 bin ve DSİ'den 400 bin TL ödenek ayrıldı'' dedi. Bu yıl yapılacak kazı çalışmalarını Artuklu Köşkü, Selahiye Bahçeleri içindeki Haydarbey Zaviyesi, kale başındaki Büyük Saray ve Höyük'te yapacaklarını ifade eden Uluçam, kazı çalışmalarına 12 öğretim görevlisi, 22 doktora ve yüksek lisans öğrencisi, 80 lisans öğrencisi ve 150 işçiyle sürdürüleceğini ifadeetti. Prof. Dr. Uluçam, Hasankeyf'teki çalışmaları kapsamında bu yıl ilk defa bir höyükte de kazı yapacaklarını belirterek, höyük kazısına Ege Üniversitesi'nden Prof. Dr. Gülriz Kosbe ile Prof. Dr. Hayat Erkanal'ın yer alacağını söyledi.   Bu yıl destekleme projesini Zeynelbey Türbesi'nden başlattıklarını kaydeden Prof. Dr. Abdüsselam Uluçam, Zeynelbey Türbesi için malzeme analizi yapıldığını ve askıya alma projesini uygulamaya başladıklarını belirtti. Hasankeyf'teki arkeolojik kazıların ne zaman biteceğine dair bir tarih vermenin mümkün olmadığına değinen Uluçam, baraj yapımı konusuyla ilgileri bulunmadığını belirterek, ''Baraj yapımı hükümetin ve devletin sorunudur. Biz burada Hasankeyf'in kültürünü ve tarihi dokusunu ortaya çıkarmaya çalışıyoruz'' diye konuştu.
CHP Genel Başkanı Kemal Kılıçdaroğlu, Şırnak ve Mardin'deki terör saldırılarına lişkin, "Ülkeyi kim yönetiyor Allah aşkına Nereye gidecek bu ülkenin hali Ne olacak bu ülkenin hali ben merak ediyorum. Vatandaş olarak merak ediyorum, siyasetçi olarak değil. Varsa bir sorun çözelim, getirin çözelim. Ne istiyorsanız çözelim, yapalım, 'bu dursun artık yeter' diyoruz" dedi. Kılıçdaroğlu, Dil Derneği ve Çankaya Belediyesinin Şinasi Sahnesi'nde düzenlediği 84. Dil Bayramı Törenine gelişinde, basın mensuplarının sorularını yanıtladı. "Doğu ve Güneydoğu'dan yine şehitler var. Neler söylemek istersiniz?" sorusuna, Kılıçdaroğlu, "Emin olun ne söyleyeceğimi bilmiyorum. Terörü bitirmek için ne gerekiyorsa verelim, bizden ne istiyorsanız her türlü katkıyı verelim dedik. Yasa değişikliği, hay hay buyurun yapın, anayasa değişikliği, hay hay buyurun yapın. Ne istedilerse bütün talepleri karşılandı ama bugün gerçekten son derece üzgünüm 10 şehidimiz var" yanıtını verdi. "İyi de bu işin sorumlusu kim 10 eve ateş düştü" diyen Kılıçdaroğlu, sözlerini şöyle sürdürdü: "Ne söylüyoruz 'Şehitlerimize Allah rahmet eylesin', evet Allah rahmet eylesin, 'ailelerine başsağlığı', ailelerine başsağlığı diliyoruz, 'Türk milletinin başı sağolsun', evet Türk milletinin başı sağolsun. İyi de bunu ne zaman ve nereye kadar söyleyeceğiz Kim bu işin sorumlusu Bir sorumlu çıkması lazım, birisinin bir açıklama yapması lazım, neden bu kadar şehidimiz geliyor, neden bugüne kadar doğru dürüst bir önlem alınmadı diye. Neden bu tablo annelerin önüne konuyor O annelere ne anlatacağız, ne söyleyeceğiz Bu işin sorumlusu siyaset kurumudur, dünyanın her tarafında böyledir. Vatandaşı, esnafı manavı, sanayiciyi, sanatçıyı sorumlu tutamayız. Ülkeyi kim yönetiyor Allah aşkına Nereye gidecek bu ülkenin hali Ne olacak bu ülkenin hali ben merak ediyorum. Vatandaş olarak merak ediyorum, siyasetçi olarak değil. Varsa bir sorun çözelim, getirin çözelim. Ne istiyorsanız çözelim, yapalım, 'budursun artık yeter' diyoruz."
Amerikan Havacılık ve Uzay Dairesi'nin (NASA) radarının, Ay'ın kuzey kutbunda bazı kraterlerin içinde buz bulduğu belirtildi.  NASA'nın bugün yayımladığı bildiride, Hindistan'ın Chandrayaan-1 uzay aracında bulunan NASA'nın Mini-SAR adlı radarının, Ay'ın kuzey kutbu yüzeyinde 1,6-15 kilometre çapında "buz ihtiva eden 40'dan fazla krater tespit ettiği" belirtildi.  Bildiride, buz miktarının tam olarak henüz bilinmediği belirtilerek, ancak 600 milyon ton olabileceği tahminine yer verildi.  Bugüne dek, bilimadamları Ay'ın kuru olduğunu, ancak bazı kraterlerin dibinde buz birikintisi bulunabileceğini öne sürüyorlardı.  Mini-SAR projesini yürüten Paul Spudis, radarın Ay'da buz tespit etmiş olmasının Dünya'nın uydusunu eskisinden daha da ilgi çekici hale getirdiğini söyledi.  Uzmanlar, Ay'ın kutuplarındaki kraterlerin Dünya'dan gözükmediği için, Mini-SAR adlı radarın 2009 yılında radyo dalgalarını bir noktada toparlama yöntemiyle, Ay'ın kutuplarındaki kraterlerin haritasını çıkardığını belirtti.  NASA yetkililerinden Jason Crusan, radarın yolladığı verilerin Ay'da buz bulunduğunu gösterdiğini ifade ederek, böylece Ay'a yönelik yeni hedef ve misyonlar oluşturulabileceğine dikkat çekti.  Mini-SAR'ın buluşu, ABD Başkanı Barack Obama'nın birkaç hafta önce ABD'nin Ay'a yeniden astronot yollama projesinden vazgeçtiğini belirten açıklamasından sonra ortaya çıktı.  Radarın Ay'ın kuzey kutbundaki buz keşfi, Amerikan Fizik Birliği'nin Geophysical Research Letters adlı dergisinde yayımlanacak.
Fenerbahçe ekonomik olarak düzlüğe çıkmak için çalışmalar yaparken Şampiyonlar Ligi’nden uzak kalmak kulübü çok zorluyor. 1998-2008 arası 5 kez Devler Ligi’nde boy gösteren Sarı-Lacivertliler, son 10 yıldır bu önemli organizasyonun kapısından içeri dahi giremiyor, 220 milyon Avro’luk kayıp bel büküyor. Sarı-Lacivertlilerin, Şampiyonlar Ligi’nden uzak kalması rakiplerini avantajlı hale getirdi. Fenerbahçe’nin Devler Ligi’nde boy gösteremediği dönemde ezeli rakip Galatasaray tam 6 kez bu arenada mücadele ederken, Beşiktaş 2 , Trabzonspor ve Bursaspor da 1’er kez Avrupa’nın en büyük organizasyonuna katılım gösterdi.  UEFA’dan merakla beklenen karar henüz gelmemesine rağmen transfer çalışmalarına hız veren Fenerbahçe, DG Sivasspor forması giyen Emre Kılınç ile el sıkıştı. Sarı-Lacivertliler, Süper Lig'de geçtiğimiz sezonun en flaş isimlerinden biri olan 25 yaşındaki orta alan oyuncusunun menajeriyle görüşerek prensip anlaşması sağladı. Bu gelişmenin ardından Sivasspor ile masaya oturan Sarı-Lacivertli kulüp 2.5 milyon Avro’luk teklif yaptı. Sivasspor 1 yıl sözleşmesi kalan Emre için 4.5 milyon avro istedi. İki kulüp arasında pazarlıklar önümüzdeki günlerde de devam edecek. Fenerbahçe’nin kadrosuna katmak istediği Medipol Başakşehirli İrfan Can Kahveci’nin transferinde de önemli gelişmeler yaşanıyor. Emre Belözoğlu’nun yönetime “mutlaka alınmalı” dediği İrfan Can ile olumlu görüşme yapan F.Bahçe, Başakşehir’den indirim bekliyor. Turuncu-Lacivertliler 7 milyon Avro’da ısrar ederken Fenerbahçe 5.5 milyon Avro veriyor. Ancak İrfan Can’ın F.Bahçe’de oynamak istemesi Sarı- Lacivertli yönetimin en büyük kozu. Yönetim, başta Sevilla olmak üzere bir çok Avrupa kulübünün takibinde olan İrfan Can’ın fiyatı daha fazla yükselmeden önümüzdeki hafta önemli bir mesai sarfedecek. Medipol Başakşehir’de geçtiğimiz sezon 37 maçta forma giyen İrfan Can Kahveci 4 gol ve 4 asistlik performans sergiledi.
İstanbul’da görev yapan hâkim L.A.’nın eskort sevgilisine uyguladığı şiddet, adliyeye taşındı. İddiaya göre, İstanbul’da 23 Eylül günü meydana gelen olay şöyle gelişti;   Adliyesi’nde görev yapan hâkim A.B., bir yıldır aşk yaşadığı L.A.’yı arayarak görüşmek istedi, randevu ayarlandı. Hâkim A.B., görüşmeye daha önce ‘zimmet’ suçundan meslekten ihraç edilen eski savcı İ.T. ile birlikte gitti. Otomobilde eski savcı İ.T.’yi gören L.A., rahatsızlığını sevgilisi A.B.’ye iletince beklenmedik bir yanıtla karşılaştı. İddiaya göre A.B., sevgilisine “Hadi gel benim eve gidelim. Hep beraber takılalım” önerisinde bulundu. L.A.’nın bu talebi reddetmesi üzerine tartışma çıktı. Tartışma sırasında eski savcı İ.T., genç kadını darp etti. L.A., hâkim A.B.’nin Ataköy’deki evine giderken, eski savcı İ.T. otomobilden inerek çiftin yanından ayrıldı. Gazete Habertürk'ten Fevzi Çakır'ın haberine göre A.B., L.A.’dan şikâyetçi olmamasını isteyerek, “Eve çıkalım uyuyalım. Cezam neyse çekerim. Sabah gider şikâyet edersin” dedi. Kadının banka hesabına para havale eden A.B., sevgilisi L.A.’yı şikâyet başvurusu konusunda ısrarcı olması üzerine darp etti. Ardından L.A. hastaneye giderek darp raporu aldı. Raporda, genç kadının yüzünde morluk, dudağında kesik ve kolunda izler olduğuna dair tespitlere yer verildi. Bu raporla İstanbul Adliyesi’ne giden L.A. her iki isimden de şikâyetçi olduğuna dair dilekçeyi savcılığa teslim etti. L.A., dilekçesinin bir örneğini de Hâkimler ve Savcılar Kurulu (  ) Bürosu’na verdi. Dilekçenin ulaşmasının ardından başvuruyu ele alan HSK, hâkim A.B. hakkında soruşturma izni verdi ve iddiaları araştırması için bir müfettiş görevlendirdi. Müfettişten gelecek rapor doğrultusunda kurul, A.B.’nin eyleminin “mesleğin şeref ve nüfuzuna veya şahsi onur ve saygınlığına zarar vereceği”ne kanaat getirirse, kınama, uyarma, yer değiştirme ve meslekten ihraca varıncaya kadar bir dizi disiplin cezası verebilecek. Hâkim A.B., hakkındaki “darp” iddialı adli soruşturmayı da İstanbul Cumhuriyet Başsavcılığı yürütecek. Savcılık soruşturma sonunda iddiaları yerinde bulursa hâkim hakkında dava açılacak.
Kuzey Kore'nin füze denemesinin ardından küresel piyasalarda artan risk algısı ile güne yükselişle başlayan  /TL, yeniden düşüşe geçti. Kur, öğleden sonra 3,44 seviyesinin altına indi. Kuzey Kore, ABD Başkanı Donald Trump'ın sert uyarılarına ve Birleşmiş Milletler Güvenlik Konseyi'nin (BMGK) kararlarına rağmen yeni bir balistik füze denemesi daha gerçekleştirdi. Japonya, Kuzey Kore'nin yeni balistik füze denemesi yaptığını ve füzenin Japonya'nın üzerinden geçtiğini duyurdu. Füze denemesinin ardından piyasalarda jeopolitik risk algısının yükseldiği ve doların gelişmekte olan ülke para birimleri karşısında yükselişe geçtiği görülürken, güvenli liman olarak görülen altına olan talebin de artması dikkati çekti.  Uzmanlar, Kuzey Kore'nin füze denemeleri ile ilgili haber ve açıklamaların piyasaların yönü üzerinde belirleyici olacağını belirterek, dolar/TL'nin 3,4390 seviyesinin destek, 3,4800 ve 3,5000 seviyelerinin direnç konumunda olduğunu ifade etti.  /TL 4,1397'den işlem görüyor.  paritesi, Kuzey Kore'nin Japonya üzerinden balistik füze atışında bulunmasının ardından 2015 yılının ocak ayından beri ilk kez 1,20 seviyesinin üzerine çıktı.
'de bugün Genel Kurul'a gelmesi beklenen 'iç güvenlik paketi'yle ilgili görüşmeler öncesinde milletvekilleri Mersin'in Tarsus İlçesi'nde işlenen Özgecan Aslan cinayetine ilişkin söz aldı. Konuşmacılar, vahşi cinayete tepki gösterdi. MHP Genel Başkan Yardımcısı Ruhsar Demirel ve CHP adına Aytuğ Atıcı partileri adına söz aldı.  Milletvekilleri, koyu renk kıyafetle Genel Kurul salonuna geldi. Muhalefet temsilcilerinin ardından Aile ve Sosyal Politikalar Bakanı   da söz aldı. İslam'ın konuşması sırasında bazı CHP'liler Genel Kurul Salonu'nu terk etti.
FIFA'nın Atletico Madrid'e '2 dönem transfer yasağı' cezası vermesi Galatasaray'ın transfer planlarını da etkiledi. Ceza nedeniyle İspanyol ekibinin yeni bir yol haritası çizdiği ortaya çıktı. İspanyol ekibinin üç futbolcusu için Galatasaray harekete geçmiş, Yannick Carrasco, Oliver Torres ve Saul'ü kiralamak için girişimlere başlamıştı. Madrid ekibinin Rayo Vallecano ile oynadığı maçı izleyen sarı-kırmızılı yetkililer, ilk planda kanat oyuncusu Oliver Torres için harekete geçerken, Saul ve Carrosco'nun da kiralanması için girişimde bulunmuşlardı. Ancak İspanya'dan gelen haberler Atletico'nun genç yıldızlarının, FIFA'nın aldığı karardan sonra sarı-kırmızılı ekipten uzaklaştığını ortaya koydu. Her ne kadar bu transfer dönemini kapsayan bir yasak olmasa da, önümüzdeki dönemler için yeni oyunculara yasak getiren kararın, dev kulübü bu isimleri elinde tutma politikasına mecbur ettiği bildirildi.
Ankara'nın Çankaya ilçesinde düzenlenen operasyonda, Youtube kanallarında yasa dışı bahis sitelerinin reklamına yer verdikleri gerekçesiyle 2 kişi gözaltına alındı.  Ankara Emniyet Müdürlüğü Siber Suçlarla Mücadele Şube Müdürlüğü ekipleri, sosyal medyada çok sayıda takipçisi olan Bülent M. ve Amir Z'nin yayımladıkları videoların altına yasa dışı bahis sitelerinin reklamını koyduğunu belirledi. Düzenlenen operasyonda, Bülent M. ve Amir Z. gözaltına aldı, evlerinde yapılan aramada, çok sayıda dijital materyal ele geçirildi.  Orta Afrika Cumhuriyeti vatandaşı Amir Z'nin üniversite öğrencisi olduğu öğrenildi.
Sezona teknik direktör Safet Susic yönetiminde TFF Süper Kupa maçında penaltılar sonucunda Galatasaray'ı yenerek başlayan Akhisarspor, ligde istediği sonuçları alamadı. Susic'le yollarını ayırdıktan sonra ligde Cem Kavçak yönetiminde 1 maça çıkan yeşil-siyahlı ekipte daha sonra Cihat Arslan takımın başına getirildi. Arslan'la da yollarını ayıran Akhisarspor, tekrar Kavçak'la çalışmaya başladı. Süper Lig'de son 3 haftaya 25 puanla son sırada giren Akhisarspor, yarın konuk olacağı Fenerbahçe karşısında olası puan kaybında lige veda edecek. Ege temsilcisi, Fenerbahçe'yi yense bile düşme hattının hemen üzerindeki Göztepe'nin alacağı bir galibiyetle yine ligden düşecek.
Türkiye Futbol Federasyonu (TFF) Profesyonel Futbol Disiplin Kurulu (PFDK) kararları açıklandı. Kurul, Galatasaraylı futbolcu Ryan Henk Donk'a Antalyaspor maçında yaptığı faul nedeniyle 2 resmi müsabakadan men cezası verdi. Kardemir Karabükspor'a 1 maç seyircisiz ve 30 bin TL, teknik sorumlu Yücel İdiz'e 1 müsabakada soyunma odasına ve yedek kulübesine giriş yasağı ile 6.500 TL, futbolcu Cemil Adıcan'a ise 7 resmi müsabakadan men ve 9 bin TL para cazası verildi.
Kahvehaneler yaklaşık 500 yıl önce bugünkü vasfından çok başka bir konumdaydı bu kentte. Sadece boş zaman doldurulan değil önemli konularda fikir alışverişinde bulunulan ve en güzel kahvenin tadıldığı yerlerdi. Eski kahvelerin tadını belki de yapılış şekli değiştiğinden beri alamıyoruz. “Üç Şehir Bir Kahve” sergisi kapsamında düzenlenen “Kahve Bahane Sohbet Şahane” söyleşilerinin konuklarından Mehmet Kurukahveci Kültür Merkezi Sözcüsü Öğr. Gör. Çiçek Akçıl Harmankaya kentteki kahvehanelerin tarihini ve eski lezzeti tadabileceğiniz kahvehaneleri anlattı. Günümüzde eski İstanbul kahvehanelerine mimari anlamda benzeyen ve eski kahvelerin lezzetini yakalayabileceğimiz tek bir kahvenin bulunduğunu söyleyen Harmankaya, “Kadırga Meydanı’nda “Havuzlu Kahve” adıyla bilinen Arif Amca’nın kahvehanesi eski bir tulumbacı kahvehanesinin devamı olarak kültürünü yaşattı. İstanbullular hem bu kültürü mimari hem de lezzet açısından hissedebilmek için bu kahvehaneyi tercih edebilir” diyor. “Tarihi ve özgün anlamında Kadırga Havuzlu Kahve, Üsküdar Çiçekçi Kahvesi, Kapalıçarşı Şark Kahvesi, Cankurtaran Erol Taş Kahvesi ve Eyüp Piyer Loti Kahvehanesi gibi tarihi kahvehaneler eski kahve kokusunu ve tadını alabileceğiniz nadide mekânlardır” diyen Harmankaya, eski İstanbul kahvehanelerinin genelde deniz kenarında ya da Boğaz gören seyir tepelerinde inşa edildiklerini söyleyerek, “Özellikle Tophane, Haliç, Eminönü, Divanyolu, Aksaray-Beyazıt bölgelerinde kahvehaneler yoğunlaşmıştı. Şimdi de görmek mümkün fakat eski kültürü ve lezzeti yaşatan kahvehane artık çoğunlukta değil” diyor. Kanuni Sultan Süleyman’ın son döneminde kentte 50 kadar kahvehanenin bulunduğunu söyleyen Harmankaya, 16. yüzyıl sonunda 600, 19. yüzyıl sonunda ise en az 2500’e ulaştı bu rakam. Günümüzde bir rakam vermek zor ama Batı’daki ismiyle bu tür mekânlar artık cafe olarak adlandırılıyor” diyor. “Kahve konusunda İstanbul’un en önemli özelliği bir buluşma noktası olmasıdır” diyen Harmankaya, “Döneminde Orta ve Uzakdoğu ticaretinin son durağı olan Eminönü-Tahtakale noktasını ziyaret eden Arap ve İranlı Müslümanlar, Hintliler, Kuzey Afrikalılar ve İspanyol Yahudileri gibi değişik ırk ve dine mensup tüccarlar, Doğu ve Batı arasındaki ilişkide de önemli rol oynamıştır” diyor. Kahvenin İstanbul’a gelişine ilişkin kaynaklarda iki farklı dönemin ileri sürüldüğünü belirten Harmankaya, “İlk tarih, kahvenin 1517-1519 tarihleri arasında Yavuz Sultan Selim’in Mısır’ı fethi sırasında İstanbul’a geldiği. Bunun yanında Katip Çelebi’ye göre de kahve 1543 yılında Kanuni Sultan Süleyman döneminde Yemen Valisi Özdemir Paşa tarafından İstanbul’a getirilmiştir” diyor. “Biz Türk Kahvesi diyerek genellikle Arabica cinsi kahve çekirdeklerinden elde edilen, cezvede içine şeker katılarak pişirilen kahveyi tanımlamış oluyoruz” diyen Harmankaya, “Dünyada içine pişirme esnasında şeker katılan tek kahve Türk kahvesidir. İlk dönemlerde güğümlerde pişirilen kahve daha sonraları ibriklerde ve en son cezvede pişirilmeye başlandı. Ancak bu keyif günümüzde yerini makinelere bıraktı” diyor. İstanbul’un kahve kültürünün ilk kahvenin getirildiği ve kahvehanelerin açıldığı Tahtakale Tahmis Çarşısı’nda başladığını söyleyen Harmankaya ekliyor, “Burada çekirdek halinde getirilen kahve, kavrulur ve Yeniçeri teşkilatına bağlı Tahmis Ocağı tarafından denetlenen dibeklerde öğütülerek esnafa dağıtılırdı. O günden bugüne sohbet isteyen gönüllerin bahanesi kahve oldu.” “Osmanlı döneminde kahve ilk yıllarından itibaren yasaklarla karşılaştı” diyen Harmankaya, “Özellikle Kanuni döneminin en ünlü Şeyhülislamı Ebu Suud Efendi’nin ‘Kömür derecesinde kavrulan kahvenin içilmesi haramdır’ dediği fetvası üzerine İstanbul’a kahve getiren gemiler altları delinerek batırılmış. Bu yasağın önemli sebepleri arasında hazinenin kahveden aldığı gelirlerin azalması gösterilir. Daha sonraki yıllarda III. Selim, III. Murat ve I. Ahmet dönemlerinde de kahve yasakları devam etmiş, özellikle IV. Murat dönemi yasağı oldukça dikkat çekici olmuştur. 1633 yılına denk gelen bu dönemde Cibali yangını bahane edilerek kahvehaneler kapatıldı” dedi.
CHP İstanbul İl Başkanı Oğuz Kaan Salıcı ile genel merkeze gelen CHP İstanbul Büyükşehir Belediye Başkan Adayı Mustafa Sarıgül, Kılıçdaroğlu ile makamında yaklaşık bir saat görüştü.  Görüşme sonrası gazetecilere açıklamalarda bulunan Salıcı, ziyareti Kemal Kılıçdaroğlu'nu pazar günü İstanbul'da yapacakları "İktidara Hazırlık Merkezi" ve il binasının açılışına davet etmek için gerçekleştirdiklerini söyledi.  Konuşmasında Sarıgül'den "İstanbul Belediye Başkanımız" diye bahseden Salıcı, "Allah söyletiyor" esprisi yaptı.  Coşkulu bir açılış gerçekleştireceklerini ve Kılıçdaroğlu'nu havalimanından itibaren büyük bir konvoyla karşılayacaklarını ifade eden Salıcı, "Pazar günü CHP'nin seçimi kazandığını tüm Türkiye görecek" dedi.  Sarıgül ise "kamuoyu yoklamalarının gereğini" yaparak, kendisinin adaylığını onaylayan Kılıçdaroğlu ve Parti Meclisi üyelerine teşekkür ederek konuşmasına başladı.  Sorumluluğunun farkında olduğunu dile getiren Sarıgül, "Başta genel başkanım olmak üzere, onun nezdinde tüm partili yurttaşlarıma teşekkür etmek için buradayım" dedi.  Kılıçdaroğlu'nun yaptıkları daveti kabul ettiğini bildiren Sarıgül, açılışın merkezini genel başkanın yapacağını söyledi.  Siyasi parti gözetmeksizin tüm İstanbullular'ı açılışa beklediklerini kaydeden Sarıgül, şunları kaydetti:  "Çünkü İstanbul'da bizim ötekimiz olmayacak. İstanbul'da kin, nefret, sevgisizlik dönemini bitireceğiz. İstanbul'da barış, özgürlük ve demokrasi dönemi başlayacak. İstanbul'da din, dil, ırk, kültür, mezhep farkı kesinlikle gözetmeyeceğiz. İstanbul'da muharrem ayı da bizim, ramazan ayı da bizim. Başı kapalı olan kardeşlerimiz de bizim, başı açık kardeşimiz de bizim. İstanbul'da inançlara saygılı laikliği en üst düzeyde yurttaşlarımızla buluşturacağız. Cumhuriyetin değerlerini yurttaşlarımızla buluşturacağız. Pazar günü Sayın Genel Başkanımızın uğurlu elleriyle açacağı İstanbul Büyükşehir Hazırlık Merkezinin açılışının ardından, İstanbul'da çalmadığımız kapı, sıkmadığımız el kalmayacak. Projelerimizi, görüşlerimizi, düşüncelerimizi bütün yurttaşlarımıza anlatacağız. İnanıyorum ki yurttaşlarımız bu çağrımıza olumlu bir şekilde cevap verecekler. İstanbul'da Mustafa Sarıgül kazanmayacak, İstanbul'da sevgi kazanacak, barış kazanacak, CHP kazanacak."  İstanbul merkezli operasyonun gündeme gelip gelmediğinin sorulması üzerine ise Sarıgül, tamamen İstanbul'u konuştuklarını söyledi.  Genel merkezdeki partililerle bir süre sohbet eden Sarıgül, Genel Başkan Yardımcısı Faruk Loğoğlu tarafından uğurlandı.  Öte yandan CHP'nin Ankara Büyükşehir Belediye Başkan Adayı Mansur Yavaş da Genel Başkan Kılıçdaroğlu'nu ziyaret etti.  Sarıgül öncesinde gerçekleşen ziyaretin yaklaşık yarım saat sürdüğü belirtildi.
Füsun Saka, HT Cumartesi'de Kapadokya'yı kaleme aldı. Kapadokya’ya adımınızı atıp peri bacaları ile karşılaştığınızda, gerçekten de perilerin varlığına inanmak istiyorsunuz. Ama şimdilik bırakın onlar düşlerimizde kalsın. Gerçek Kapadokya ise ta Pers İmparatorluğu zamanında volkanik dağların arasına kurulan bu ülke. Bölge Erciyes, Güllüdağı ve Hasandağı’nın 60 milyon yıl önce püskürttüğü lavlar sonucu oluşan yumuşak bir kaya yapısına sahip. Ancak, zaman içinde yağmur ve rüzgara maruz kalan bu kayalar, büyülü bir görüntü almış, adı da ‘Peri bacaları’ oluvermiş. Peri bacalarının arasında süzülerek, muhteşem Kapadokya manzarasını yüksekten izlemek Kapadokya’nın vazgeçilmezleri arasında. Pers dilinde ‘Güzel Atlar Ülkesi’ anlamına gelen Kapadokya’da sabaha karşı ya da bir akşamüstü, peri bacalarının irili ufaklı yükseldiği ovayı seyrederken, bu topraklardan bir zamanlar birçok medeniyetin geçip gittiğini hissetmekle kalmıyor buna şahit de oluyorsunuz. Bu efsanevi topraklarda her mevsim gezilip görülecek yerler var. Üstelik bölgede kurulan oteller, Kapadokya’da geçireceğiniz zamanı daha da kaliteli hale getiriyor. Kapadokya denildiğinde adı ilk akla gelenler; Avanos, Göreme, Akvadi, Uçhisar, Ürgüp, Ortahisar Kaleleri, Aynalı ve El Nazar kiliseleri, Güvercinlik Vadisi, Ihlara, Güllüdere Vadisi, Derinkuyu, Kaymaklı, Özkonak Yeraltı şehirleri, Çavuşin, Paşabağı- Zelve antik kentleri. Doğal olarak, Kapadokya’yı tanımak için iki ya da üç gün yetmez. En az bir hafta ayırmalısınız. Kayalara oyulup adeta saklanan Kapadokya evleri ve güvercinlikler, yöreye özgü en belirgin görüntü. Yüzlerce yıl boyunca, barınma, ibadet, eğitim gibi birçok ihtiyaç bu mekanlarda karşılanmış. Şimdilerde de bu kayaların içindeki son derece lüks otellerde konaklamak mümkün. Kapadokya sadece mimarisi ile ön plana çıkmıyor, şarapçılık da bu verimli toprakların en önemli gelir kaynaklarından biri. Antik dönemde adı Hallys olan Avanos, Kızılırmak Nehri kıyısında kurulmuş. Nevşehir’in 18 kilometre doğusunda yer alan ilçenin adı her medeniyette değişmiş. Son olarak Osmanlı döneminde adı Avanos olan kent, aynı zamanda, çanak-çömlek yapımcılığı ile ünlü. Göreme; Nevşehir-Ürgüp-Avanos arasında, etrafı vadilerle çevrili bir bölgede yer alıyor. Kasaba ve çevresinin Roma döneminde Avanos halkı tarafından mezarlık olarak kullanıldığı rivayet ediliyor. Ortaçağın başlarında, 11 ve 13. yüzyılda Hristiyanlar için başpiskoposluk merkezi durumunda olan Göreme ve çevresinde çok sayıda dini yapı var. Burayı bir nevi açık hava müzesi gibi dolaşmak mümkün. Kapadokya’nın en muhteşem manzaralarından birine sahip olan Uçhisar, Nevşehir’e yedi kilometre uzakta. Kale adı verilen yüksek kaya içine ve onun civarına oyulu yapıları ile tanınan bölgede, en büyük keyif, manzarayı seyredalmak. Burada, Avanos’a kadar tüm vadi ayaklarınızın altına seriliyor. Kapadokya’nın en önemli turizm merkezlerinden Ürgüp’te kayalara oyulu birçok otel bulunuyor. Serinn House, yörenin gizemine lüksü ve rahatlığı da katıyor. Kayaların doğal dokusuna zarar verilmeden özenli bir çalışma ile evden otele dönüştürülen Serinn House, eskiye ve doğaya sadık kalınarak restore edilmiş. Ürgüp’ün Esbelli Mahallesi’nde, mahalleye de ismini veren dillere destan taşlar kullanılarak yüzlerce yıllık kayadan oyma mağara dokusunu tasarım ve konforla buluşturan mekan, her ayrıntısında kendinizi özel hissettirecek nitelikler taşıyor. Üç vadiden oluşan eski bir yerleşim alanı olan Zelve, Avanos’a beş kilometre uzaklıkta. Burada da neredeyse her vadideki gibi kilise, manastır ve kayadan oyma evler bulunuyor. Zelve 1952 yılında afet bölgesi kapsamına alınarak, iskana kapatılmış ve sit alanı ilan edilmiş.   Kayalara oyulan evler ve kiliseler, onları saldırılardan koruyan devasa birer sığınaktı.   Kapadokya bölgesinin en meşhur yemeği yöresel bir lezzet olan testi kebabı. Geleneksel testi kebabı Avanos testisi içine et konulup tandırda pişirilerek yapılıyor. Yöre üzümünden şaraplar, pekmez, Acıgöl’ün kabak tatlısı, Ortahisar’ın kayısıları tadına bakılacak lezzetler arasında. Yöre Hacıbektaş kasabasına yakın olduğu için sema gösterileri yapılıyor. Sırf Sema izlemek için bile gidilir.  Kapadokya’da sadece din ve tarih gezisi yapılmıyor. Zamantı Kanyonu’ndaki şelaleler rafting sevenler için kaçırılmaz fırsatlar sunuyor. Kapadokya’da arazinin yapısından dolayı her yere otomobille gidilemiyor. Bu nedenle bisiklet ya da daha zor koşullarda da at sırtında araziyi gezmek mümkün.  Uçhisar Kalesi’nden güneşin doğuşu ve batışını izlemek için dünyanın birçok yerinden binlerce turist geliyor.  Kapadokya, medeniyetlerin tüm izlerini taşıyan bir bölge. Gerek din gerekse kültürel gelişimi izlemek için çok iyi bir seçenek.
Ürün yöneticisi Kayvon Beykpour attığı tweet ile yeni bir seçim sürecine girildiğinden "birinci önceliğimiz onaylama programı olmaktan çıktı (seçim dürüstlüğü oldu)" dedi. , geçen kasım ayında da onaylanma sürecini durdurmuştu.  Charlottesville'deki beyaz üstünlüğünü savunan gösteriyi düzenleyen Jason Keller'ın hesabının onaylı olması sonrasında eleştiri yağmuruna tutulan şirket, durdurmayı onaylanmanın ne anlama geldiğini baştan tanımlamak için yaptığını açıklamıştı. Twitter, daha sonra onay sürecini yeniden devreye aldı. Bu seferki sürecin en az 4 hafta süreceği belirtilirken, sonrasında devam edilip edilmeyeceği ya da yöntemin değişip değişmeyeceği konusunda bilgi verilmedi.
Bursa'da önceki gün ünlü oyuncu Tamer Karadağlı’nın motosiklet kazasında yaralanıp hastaneye kaldırılması bu tutku ve motosiklet kazası ölümlerini tekrar gündeme getirdi. İki bileği kırılan ve İstanbul’da tedaviye alınan Karadağlı’nın ardındansa Türkiye iki acı haber daha aldı. Manisa’nın Saruhanlı İlçesi’nde, Akhisar’dan   yönüne giden Türkiye Basketbol 2. Ligi ekiplerinden Best Balıkesir’in antrenörü Mete Babaoğlu yönetimindeki cip Ali Duran Yılmaz (17) ve Şamil Akdeniz’in (17) bulunduğu motosiklete çarptı. Kaskları bulunmayan Şamil Akdeniz karşı şeride fırladı. Ali Duran Yılmaz ise motosikletle cipin altında bir süre sürüklendi. 17 yaşındaki her iki genç de hayatlarını kaybetti. Antrenör Babaoğlu 2 kişinin ölümüne sebep olduğu iddiasıyla gözaltına alındı. Adliyeye sevk edilen Babaoğlu, savcılıktaki sorgusunun ardından çıkarıldığı mahkemece tutuklandı. Denizli’deyse, Sarayköy İlçesi’ndeki baraj gölünde balık avladıktan sonra motosikletle yola çıkan iki genç, motosikletin kontrolden çıkması üzerine sulama kanalına devrildi. Akıntıyla sürüklenen Yakup Ergin yaşamını yitirdi. HABERTÜRK, ardı arkası kesilmeyen motosiklet kazalarını inceledi. 8 Temmuz-12 Ekim 2014 tarihleri arasında yurt genelinde yaşanan 138 motosiklet kazasında 152 kişi yaşamını yitirdi. Ölenlerin çoğunuysa 30 yaş altında gençler oluşturdu. Türkiye İstatistik Kurumu’nun (TÜİK) geçtiğimiz yılki verilerine göre; ölümlü ve yaralanmalı trafik kazalarının yüzde 16.2’sini motosiklet kazaları oluşturdu ve geçtiğimiz yıl 292 motosiklet sürücüsü kazada can verdi. Hızla artan motosiklet kazalarında ölüm oranını artıran en büyük etken kask takmamak oldu. Motosiklet eğitmeni Rahmi Barutçu, motosiklet kullanma eğitimine talebin az olduğunu, motosiklet eğitiminin yeterli düzeyde verilmediğini ve Milli Eğitim’in ehliyet verme standartlarının düşük olduğunu söyledi. Barutçu, şöyle konuştu: “Çoğu sürücü kursu ehliyet öncesi eğitim bile vermiyor. Kaldı ki bu İstanbul’un göbeğinde yaşanabiliyor. Diğer illerdekini siz düşünün. Eğitime talep az, motor kullanan sayısı arttıkça eğitim ihtiyacı artmak durumunda. Maalesef sürücü kursları bunu karşılayamıyor. Ülkemizdeki zaaf eğitime ilgisizlik. Nasıl deniz veya hava taşıtı kullanmak için ciddi eğitim almak zorundaysanız motosiklette de çok ciddi bir eğitim almak zorundasınız.” Barutçu, motosikletteki kaza faktörlerinin tamamına yakınının sürücüyle ilgili olduğunu belirterek “Yeterli koruma kıyafeti olmadan binmek, eğitim almamak kazaya sebebiyet veren en önemli faktörler. Dış etkenler kazaların yüzde 5-7’sini oluşturuyor” dedi.
İstanbul 14. Ağır Ceza Mahkemesi’nde görülen davada, Galatasaray Üniversitesi Öğrencisi Cihan Kırmızıgül, yasadışı örgüt üyesi olmak ve çeşitli eylemlere karışmak suçundan önce 33 yıl 9 ay hapis cezasına çarptırıldı.  Galatasaray Üniversitesi Endüstri Mühendisliği 2. sınıf öğrencisi Cihan Kırmızıgül, boynunda poşuyla yürürken gözaltına alınmıştı. Hakkındaki 3 ayrı suçlamaya ilişkin 11 yıl 3 ay hapis cezasına çarptırılan Galatasaray Üniversitesi Endüstri Mühendisliği Fakültesi öğrencisi Cihan Kırmızıgül'ün, PKK/KONGRA-GEL silahlı terör örgütünün çağrısı ve amaçları doğrultusunda yasa dışı gösteriye katılarak çevreye molotofkokteyli attığı ve böylece örgüte yardımcı olduğu belirtildi.  Özel yetkili İstanbul 14. Ağır Ceza Mahkemesi'ndeki duruşmaya, geçen celse tahliye edilen sanık Cihan Kırmızıgül ile avukatları katıldı.  Duruşmada son söz sorulan Kırmızıgül, ''Bana destek veren arkadaşlarıma ve hocalarıma teşekkür ediyorum. Beraatimi talep ediyorum'' dedi.  Verilen aradan sonra kararı açıklayan mahkeme heyeti, sanık Cihan Kırmızıgül'ün, PKK/KONGRA-GEL silahlı terör örgütünün üyesi olmamakla birlikte bu örgütün çağrısı ve amaçları doğrultusunda 20 Şubat 2010 tarihinde yasa dışı gösteriye katılarak çevreye molotofkokteyli attığını bildirdi.  Kırmızıgül'ün bu şekilde örgüte yardımcı olduğunu belirten mahkeme heyeti, sanığı eylemine uyan TCK'nın 314. maddesinin 2. fıkrası gereğince 5 yıl hapis cezasına çarptırdı.  Cihan Kırmızıgül'ün bu cezasını, 3713 sayılı Terörle Mücadele Kanunu'nun (TMK) 5. maddesinin 1. fıkrası uyarınca yarı oranında arttırarak 7 yıl 6 ay hapse yükselten mahkeme heyeti, sanığın duruşmalardaki halini göz önüne alarak bu cezayı 6 yıl 3 aya indirdi.  Kırmızıgül'ün olay tarihinde patlayıcı madde olan molotofkokteyli attığı, dolayısıyla patlayıcı madde bulundurduğunun anlaşıldığını belirten mahkeme heyeti, sanığı eylemine uyan TCK'nın 174. maddesinin 1. fıkrası uyarınca 3 yıl hapis cezasına çarptırdı. Sanığın bu cezasını suçun örgüt faaliyeti çerçevesinde işlenmiş olması nedeniyle TMK'nın 5. maddesinin 2. fıkrası uyarınca 5 yıla çıkartan mahkeme heyeti, Kırmızıgül'ün duruşmalardaki halini göz önüne alarak bu cezayı da 4 yıl 2 aya düşürdü.  Sanığın terör örgütü lehine yapılan gösteri esnasında bir markete taş atarak zarar verdiğini belirten mahkeme heyeti, Kırmızıgül'ü suçun işleniş şekli, toplum üzerinde meydana getirdiği etki ve diğer özellikleri göz önüne alarak TCK'nın 151. maddesinin 1. fıkrası gereğince 4 ay hapis cezasına çarptırdı.  Sanığın bu cezasını TCK'nın 152. maddesinin 2. fıkrasının a bendi ile TMK'nın 5. maddesinin 1. fıkrası uyarınca 1 yıla yükselten mahkeme heyeti, Kırmızıgül'ün duruşmalardaki halini göz önüne alarak bu cezayı da 8 ay hapse indirdi.  Böylece Kırmızıgül, ''terör örgütü PKK'ya yardım etmek'', ''patlayıcı madde bulundurmak'' ve ''mala zarar vermek'' suçlardan toplam 11 yıl 3 ay hapse çaptırıldı.  Cihan Kırmızıgül'ün ''kamu görevlisine görevini yaptırmamak için direnmek'' ve ''güvenliği kasten tehlikeye sokmak'' suçlarından da beraatine hükmeden mahkeme heyeti, sanık hakkında, verilen cezaların infazından sonra denetimli serbestlik tedbirlerinin uygulanmasını da kararlaştırdı.  ''Adli emanetin 2010/200 sırasına kayıtlı puşi tabir edilen bez parçasının suçta kullanıldığı anlaşıldığından TCK'nın 54. maddesi gereğince müsaderesine (zor alımına) karar verildiğini'' belirten mahkeme heyeti, cep telefonunun ise suçta kullanıldığına dair bulgu elde edilemediğinden iadesine karar verdi.  Mahkeme heyeti, adli emanetin 2010/465 sırasına kayıtlı benzin bulaşık yanmış ve yarı yanmış ip parçaları ile bez parçaları ve kırık şişe parçalarının da müsaderesini (zor alımını) kararlaştırdı.  Kırmızıgül'ün avukatları, duruşma sonrası adalet sarayı önünde yaptıkları açıklamada, kararı eleştirdi.  Yasadışı gösterilere katıldığı ve örgüt üyesi olduğu iddiasıyla 25 ay tutuklu kalan Kırmızıgül, mart ayında tahliye olmuştu.
“Çevrenize bakarsanız moda hastalıklardan muzdarip birçok insan göreceksiniz. Bu hastalıklar genç, yaşlı demeden çok sayıda insanın ortak sorunu” diye konuşan İç Hastalıkları Uzmanı Dr. Nafiz Karagözoğlu, ‘moda hastalıklar’ diye tabir ettiği hastalıklar hakkında bilgi verdi ve korunma yollarını anlattı. İşte o hastalıklar:  “Reflünün kelime anlamı; ‘geri akış’tır. Yediğimiz her gıda sırasıyla; ağız - yemek borusu – mide - onikiparmak bağırsağı - ince bağırsak ve kalın bağırsaktan geçerek dışkı halinde atılır. Reflüde bu akış yönü terse döner. Yemek borusundaki gıda ağza, midedeki gıda yemek borusuna, onikiparmak bağırsağındaki gıda mideye geri döner. Bu da kişide çeşitli şikayetlere neden olur. Huzursuz, keyifsiz, konforsuz bir durumdur. Çoğunlukla yemek yeme alışkanlıkları, keyfi alışkanlıklar, fiziki ortamlar ve kişilik özellikleri ile yakından ilgilidir. Dolayısıyla günlük hayatla ilgili düzenlemeler gereklidir. Aksi takdirde tedavi edilse bile hastalığın tekrar etme ihtimali vardır.   Yatağın baş kısmını yukarı kaldırın. (Yatağın altına yastık-şilte gibi destekleyici maddeler koyarak 30 derece kadar yükseltip, hastane yatağı ya da şezlong tipi yükseklik elde edin.) Mümkünse sol yan tarafınıza yatın.  Hangi gıdaların yakınmaları arttırdığını tespit edin ve o gıdaları almayın. Tek oturuşta aşırı miktarda yemek yemeyin. Yemeklerinizi az az ve sık sık yiyin. Ağzınıza aldığınız lokmayı iyi çiğneyin. Her öğün için en az 15 dakika zaman ayırın. Eğer yeterli zaman yoksa o zaman diliminde yeterince çiğneyip yutabileceğiniz miktarda yemek yiyin. Aşırı sıcak-soğuk-baharatlı-yağlı yemek yemeyin. Yemek sonrası hemen yatmayın. Yatmadan en az 2 saat önce son öğün olarak meyve ve su alımı yapın. Yatmadan önce yağlı-baharatlı yiyecekler, alkol ve çikolata yemeyin.   Fazla kilolu olmak reflünün tekrarı açısından risktir. En kısa süre içinde kilo verin, ideal kiloda kalmaya çalışın.  İçmeyin. Sigara içtiğiniz sürece reflü şikayeti tekrarlar. Tütün asidi dengeleyen koruyucu mekanizmalara zarar verir. Asit üretimini uyararak arttırır. Yemek borusu ile mide arasındaki kasların gevşemesine neden olur, asit reflü’süne yol açar. Yemek borusu alt ucunda basıncı azaltır. Midedeki gıdaların boşalmasında yavaşlama yapar. Reflü sayısını arttırır. Tükürük salgılamasını olumsuz yönde değiştirir.   Alkol kullanıyorsanız bırakın. Reflü alkol bırakılmadığı sürece tekrarlar.   Beli sıkan giysileri kullanmayın. Kemerinizi karın bölgesini çok sıkacak şekilde sıkarak kullanmayın.   Acele işe reflü bulaşır. Zamanı iyi kontrol etmeye çalışın, yoğun plan programlar yemek süresini kısaltır. Yoğun stres mide asidi artışı yapar. Bunlar reflü tekrarını arttırır.  Herhangi bir nedenle kullandığınız ilaçları doktorunuza tam ve doğru bir şekilde iletin. Bazı ilaçlar refü yapar. Bazı ilaçlar mevcut olan reflüyü arttırır. Bazı ilaçların dozu mide bağırsak şikayeti olan hastalarda azaltılır.  Kalp krizi, kalbin çalışması sırasında aniden gelişir. Kalbi besleyen damarlardan bir veya daha fazlası tıkanır. Sonuçta kalbin beslenmesi ve oksijen alması bozulur. Tıkalı damarın beslediği bölgede çalışma bozukluğu meydana gelir. Kalp, kanı düzenli pompalayamaz.  Hem kalbin hem de kan pompalanmadığı için tüm organların çalışması bozulabilir. Bu durum çeşitli hastalıklar veya ölümle sonuçlanabilir. Damar tıkanıklığı yavaş yavaş veya ani olabilir. Yavaş tıkanıklığın en önemli sebebi damar sertliğidir (atheroskleroz).  Damar sertliği aynı zamanda doğal süreçtir. Aileden gelen genetik yatkınlık riskinizi arttırabilir. Kişisel bazı yatkınlılarımız bu süreci hızlandırabilir.  Sigara içmek, düzensiz ve yağ yoğunluğu fazla gıdalarla beslenme halinde damar sertliği hızlanır. Şeker hastalığı (Diabetes Mellitus), hipertansiyon, obezite, 65 yaşını geçmiş olmak, ağır fiziksel veya duygusal stres, ameliyatlarda artmış stres kalp krizini tetikleyebilir. • Ani başlayan, rahatsızlık hissi ve stres.  • Göğüste tam yeri belli olmayan sıkışma hissi ve baskı hissi veren bir ağrı olur.  • Sol kola ve çeneye doğru yayılan ağrı olabilir.  • Ağrı hareket etmekle artar, dinlenirken azalmaz.  • Ağrı yarım saatten uzun sürer.  • Ağrıyla birlikte soğuk soğuk terleme, solukluk ve mide bulantısı olabilir.  • Nefes darlığı olabilir.  • Çarpıntı ve/veya kalp hızı yavaşlaması olabilir.  Bununla beraber hastaya has farklı şikâyetler olabilir. Önemli olan ani başlayan genel durumumuzu hızla bozan, daha önce hiç karşılaşmadığımız, ölüm hissi uyandıracak farklılıkta bir durum olmasıdır.  • Kalp krizi geçiren hastaların beşte bir kadarı tipik şikâyetler göstermez.  • Hatta bazı durumlarda hiç şikâyet yoktur.  • Sessiz kalp krizi, şeker hastaları ve yaşlılarda olur. Diyabet hastaları hemen hemen hiç ağrı duymazlar ve sadece nefes darlığı ve soğuk terleme şikâyetleri olur.  • Bazı hastalarda mide ülseri veya pankreatit ağrısıyla kalp krizi ağrısı karıştırılabilir, ülser lehine yanlış yorumlanabilir.  Belirtiler varsa hemen oturun. Çevrenizden mutlaka yardım isteyin. "112" Hızır Acil yardımı arayın. En yakın sağlık kuruluşuna ulaşmaya çalışın. Bilinir bir hastalık varsa, acil durumlar için tavsiye edilmiş ilaçlarınızı hatırlayın. Dışarıdaysanız cep telefonuyla yardım isteyin. Kesinlikle yürümeye veya merdiven çıkmaya devam etmeyin. Hareket, zaten oksijen alamayan kalbinizin oksijen ihtiyacını arttıracaktır.  İnsanlığın karşısındaki en önemli hastalıklardan biri kanserlerdir. Kanserler, kısa sürede sebebi bilinen ölümler sıralamasında kalp ve damar hastalıklarından sonra ikinci sıraya yerleşmiştir. Kanser kelimesi de Fransızca "cancer" kelimesinden dilimize çevrilmiştir. "Bir organ veya dokudaki hücrelerin kontrolsüz olarak bölünüp çoğalmasıyla beliren kötü urların yol açtığı hastalık" tanımlamasının karşılığı olan kelimedir.  Kanserin sebebi henüz kesin olarak bilinen tek bir nedeni yoktur. Çeşitli kanser tipleri ile ilgili çeşitli nedenlerin, kansere yatkınlığı arttırdığı ifade edilmiştir. Çevresel faktörler, sigara, alkol kullanımı, uzun süre ve tehlikeli saatlerde güneş altında kalma, aşırı dozda röntgen ışınına maruz kalma, bazı kimyasal maddeler (katran, benzin, boya maddeleri, asbest v.b.), bazı virüsler, hava kirliliği, radyasyona maruz kalma, kötü beslenme alışkanlığı gibi… Bu risk faktörlerinin ortak özelliği ise vücudun yenilenme ve tamir işlerinde kullanılan hücrelerin çoğalma ve gerektiğinde durma özelliklerini kötü yönde bozmasıdır.  Bedenimizi tanıyalım. Doğallıktan uzaklaşmayalım. Fark ettiğimiz değişiklikleri doktorumuza iletelim. Doktorumuzun görüş ve önerilerini dikkate alalım ve uygulayalım İnternete bakıp kendimize “Kanser” tanısı koymayalım. Unutmayın “Tabii’likten uzaklaştıkça Tababet’e yani tıbba yaklaşırız.”  Adet düzensizliği sebepleri olarak, hormonal değişiklikler, yumurtalık kistleri, rahim veya rahim ağzındaki polipler, rahim içini döşeyen tabakanın fazla büyümesi, miyomlar ve daha nadir olarak da rahim kanseri sayılabilir. Çok sık kullanılan, değişik tipte anormal kanamaları içine alan, iyi tariflenmemiş yuvarlak bir terimdir. Tanının doğruluğu ancak diğer kanama kaynakları ve nedenleri araştırılarak kesinleştirilebilir. Disfonksiyonel anormal uterin kanama tanısı, öykü, fizik muayene ve diğer yardımcı tanı yöntemlerine özellikle rahim içi biopsinin veya rahim içi dokusundan yapılan kürtajın incelenmesine dayanır. Doğum sonrası adet düzensizliği sebepleri de göz önünde bulundurulmalıdır. Uygun tedavi ve takip planı yumurtlamanın olup olmamasına, rahim içi kalınlık ve üreme dönemine, aynı zamanda kanamanın miktarı ve süresine, yaş ve doğurganlık durumuna göre, her hasta için ayrı ayrı oluşturulur. “Selülit”Selülit, genel bilinir anlamı ile “adiposit” adı verilen derialtı yağ hücrelerinin kan ve lenfatik dolaşımı bozmasıyla, özellikle kadınlarda görülen bir sorundur. Zaman içerisinde, kan ve lenfatik dolaşımı etkilenen cilt ve ciltaltı bölgelerinde yağ hücre gruplarının arasında oluşan sert bantlar deride çöküntülere ve portakal kabuğu görünümüne neden olmaktadır. Aynı zamanda vücudun en geniş yüzeyli ve hastalık oluşturan etkenlere en sık maruz kalan organı olan derinin ve deri altı yağ dokularının ani başlayan mikroplu enfeksiyonuna da “selülit” denir.  Önceden sadece estetik bir sorun olarak değerlendirilen selülit, Amerika Birleşik Devletleri’nde şişmanlık ile birlikte 21.yüzyılın hastalığı olarak görülüyor. Şehirde yaşayan insanlarda selülit ve bölgesel yağlanma sorunları, kırsal bölgede yaşayanlara göre 17 kat daha fazla görülüyor. Sürekli bilgisayar başında oturmak, yürümek yerine araçla ulaşımı tercih etmek, asansör kullanmak, doğal gıdaların yerine sentetik beslenme unsurlarının tercih edilmesi, lenf sıvılarının (ki bu sıvıların yüzde 60'ı yağdan oluşur) hareketsiz bölgelerde birikmesine neden oluyor. Bu birikmeler sonucunda da normale göre genişlemiş, sertleşmiş, hareket ve temas ile acılı hale gelmiş hasta dokular ortaya çıkıyor.  Selülit ve Bölgesel Yağlanmanın Nedenleri: Stresli yaşam, hareketsizlik, uykusuzluk düzensiz beslenme, sigara ve alkol tüketimi, yetersiz su tüketimi, hormonol bozukluklar, uzun süre aynı pozisyonda çalışmak, çay, kahve, kolalı içecekleri fazla tüketmek, doğum kontrol hapları, fast food tüketimi gibi nedenler selülite ve bölgesel yağlanmaya neden olur.  Önceden de kronik yorgunluk, sinirlilik hali, konsantrasyon bozukluğu, cinsel isteksizlik, halsizlik, strese bağlı ortaya çıkan fiziksel bozukluklar vardı ama hastalığın bir adı yoktu. Dünya Sağlık Örgütü (WHO) yeni hastalığın adını koydu. “Adrenal Yorgunluğu”. Böbrek üstü bezinin ürettiği “adrenalin” hormonunun uzun süre etkisinde kalan bedenlerin sorunudur. Modern hayatın tempolu yaşamının getirdiği sağlık sorunlarını 21’inci yüzyılın sendromu olarak tanımlanmıştır. En büyük nedeni ise yoğun tempoda yaşamak ve uzun saatler süren stresli çalışma koşullarıdır. Yoğun çalışma temposu ve stres sonunda aşırı derecede kortizol hormonu salgılamasıyla vücuda yorgunluk hissi veriyor.   Nedensiz yorgunluk hissi, uykudan uyanamama problemi. Kahve, kola, tuzlu ve tatlı abur cubur yeme isteği, halsizlik, aşırı stres, mutlu olamama, tatminsizlik ve cinsel isteksizlik.   Sağlıksız beslenme ve fast food alışkanlığı, tuz ve şeker kullanımı, geç saatlere kadar uyanık kalma, kendini başarısız ve güçsüz hissetme, mükemmel olmaya çalışma ve aşırı hırs, kendine vakit ayıramama.   Tam tahıllı gıdalar, balık ve meyve içeren bir diyet, kafeinden uzak durmak, erken yatmak, düzenli spor yapmak ve masaj gibi rahatlatıcı aktiviteler adrenal yorgunluğu azaltıyor. Yine de en önemlisi, hırs ve tüketme tutkusunu dizginlemek ve mükemmel olmaya çalışmaktan vazgeçmektir.  “Tıkanırcasına yemek yeme” anlamına gelir. Genç kadınlarda yüzde 1-3 oranında görülür. Aşırı ölçüde, adeta patlayıncaya dek, tıkınırcasına krizler halinde tekrarlayan yemek yeme nöbetlerinin olduğu bir rahatsızlıktır. Sadece psikolojik kökeni yoktur. Serotonin, norepinefrin döngüsü azalır. Endorfin düzeyi yükselir. Hastalar belirli bir zaman diliminde, aynı durumdaki kişilerin yiyebileceği besin miktarının çok daha fazlasının tüketir. Kişi yemek yemeyi durdurma kontrolünü kaybettiğini düşünür. Yemeği sonlandıramayacağı, miktarında aşırıya kaçıp, kontrol sağlayamayacağı hissi oluşabilir. Yemeğin ardından, kişi kilo almamak için isteyerek kusma, dışkılamayı arttırıcı ya da idrar söktürücü, yan etki olarak zayıflama yapabilecek ilaçları kullanır. Yemek yemeyi kendine yasaklayıcı tutumlar ya da normalden daha çok fiziksel aktivite ya da yoğun kültür-fizik hareketleri gibi uygun olmayan telafi edici, kompanse edici davranışlar içine girer.  “Bulimia nervosa” tanısı konması için kişinin tıkınırcasına yemek yeme ve uygun olmayan telafi davranışlarını en az 3 ay süre ile en az haftada 2 kez tekrarlamış olması gerekmektedir. Bu bozukluğun bulunduğu kişinin kendini tanımlamasında ve değerlendirmesinde, vücut şekli ve kilosu önemli bir yer tutar. Rahatsızlığın 2 tipi vardır. Birincisinde düzenli olarak kusma, idrar söktürücü ve dışkılamayı arttırıcı ilaçlar kullanılmaktadır. İkinci şekilde ise kişide bunun yerine yemek yememe, anormal derecede fiziksel aktivite ya da vücut egzersizleri gibi alınan kalorileri telafi edici davranışlar görülmektedir.  Sinema ve moda dünyasının özenilen figürleridir mankenler, aktrisler. Fotoğraflarda kaç santim oldukları yazılmasa da kaç kilo olduklarını okuruz çoğu zaman. Filmlerde öldüklerine inandığımız insanların, incecik bedenlerine benzeme tutkusuyla dolarsak yandık. Hayattaki en önemli konunun bu olduğuna kendimizi kaptırıp akıntıya kapılabiliriz.  Bu kişiler kilolarından memnun olmaz. Beklediği kadar zayıflasa bile kilo almak ve şişmanlamaktan aşırı şekilde korkar. Kendi bedenini doğru tanımlamakta zorlanır. Kilosunun düşük olmasının kendisi için doğuracağı zararların farkına varamaz.  Ergenlik dönemindeki genç kızlarda yüzde 1 oranında ve erkeklere göre 20 kat daha sık görülür. Sanıldığı gibi sadece psikolojik kökenli değildir. Kanda “MHPG (-metoksi-4-hidroksifeniletilen glikol)” denilen madde düzeyi düşüktür. Kortizol düzeyi yükselir. Tiroid işlevleri baskılanmıştır. Dişilik hormonları düşer. Adet düzensizliği, adet görememe olur. Sıklıkla depresyon eşlik eder. Ölümle sonuçlanan vakalar vardır.”
Sabah gazetesinin haberine göre Rapid Wien'den alınan Veli Kavlak ve Tanju Kayhan ile Bayer Leverkusen'den transfer edilen Burak Kaplan'ın pazartesi İstanbul'a gelecekleri bildirildi.  Üç futbolcunun tesislerde basın önünde sözleşme imzalayacakları kaydedildi. Bu arada Beşiktaş, G.Birliği'nin iki yıldızı Mustafa Pektemek ve Orhan Şam'a talip oldu. Beşiktaş'ın 3.5 milyon Euro teklif ettiği iki futbolcu için Başkent ekibi 9 milyon Euro talep edince görüşmelerin başlamadan bittiği öğrenildi.
Türkiye Futbol Federasyonu, geçtiğimiz hafta yabancı sınırlaması konusunda aldığı karardan geri adım atmaya hazırlanıyor.  6'sı maç kadrosunda olmak üzere 10 yabancı kararıyla ilgili kulüplerin tepkileri artarken, federasyon yetkilileri başkanlar ile bir araya gelerek yabancı sınırlamasını yeniden masaya yatıracak.  Alınan kararın ardından Süper Lig kulüplerinin ardı ardına gelen sert açıklamaları ve gelen tepkiler nedeniyle 6+0+4 kuralından vazgeçmeyi düşünen Futbol Federasyonu'nun hafta içerisinde toplantı yaparak geçtiğimiz sezon uygulanan 6+2+2 sistemine geri dönüş yapacağı belirtiliyor.
İstanbul'da dün akşam saatlerinde başlayan etkili yağış sonrası sabaha karşı birçok trafik kazasını da beraberinde getirdi. Yenibosna'da metrobüs yoluna giren bir kamyonet metrobüs seferlerininin aksamasına neden oldu. Kaza yerinden gelen bilgilere göre, kaza yapan kamyonet kaldırıldı.  Saat 07:50 sıralarında kamyonun çekilmesinin ardından metrobüs seferleri kademeli olarak yapılmaya başlandı. Ancak iki yönde de metrobüs yığılması olduğu için seferler sağlıklı başlayamadı.
Cumhurbaşkanı Recep Tayyip Erdoğan, İzmit Körfez Geçişi asma köprüsü son tabliye yerleştirme ve İstanbul-Bursa-İzmir Otoyolu Altınova-Gemlik Otoyol kesimi açılış programına katıldı. * 40 kilometrelik Altınova-Gemlik bölümünün hayırlı olmasını diliyorum. Bu projenin hayata geçmesinde emeği olan başta Sayın Başbakanımıza, bakanlarımıza, yüklenici firmalarımıza, işçilerimize, tüm finansör firmalarımıza huzurlarınızda teşekkür ediyorum. * Biraz önce son tabliyesinin vidalarını sıktığımız, arkadaşlarımızın kaynağını yaptığı bu otoyol az önce de ifade edildi İstanbul İzmir otoyolunun ilk bölümünü oluşturuyor.  * Toplam yatırım bedeli 9 milyar doları bulan bu otoyol ilk tamamlananlar arasında yer alacak. Sadece İstanbul'un ve İzmir'in değil, Yalova, Bursa, Manisa'nın otoyoludur. Bu otoyol tüm Türkiye'nin otoyoludur. Neden, Trakya tarafından Edirne, Kınalı, İstanbul, Marmara tarafından İstanbul Ankara ile birleşen bu otoyol önemli akslarla buluşuyor. * 40 kilometrelik bölüm ve son tabliyesinin şu anda vidalarını sıktığımız önümüzdeki ay tamamlanacak Körfez Geçiş Köprüsü de bölge için rahatlama sağlayacaktır. * Altınova Gemlik otoyolu 50 dakika olan ulaşım süresini 20 dakikaya düşürecek. Körfez Köprüsü de ulaşım süresini 6 dakikaya indirecek. * Vakit nakittir demiş büyüklerimiz. Ekonomi bu, ekonomiden anlamak bu. Vakti nakde dönüştürüyoruz. Gebze'den Dilovası'na 2-2,5 saatte giden araç yarım saatten az sürede gidecek.  * İstanbul'dan İzmir'e 3,5 saatte gidilecek. Milyonlarca vatandaşımız her geçişinde adım adım bu köprünün inşa sürecini izledi. İşte şimdi sizler bu ayrıcalığı yaşıyorsunuz. *  Kısaca bir şeyi paylaşmanın faydalı olacağına inanıyorum. Bizler inanın 13-14 sene önce bu görevleri üstlendiğimizde bir şeye çok inanmıştır. * Türkiye'nin yüz akı gurur kaynağı olacak projeleri ülkemize yakıştıramayanlar vardı. Biz bunları yapalım dedik. İstiklal Marşımız Mehmet Akif ne diyor biliyor musunuz? 'Yıkmak insanlara yapmak gibi kıymet mi verir, onu en çolpa herifler de emin ol becerir, sade sen gösteriver 'işte budur kubbe' diye, iki ırgatla iner şimdi Süleymaniye' bize bir Süleyman daha lazım yeniden bir de Sinan. * Evet yıkmak kolay, yapmak zordur. İşte sizler bu inşada çalışan gençlersiniz, sizler eli molotofla dolaşanlardan değilsiniz, sizler elinde laptopla dolaşan, kitabıyla dolaşan gençlerdensiniz. Sizleri kutluyorum. * İşte İzmit Körfez Geçişi Asma Köprüsü'nü yapıyoruz. İstanbul İzmir otoyolunu yapıyoruz. Boğaza 3. Köprü'yü Ağustos'ta açacağız. Marmaray'ı yapmıştık, 130 milyon vatandaşımız geçti. Şimdi Avrasya Tüneli'ni yapıyoruz. Araçlar geçecek, nereden, yine denizin altından. Bunların hayalleri bile ulaşamaz bizim yaptıklarımıza. * Dünyanın en büyük havalimanını yapıyoruz. Yapamazlar, edemezler diyenler oradan bir cevap daha verecekler. 13 yılda 18 bin 200 kilometre bölünmüş yol yaptık. 79 senede 6 bin 100 kilometre, 14 senede 18 bin 200 kilometre. * Sizler inşallah tarihe farklı kayıtlar düşeceksiniz. Göreve geldik, 26 havalimanı vardı, 29 yeni havalimanı yaptık. 500 bin konut daha yapılıyor. 250 bin yeni derslik yapıldı. 280 bin yataklı yeni yurtlar inşa edildi. Çalışmalar devam ediyor. * 3 bin üzerinde sağlık tesisi kuruldu. 5 bin yeni ambulans hizmete sokuldu. Dağlara çıkamıyorduk dağlara. Kış kar, ambulanslar geldi. Jet ambulanslar, helikopter ambulanslar geldi. Yeni hatlar yapılıyor. * Dağları deldik, dağları. Ferhat gibi geldik, çünkü biz Şirin'e aşıktık. Bolu Dağı Tüneli yapılmaz, patates tüneli mi yapalım dediler, biz geldik tüneli yaptık. * Kanal İstanbul projesi için de hayata geçirme çalışmaları devam ediyor. Türkiye 13 yıldır gece gündüz çalışıyor.  * Şu anda Türkiye bir şey gösteriyor. Tüm kadrosuyla her proje adım adım geleceğe doğru inşa ediliyor. Türkiye'nin bu yatırımları hayata geçirecek kaynağı var. * Akif gibi ifade edersek hamdolsun Süleymanımız da var, Sinanımız da var. Bir yapmak için inşa ederken birileri yıkmak için çalışıyor. Gurur kaynağı olacak projeleri ülkemize yakıştıramayanlar var. * Adı 'Mimar Mühendisler Odası' hemen yargıya gidiyor, her yargıya gidişinde eli boş dönüyor. Bizim her projemiz birileri tarafından engellenmiştir. Çünkü bunlar paralelle de beraber çalışıyor ya. Köprü yaparız karşımızda bunlar, turizm projesi yaparız karşımızda bunlar, yol havalimanı yaparız karşımızda bunlar. * Termik santral, nükleer santral yaparız karşımızda bunlar kim bunlar muhalefet partileri ile ünlüleriyle ünsüzleriyle bunlar yıkım ekibi. Bunlara dışardan destek verenler var. Biz sadece proje geliştirmekle teknik ve finans sorunlarını çözmekle değil yıkım ekibiyle mücadele ettik. Sağolsun milletimiz bizi yalnız bırakmadı. * Önce haktan sonra halktan aldığımız güçle projelerimizi hayata geçireceğiz. Şimdi köprümüzün adını açıklıyoruz. Adını Osman Gazi Köprüsü koyalım dedik. Buralar zaten Osman Gazi'den bize miras değil mi? İzmit Körfez Geçiş Köprüsü son tabliyesinin yerleştirilmesi amacıyla düzenlenen törende ayrıca Başbakan Ahmet Davutoğlu da konuşma yaptı.   * Bu proje İzmir'e bağlanıyor. Köprüsüyle 8 saatlik yolu 3 saate indiren otoyolu ile bağlanıyor. * Heyecanlıyız, birlikteyiz. Bu büyük projeye son civatayı koyduk. 2 bin 682 kilometreyi 6 dakikada geçeceğiz. * Eskiden hesap eden vatandaşlarımız şimdi hesap işine girmeden Körfez'i geçecekler. * Bir başka anlamı da hizmette süreklilik. 2012'de 3 Kasım'da bayrağı devralan Cumhurbaşkanımız'dan ilk günki aşkla bu topraklara hizmet etmenin sevdasını yaşadık. * Bütün projelerde emeği geçen dava arkadaşlarımıza teşekkür ediyoruz. Diğer partiler iç mücadelelere girerken biz 2 Kasım sabahı nerede kalmıştık dedik, hizmet sektörüne devam ettik. * Vaatlerimizin yüzde 100'ünü yerine getirdik. Daha çok hizmet için yola çıkarız. Son 3 hafta içinde önce Yavuz Sultan Selim Köprüsü'nün son tabliyesini koyduk. Yaptırmayız denilen Yavuz Sultan Selim Köprüsü'nü bu Ağustos'ta hizmete koyacağız. * Onlar engellemek için biz inşa etmek için yola çıkarız. Geçen hafta Kocaeli'deydik. Düzceli kardeşlerimizle buluştuk. 591 milyon Türk Lira'lık toplu açılış yaptık. * Expo'yu da açacağız. Biz bu topraklarda taş üstüne taş koymaya devam edeceğiz. Birileri terör tuzaklarıyla millete tuzak kurmaya kalkarsa onlara da izin vermeyeceğiz. Hem mücadele edeceğiz, hem de hizmetlerimize devam edeceğiz. * İnşallah nice hizmetlerle beraber olacağız. Biz hep hayırlı hizmetler için bir araya geleceğiz. Dördüncü uzun köprüsünün, İzmir İstanbul otoyolunun fikri öncülüğünü yapan Cumhurbaşkanımız'a, Binali Yıldırım'a, Lütfü Elvan'a teşekkür ediyorum. * Japon dostlarımıza, projeye katkı yapan bütün kuruluş ve kişilere teşekkürü bir borç biliyorum. Bu köprüyü gönülleri birleştiren köprü eylesin. * Milli beraberliğimizi kardeşliğimizi daim eylesin. Allah yar ve yardımcımız olsun.
ABD'de açılan bu spor salonu ilk bakışta diğerlerinden hiç de farklı değil.  Ancak daha yakından bakınca farklılıklar anlaşılabiliyor... İlk göze çarpan çatıdaki güneş paneli...  Powerhouse Gym adlı spor salonu yöneticileri iki yıl önce "çevre dostu" olmaya karar verdiler. Salonun yöneticisi Tom Bishop anlatıyor: "Kendimizi diğer spor salonlarından farklı kılacak bir özellik arıyorduk. Aklımıza bu fikir geldi... Çevre dostu spor salonu olmak hem masraf gerektirmiyor, hem de paradan tasarruf etmemize yardımcı oluyor." Salonda aldıkları kararlardan biri de ağır kimyasallarla dolu olan temizlik ürünlerini kullanmamak olmuş. Bishop bu sayede harcamalardan da tasarruf ettiklerini söylüyor. Bunun dışında salonda tüketilen suyun plastik şişeleri de çöpe değil geri dönüşüm ünitesine gönderiliyor. Anlaşılan Powerhouse Gym'in yöneticileri salondaki yürüme bantlarından elektrik üretebileceklerini bilmiyor ya da bu konuda yatırım yapmaktan çekiniyor...
Cumhurbaşkanı Recep Tayyip Erdoğan, Cumhurbaşkanlığı Külliyesi'nde muhtarlarla bir araya geldiği toplantıda konuştu. Cumhurbaşkanı Erdoğan, ''1 Kasım seçimleri göstermiştir ki bu millet, Türkiye'yi istikrar ve güven ortamından uzaklaştıracak hiç bir siyasete, hiç bir girişime geçit vermemektedir" dedi. Seçmenin, sandıkta mesaj verdiğini ifade eden Erdoğan, şöyle konuştu: "Milletimiz 1 Kasım'da 'ben koalisyon istemiyorum, güçlü bir tek parti iktidarıyla yoluma devam etmek istiyorum' mesajını verdi. Yine milletimiz, siyasetin meşru imkanları yerine, terör örgütü yöntemlerini benimseyenlere, bu yolun yanlış olduğunu net bir şekilde ifade etti. Azınlığın çoğunluğa tahakkümü anlamı taşıyan taşkınlıklara yönelenler milletimiz tarafından bir kez daha seçim sandığı marifetiyle ikaz edildi, uyarıldı." Seçim sonuçlarının çok iyi analiz edilmesi gerektiğine işaret eden Erdoğan, şunları kaydetti: "Sözünü özellikle millete söyleyenlerle, içerideki ve dışarıdaki farklı odaklardan destek arayanlar arasındaki ayrımı görmek isteyen herkes 1 Kasım'ın sonuçlarını çok iyi analiz etmelidir. Ülkenin ve milletin geleceği için siyaset üretenlerle, yeni Türkiye'yi savunanlarla eski Türkiye söylemleri ve refleksleriyle hareket edenler bu seçimde bir kez daha görülmüştür. 1 Kasım, Türkiye'de demokrasinin gücünü, milli iradenin hakimiyetini perçinlemesi bakımından da son derece önemlidir. Milletimiz teröre, terör örgütlerine, onlara sırtını dayayanlara, her türlü paralel yapıya ve bunlar karşısında gerekli dirayeti ortaya koyamayanlara mesajını açık bir şekilde ifade etmiştir. Toplum mühendisliği çabaları, milli irade karşısında yine sonuçsuz kalmıştır." Erdoğan, seçimin önemli mesajlarından birinin anayasa konusunun çözülmesi olduğunu vurgulayarak, "1 Kasım'ın en önemli mesajlarından biri de Türkiye'nin bir an önce yeni anayasa meselesini çözmesi gerektiğidir. Bunu milet bekliyor" diye konuştu. Milletin yeni anayasa talebi karşısında direnen siyasi partilerin, bu anlayışlarından vazgeçmesi gerektiğini bildiren Erdoğan, sözlerini şöyle sürdürdü: "Temenni ederim ki yeni dönemde, bu yeni anayasa hazırlıklarına katkı vermekten çekinmezler, bunu beraber masaya oturmak suretiyle hallederler. Engellemenin peşinde olan partiler bu anlayışlarından vazgeçmelidir diye düşünüyorum. Milletimizin yeni anayasa talebi karşısında direnen, engelleyici bir tavır içine giren herkes bunun hesabını da 4 sene sonra yapılacak seçimde yine verirler." Cumhurbaşkanlığı makamının, cumhurun makamı olduğuna dikkati çeken Erdoğan, "Benim 78 milyonla derdim yok. Ama bir şeyi unutmayalım, 78 milyon, şu makamı, kendi makamı olarak kabullenmek durumundadır. Çünkü burası cumhurun makamıdır, şahsımın makamı değildir. Tayyip Erdoğan'ı seversin, sevmezsin. Benim onda da bir derdim yok. Ama buraya hakaret edemezsin, buraya 'katil' diyemezsin" ifadelerini kullandı. Erdoğan, "Bizim bu vatandan başka vatanımız olmadığına göre, bize bu vatanı dar etmeye çalışanlara, kusura bakmasınlar, biz bu vatanı dar ederiz" dedi. Terör örgütüne karşı ülke içinde ve dışında süren operasyonların, örgüt ülke dışına çıkana kadar sürdürüleceğini bildiren Erdoğan, "2 bin Kürt insanı öldürüldü' diyor devlet tarafından. Kusura bakma, şunu bir defa öğrenmen lazım, asla bu devlet Kürt insanına kurşun sıkmaz, bu devlet teröriste kurşun sıkar. Bunu bir defa bilmek lazım. Bizim indimizde terörist başkadır, benim Kürt kardeşim başkadır" diye konuştu. Türkiye'nin önündeki yeni sürecin, tartışma dönemi değil, sonuç alma dönemi olduğuna işaret eden Erdoğan, "Bu işe illa bir isim aranıyorsa, bunun adı artık 'Milli Birlik ve Kardeşlik Süreci'dir" ifadesini kullandı. Türkiye Cumhuriyeti'nin, tüm kurumlarıyla ayakta olduğunu kaydeden Erdoğan, şöyle konuştu: "Birileri şu anda hep 'kucaklaşmaktan' bahsediyor. Tamam, biz hazırız. Eyvallah da ama siz hiç kucaklamadınız ki ya. Siz şunu yaptınız, 'Biz 2 Kasım'da iç savaş çıkacağından endişe ediyoruz' dediniz. Bu ülkede iç savaşı nasıl konuşursunuz. Eğer bu ülkede iç savaş beklentisi içerisinde olanlar varsa bunlar ihanet şebekesidir, ihanet. Bu ülkede iç savaş hayaliyle yaşayanlar bilsinler ki Türkiye Cumhuriyeti tüm kurumlarıyla dimdik ayaktadır, bunun hesabını soracak güç ve kabiliyettedir. Bunu da herkes bilsin."
87’ncisi düzenlenen Oscar törenine 6 bin inciden oluşan kıyafeti ile adeta damgasını vuran genç oyuncu  ’un kırmızı halıdaki şıklığı hırsızların da dikkatini çekmişe benziyor.
 Törenin ardından otel odasına giren hırsız veya hırsızlar tarafından çalınan   imzalı elbisenin değerinin 150 bin dolar olduğu açıklandı.  Olayın ardından hırsızlığın gerçekleştiği Hollywood’daki London Hotel’de incelemeler yapan polisin geçiş çaplı bir soruşturma başlattığı bildirildi.  31 yaşındaki Nyong, geçen yılki törende 12 Years A Slave’deki (12 Yıllık Esaret) rolüyle En İyi Yardımcı Kadın Oyuncu ödülünün sahibi olmuştu.
Arizona Üniversitesi'ne bağlı bir araştırma ekibi, sıcak toz ve gaz bulutunun gezegene dönüşmesini gözlemledi. Stephanie Sallum başkanlığındaki ekibin gözlemleri İngiliz bilim dergisi Nature'da yayımlandı. Astronomlar birkaç yıl önce keşfedilen ve katalog numarası LkCa15b olan bebek gezegeni bir süredir izlemeye başlamıştı. Bebek gezegenin kozmik ölçülere göre genç sayılabilecek bir yıldızı bulunuyor. 2 milyon yaşındaki yıldızın bir güneş sistemi oluşturduğu belirtiliyor. Gezegenler yıldızı çevreleyen dev bir gaz ve toz diskinden oluşuyor. Astronomlar, Şili ve ABD'de bulunan teleskopların yardımıyla 9 bin 700 derece sıcaklıktaki hidrojen gazının karakteristik ışımasını ve kor halindeki tozun yaydığı ışığı gözlemledi. Bunların genç protogezegenin üzerine düşerek onun büyümesini sağladığı ispatlanmış oldu. Böylece bir gezegenin oluşumu ilk kez doğrudan gözlemlenmiş oldu.
Milli Takımımız, 2016 Avrupa Futbol Şampiyonası Finalleri’nde ilk torbadan İspanya’yı çekti. 2008 ve 2012’de düzenlenen son iki şampiyonada şampiyon olan İspanya, teknik direktör Vicente Del Bosque ile kabuk değişimine gidiyor. Beşiktaş’ın eski çalıştırıcısı, Valencia’li Paco Alcacer ve Rodrigo, Real Madrid’li Isco, Bayern Münih’li Juan Bernat, Atletico Madrid’li Koke, Juventus’lu Alvaro Morata gibi genç isimleri milli takım bünyesine kattı. Elemelerde İspanya, C Grubu’nda Slovakya, Ukrayna, Belarus, Lüksemburg ve Makedonya’lı eleme grubundan 10 maçta 27 puanla çıktı. İspanya 9 galibiyet aldığı grupta sadece Slovakya deplasmanında 2-1’le kaybetti.  2016 Elemeleri’nde bir puanı silinen Hırvatistan, buna karşın Bulgaristan’ı geride bırakıp finallerde Milliler ile aynı gruba düştü. 2016 Avrupa Futbol Şampiyonası Elemeleri’nde rakiplerimizden biri de Hırvatistan oldu. Hırvatistan’ın elemelerde yer aldığı H Grubu’nda Bulgaristan ile oynadığı karşılaşmada taraftarları sahaya gamalı haç çizdiği için bir puanı silinmişti. Hırvatlar buna karşın İtalya’nın dört puan gerisinde, Norveç’in ise bir puan önünde olarak finallere katılma vizesi aldı. Hırvatistan’da Fiorentina ile müthiş bir sezon geçiren Nikola Kalinic, Inter’li Ivan Perisic, Real Madrid’li Mateo Kovacic ve Luka Modric, Juventus’lu Mario Mandzukic gibi önemli yıldızlar bulunuyor.  2016 Elemeleri’nde aynı grupta yer aldığımız Çek Cumhuriyeti, Fransa’daki finallerde de Milli Takımımızın rakibi oldu. Milli Takımımız, 2016 Avrupa Futbol Şampiyonası Finalleri’nde D Grubu’nda Çek Cumhuriyeti’nin de rakibi oldu. Ay-Yıldızlılar, 2016 Elemeleri’nde aynı grupta yer aldığı Çekler’e İstanbul’da 2-1 yenilirken, Prag’da rakibini 2-0 mağlup etmişti. 22 puanla gruptan lider olarak çıkan Çek Cumhuriyeti’nde Fenerbahçe’den Kadlec, Bursaspor’dan Tomas Sivok ve Tomas Necid gibi tanıdık isimler de bulunuyor. Çekler’de elemelerde 4 gol atan Borek Dockal, 2’şer gollü Milan Skoda, Vaclav Pilar ve Pavel Kaderabek gibi isimler yer alıyor.
haberi!  MHP Genel Başkan Yardımcısı Semih Yalçın, seçim ittifakına ilişkin açıklamalar yaptı.  TBMM'de basın mensuplarının sorularını yanıtlayan Yalçın, "Cumhur ittifakında sadece AK Parti ve MHP olacak. Diğer partiler büyük olasılıkla AK Parti listesinden seçime girecek" dedi. Yalçın, erken seçimi ülke menfaatine uygun bulmadıklarını belirtti.  Cumhur ittifakının oy oranına ilişkin konuşan Yalçın, yüzde 70'e hitap ettiklerini sahada ise oyun yüzde 60-65 civarında olacağını söyledi.  CHP'nin yapmış oludğu parti ziyaretlerine de değinen Yalçın, "Bu, ittifakın ön alıştırmaları" değerlendirmesi yaptı.  Anayasa Komisyonu'nda görüşülmekte olan ittifak teklifi ile ilgili de Yalçın, "Ne Anayasa Komisyonu'nda ne de genel kurulda değişiklik olmaz, 26 madde geldiği gibi çıkar" diye konuştu.
Muğla'nın Marmaris ilçesinde, babasını av tüfeğiyle öldürdüğü iddia edilen çocuk tutuklandı.  Alınan bilgiye göre, Köyceğiz'de yakalanarak Marmaris'e getirilen E.A. (16), emniyetteki işlemlerinin ardından, adliyeye sevk edildi. Mahkemeye çıkarılan E.A. hakkında tutuklama kararı verildi. E.A'nın, 12 Eylül Salı günü Armutalan Mahallesi Şehit Ahmet Benler Caddesi 308 Sokak'ta babası Şeref A'yı (46) av tüfeğiyle ateş ederek öldürdüğü öne sürülmüştü. Emniyette cinayeti itiraf ettiği bildirilen E.A'nın, babasını vurduktan sonra fotoğrafını çekerek, sosyal medyadan paylaştığı iddia edilmişti.
daki düşüşün ardından  e   geldi. Benzinin litre fiyatına bu gece yarısından geçerli olmak üzere 6 kuruş indirim yapıldı.  Ankara'da litresi ortalama 5,43 liradan satılan benzinin litre fiyatı, 5,37 lira olacak. Benzinin litresi İstanbul'da 5,38'den 5,32 liraya, İzmir'de 5,41'den 5,35 liraya düşecek.  Dağıtım firmalarının belirlediği fiyatlar, rekabet ve serbesti nedeniyle şirketler ve kentlere göre küçük çaplı değişiklikler gösteriyor. Doların 3,94'ü aşmasının ardından 13 Ocak'ta benzine 15 kuruş zam yapılmıştı.
YARGITAY’ın 71 yıllık teamülü devam ettirerek Türkiye Barolar Birliği (TBB) Başkanı Metin Feyzioğlu’nun adli yıl açılışında konuşmasına karar vermesi yeni bir krize neden oldu. Törene, ilk kez “yürütme”den hiçbir isim katılmayacak. Mayıs ayında gerçekleştirilen Danıştay’ın 146. kuruluş yıldönümü töreninde, dönemin Başbakanı Erdoğan, TBB Başkanı Feyzioğlu’nun “uzun ve siyasi” konuştuğunu belirterek tepki göstermiş ve salonu terk etmişti. Daha sonra “Feyzioğlu konuşursa bir daha bu törene gelmem” diyen Erdoğan, benzer gerekçelerle bugün yapılacak adli yıl açılış törenine de katılmayacağını belirtti. Adli yıl açılış törenine ev sahipliği yapan  , Erdoğan’ın bu çıkışının ardından Başkanlık Kurulu’nu toplayarak durum değerlendirmesi yaptı. Ancak ‘ifade özgürlüğü’nü gerekçe gösteren 41 üyeli Yargıtay Başkanlık Kurulu, 1943 yılından bu yana devam eden Barolar Birliği Başkanı’nın adli yıl açılış törenlerinde konuşması şeklindeki teamülün devamına karar verdi. Yargıtay’ın bu kararı yeni bir krize neden oldu.  Kararı “Nezaketsizlik” olarak niteleyen Cumhurbaşkanı Erdoğan, törene katılmayacağını bir kez daha ifade etti. Erdoğan bugün ilk resmi yurtdışı ziyareti nedeniyle KKTC’de olacak. Adalet Bakanı Bekir Bozdağ ve Başbakan Davutoğlu da törenlere katılmama kararı aldı. Davutoğlu bugün 62. hükümetin ilk Bakanlar Kurulu toplantısına başkanlık edecek. Genelkurmay Başkanı Orgeneral Necdet Özel de 30 Ağustos resepsiyonunda, adli yıl açılış törenine katılmayacağını ancak akşam resepsiyonuna gitmeyi düşündüğünü açıkladı.  Öte yandan, törende Feyzioğlu’ndan önce kürsüye çıkacak olan Yargıtay Başkanı Ali Alkan yarım saatlik bir konuşma yapacak. Alkan’ın 30 sayfalık konuşmasında yargının sorunlarından, yargı bağımsızlığı ve hâkimlik-savcılık teminatına kadar önemli mesajlar vereceği kaydedildi. Yargı kulislerinde Alkan’ın hükümeti ve Adalet Bakanlığı’nı “Yargıtay’ın içişlerine karışıldığı” gerekçesiyle eleştireceği de konuşuluyor. Yargıtay Başkanı Alkan’ın yapacağı konuşmanın içeriğini 38 daire başkanı ve 2 başkanvekilinden oluşan Yargıtay Başkanlar Kurulu belirliyor
Tokat'ın Turhal ilçesinde tütüncülük yapan Ümit Çolak (24), geçimsizlik nedeniyle bir süre önce babaevine dönen eşi Arife Çolak (20) ile konuşmak için, kayınpederi Mehmet Şık'ın Yunus Emre Mahallesi'ndeki evine gitti.  Ümit Çolak, bir süre konuştuktan sonra tartışmaya başladığı 3 aylık eşini tabancayla başından ve vücudunun çeşitli yerlerinden vurduktan sonra, silahı başına dayayarak ateşledi. Yakınlarının haber vermesiyle Turhal Devlet Hastanesine kaldırılan Arife Çolak, yapılan tüm müdahalelere rağmen kurtarılamadı. Ağır yaralı Ümit Çolak ise burada yapılan müdahelenin ardından Tokat'taki bir hastaneye sevk edildi.
haberi!  Fetullahçı Terör Örgütü'nün (FETÖ) mahrem yapılanmasına yönelik ankesörlü telefon soruşturması kapsamında 39 şüpheli tutuklandı. Ankara Cumhuriyet Başsavcılığının talimatıyla gözaltına alınan 85 zanlı, emniyetteki işlemlerinin ardından Ankara Adliyesine getirildi. Savcılarca sorgulanan şüphelilerden biri serbest bırakıldı, diğerleri ise nöbetçi sulh ceza hakimliğine sevk edildi. Aralarında etkin pişmanlık hükümlerinden faydalanmak üzere itirafçı olanların da bulunduğu 45 zanlı adli kontrol şartıyla salıverildi, 39 şüpheli ise cezaevine gönderildi. Firari zanlıların yakalanması için çalışmalar sürüyor. Ankara Cumhuriyet Başsavcılığınca, 25 Şubat'ta 50 subay, 50 astsubay ve bir sivil mahrem imam hakkında gözaltı kararı verilmiş, 85 şüpheli gözaltına alınmıştı.
İstanbul Büyükşehir Belediyesi (İBB) Afet Koordinasyon Merkezi (AKOM), kentte beklenen gök gürültülü sağanak geçişlerine karşı uyarıda bulundu. AKOM'dan yapılan açıklamaya göre, ​Meteoroloji Genel Müdürlüğü'nden alınan bilgiler doğrultusunda, İstanbul'da bugün öğle saatlerinden itibaren il genelinde gök gürültülü sağanak geçişlerinin yaşanacağı tahmin ediliyor. Yağışların akşam saatlerinden itibaren şiddetini arttıracağı ve cuma günü akşam saatlerine kadar çok kuvvetli, kuzey bölgelerinde ise şiddetli olacağı, metrekareye 60-90 kilogram yağış düşeceği tahmin ediliyor. Yapılan meteorolojik uyarı doğrultusunda İstanbul Büyükşehir Belediyesi oluşabilecek olumsuzluklara karşı tedbirlerini aldı. İtfaiye, Yol Bakım ve Onarım Daire Başkanlığı, İSKİ, Zabıta, Atık Yönetimi, Park Bahçeler Daire Başkanlığı, İBB Trafik Müdürlüğü, 153 İBB Yerinde Çözüm ekipleri, kritik noktalarda muhtemel göllenmelere karşı alarma geçti. Ekipler ana arterlerde, yollarda kanal temizleme, mazgal açma çalışmalarını sürdürüyor. İlçe belediyeleri de konuya ilişkin bilgilendirildi. ​İstanbul Büyükşehir Belediyesi ekipleri, 3 bin 865 personel, bin 670 araç ve iş makinesi, 385 motopomp, 269 jeneratör, 411 dalgıç pompa ile 24 saat esasına göre sağanağa karşı alarmda olacak. AKOM, tüm birim sorumlularını toplayarak kriz yönetimi oluşturdu. Kamera takibi ve gelen ihbarlar doğrultunda ekipler sorunlu bölgelere sevk edilecek. Vatandaşlar, muhtemel su baskınları ihbarı için 153 Beyaz Masa ve itfaiyeyi arayabilecek. Vatandaşlara, zorunlu olmadıkça trafiğe çıkmamaları, çıkmaları gerektiği durumlarda ise toplu taşıma araçlarını kullanmaları önerisinde bulunuluyor.
Vatandaşlara devlet tarafından verilen hizmetlerin elektronik ortamda sunulduğu e-Devlet tarafından yeni sisteme ilişkin şu duyuru yapıldı: "e-Devlet Kapısı üzerinden veya 'Kütüphanem Cepte' mobil uygulaması aracılığıyla e-Devlet portalına bağlanarak, istediğiniz halk kütüphanesine 'e-üyelik' yapabilir, anında 'e-kitaplara' erişebilir, katalog taraması yapabilir, ödünç aldığınız kitapların süresini uzatabilir, üyelik bilgilerinizi güncelleyebilir, kayıt yaptırdığınız halk kütüphanesini değiştirebilir ve bütün halk kütüphanelerinin hizmet bilgilerine erişebilirsiniz."
Süt, ait olduğu üçlemenin ana karakteri Yusuf’un gençlik dönemini ve ‘evden kopuş’ sürecini anlatıyor. Bir yandan ‘ev’ine, alışılageldiğe, tanıdık ve güvenli olana sırtını dayayan, diğer yandan da o tanıdıklıktan uzaklaşmak, dağların, binaların, çalıların ardında saklanan ‘yeni’yle, bilinmeyenle yüz yüze gelmek isteyen bir gencin hikâyesi bu. Semih Kaplanoğlu, filmini evin içine sığınmak ve evin dışına savrulmak -ve bu iki duygunun farklı nüansları- arasında gidip gelen bir hat üzerinde kurmuş. Sanki tüm film, “denizde fazla açılma” diyen annesine inat ufuk çizgisine doğru yüzmeyi sürdüren, ama arkaya dönüp baktığında tanıdığı dünyanın giderek küçüldüğünü fark eden, çevre evler arasında kendi evini seçememeye başlayan bir çocuğun, geri yüzmekle daha da açılmak arasında kaldığı, korkuyla büyülenmenin birbirine karıştığı ruh halinin bir dışavurumu. Süt, Yusuf’un yetişkinliğin eşiğinde yaşadığı bu son ergenlik krizini, bir yanıyla, oldukça natüralist bir şekilde gözler önüne seriyor. Ama diğer yanıyla Süt, uykuya dalmadan önce hayatına/geçmişine dair önemli şeylerin belli belirsiz farkına varan bir zihnin içinde gezinmeye benzeyen rüyavari bir his de uyandırıyor. Filmde Yusuf’un bakışının çevrildiği her yüz, her imge, içinde bulunduğu her mekân, gözünü yakan her ışık, onun ruhundaki gel-gitleri ifade eder bir nitelik kazanıyor: Yanınızda sürekli cep telefonuyla konuşan zorlama bir sevgili adayı ve onun bir binanının tepesinde gördüğünüz silüeti; yan sokaktan gelen askerliğe uğurlama sesleri; sokak köftecisinin etrafında bir şeyler paylaşıyor olmanın hevesiyle biriken bir arkadaş grubu; maden ocağında çalışan arkadaşınızın kıyafetleri ve tüm bu gördüğünüz/duyduğunuz şeylerin dünyası ile sizin kendi dünyanız arasındaki uzaklık... Siz hayatınızın en sancılı dakikalarını yaşarken, basket sahasında yalnız başına oynayan bir çocuk...  Süt, şimdiki zamanın yoğunluğu içinde, tüm bu bu imge ve ortamların, onu bir hayattan başka bir hayata taşıdığını görememiş olan; ama sonradan geçmiş yaşamına baktığında onların yön belirleyici niteliğinin farkına varan birinin gözünden anlatılıyor sanki: Kaplanoğlu’nun filmden sonraki söyleşide de değindiği üzere Yumurta’nın Yusuf’unun kendi geçmişine doğru bakan gözünden. Bu yüzden Süt’ü, zor anlaşılır bir film olarak damgalayıp ötekileştirmeden önce, filmi bir de böyle düşünmek gerekiyor: Bazen zihninizde bir yüz ya da bir durum belirir, bir lise hocanızın yüzü ya da annenizin televizyon karşısında uyuyakalmış hali. Hafızanızın içinden çıkagelip sizi ziyaret eden o yüze, aradan geçen zamanın sisli perdesinin ardından bakmaya çalıştığınızda, orada bambaşka bir şeyler görürsünüz. O yüze, hayatınızın o ânını yaşarken bakmış olmanın değerini fark edersiniz. Lise hocasının ilgisiz suratı, geleceğe karşı duyduğunuz korkunun, yetişkin dünyasına adım atmaktaki isteksizliğinizin; annenizin yüzü ise, evinize olan bağlılığınızın, odanızda kitaplarınızla baş başa olmanın huzurunun şeklini alıverir zihninizde. Annenizin tüm ısrarlarına rağmen tamir etmediğiniz bir motosiklet lastiğinin, ondan kopuşunuzun ilk emaresi olduğunu anlarsınız bir anda; aynı lastiğin bir yabancı tarafından şişirilmesi ise anne-oğul arasında kurulan ilksel birlikteliğin ‘üçüncü’ bir özne tarafından tehdit edilmeye başlandığı noktayı ifade etmeye başlar. Hayatın tüm olağanlığı içerisinde yaşanan şeyler birer simgeye dönüşür, bir hikâyenin parçaları gibi görünmeye başlar. Kaplanoğlu da Süt’te olaylar ve imgelere, geçmişine bu gözle bakan birinin onlara atfedebileceği bu tür anlamlar yüklüyor. Ama bunu, her olayın ardında inanılması güç rastlantılar arayarak, hayata zorla metafizik bir nitelik katmaya çalışan bir yönetmen gibi yapmıyor. Hayatın değerini artıracağım diye, o hayatı asıl değerli kılan ayrıntıları ve sıradanlıkları bir kenara fırlatmıyor. Hayatı kendi haline bırakıyor ve ne bulursa da o kendi halindelikte; olağandışılıkta değil olağanlıkta buluyor. (Oldukça grotesk olduğu söylenebilecek yılan metaforu bile, annenin bir gün evin içinde bir yılan gördüğünü “zannetmesi”nden ve oğulun –tıpkı motosikletin lastiği meselesi gibi- bunu da ciddiye almayışından türüyor).  Hayalkırıklığına uğrama korkusuyla yetişkin hayatına atılmayı geciktiren (askere alınmayınca, toplumsal statü anlamında da ‘reşitliğe’ erme şansını yitiren; süt satamaz olunca işini de kaybeden) Yusuf, ‘üvey baba’ tehdidiyle birlikte sırtını dayadığı ‘ev’ini de kaybettiğini düşünmeye başlıyor. Açık denizde, hangi tarafa yüzeceğini bilemez bir halde kalakalıyor. Yusuf’un hayatın bilinmezliğine karşı bir sığınak olarak gördüğü ev fikri çatırdayınca, Kaplanoğlu filmin anlatımında da çeşitli çatlaklar oluşturmaya başlıyor. Yusuf şuurunu yitirince kurgu da şuurunu yitiriyor; başlarda devamlılık arz eden anlatım, sonlara doğru, ateşli hastalık sırasında görülen sanrılar gibi birbirinden kopuk anların ardı ardına gelmesiyle ilerlemeye başlıyor. Ta ki Yusuf evini tümüyle geride bırakana, ta ki maden ocağında taktığı kaskın fenerinin ışığı, tek bir yönü, önündeki belirsiz geleceği işaret edene kadar...  Yumurta’nın Yusuf’u geçmişine nasıl bakıyorsa, biz de geri dönüp filme o şekilde baktığımızda, onun annesinden kopuş hikâyesinin, filmin başında, önünde duran bir arabadan gelen bir davetle başladığının farkına varıyoruz. Süt, Yusuf’u eve dönmekten onu alıkoyan “bir yerlere gidiyoruz, gelsene” davetiyle ve gönülsüzce genç bir kızla tanışmasıyla başlıyor ve kendi ayakları üzerinde durmayı tümden kabullendiği (maden ocağında çalışmaya başlaması) noktada sona eriyor. Annesinin evliliğiyle birlikte Yusuf kendi geleceğine, cep telefonuyla konuşup duran o genç kıza baktığı gibi bakıyor, tam da gönüllü olmadan kendini ‘evin ötesi’ne, yetişkinliğin bilinmezliğine bırakıyor. Ama gözü, hep arkada, diğer evler arasında seçemez olmaya başladığı kendi evinde kalıyor. Yumurta’da geri dönüp, tanıyamayacağı kendi evinde.
Erotik siteler için açılan '.xxx' uzantılı adres uygulamasının ardından adı açıklanmayan bir şahıs “vatican.xxx” adlı internet adresini satın aldı.  Adresi alanın kendi adı altında erotik veya pornografik yayın yapılmasını engellemek isteyen Vatikan’ın kendisi olduğu iddia ediliyor.  Vatikan Radyosu’nda konuşan Vatikan sözcüsü Federico Lombardi ise “kötü amaçlı kullanımı” engellemek amacıyla kendilerinin satın aldığı yönündeki iddiayı yalanladı.
Elazığ'da bakkal işleten Ramazan Daş, yaz aylarında ortalama 250 lira ödediği elektrik faturası için sayaç arızalanınca 9 bin 500 liralık ek tahakkuk çıkması nedeniyle dava açtı. Bilirkişilerin farklı görüşleri nedeniyle davayı kaybettiğini ileri süren bakkal Ramazan Daş, faizleriyle birlikte 21 bin 500 liraya ulaşan borcu ödeyecek durumunun olmadığını belirtiyor.   Mustafapaşa Mahallesi'nde bakkal işleten Daş'ın iş yerine 2007 yılının sonlarında gelen elektrik dağıtım görevlisi, elektrik sayacının rakamları atlayarak tüketimi yazdığını fark etti.    Bunun üzerine elektrik şirketi tarafından tutanakla sayaç yerinden sökülerek, yeni sayaç takıldı. İmalatçı firmaya incelenmek üzere gönderilen sayaç hakkında firma tarafından hazırlanan raporda ''Sayacın gerilim dalgalanmasından dolayı yandığı, ancak sayaçta okunan rakamların doğru olduğu, işletmede bu miktarda elektrik kullanıldığını'' belirtildi. Raporda, ayrıca sayaca herhangi bir müdahale olmadığı ifade edildi. Elektrik dağıtım şirketi de bunun üzerine sayaçta bahsedilen tüketim miktarına göre 9 bin 525 lira 51 kuruş tutarında ek tahakkuk çıkararak, Daş'tan bu parayı ödemesini istedi.   Daş, ek tahakkukun iptali için 26 Şubat 2008'de Elazığ 3. Asliye Hukuk Mahkemesi'ne dava açtı. Mahkeme, bilirkişi nezaretinde hakimin de katıldığı keşifte, Daş'ın dükkanında ''Sayaç okuma değerine göre dükkandaki tüm malzemelerin kullandığı elektrik miktarının 215, bu cihazların kurulu gücüne göre 307, Daş'ın ödediği ortalama miktarın ise 242 kilovat saat'' olduğunu belirleyerek, ''Bu rakamların birbirine yakın olması ve dükkandaki cihazlarla böyle bir tüketim yapılamayacağı' yönünde görüş bildirildi.    Mahkeme, bunun üzerine 3 Mart 2009'da ek tahakkukun iptali yönünde karar verdi.   Mahkemenin ek tahakkukun iptali kararı üzerine elektrik dağıtım şirketi bu kararı Yargıtay'a taşıdı. Yargıtay dosyada yaptığı incelemede, ''Bu yöndeki davalarda bilirkişinin üç kişiden oluşması gerektiği'' gerekçesiyle kararı iptal ederek mahkemeye geri gönderdi.   Mahkeme, bunun üzerine 3 kişilik bilirkişi heyetinden rapor alınması için dosyayı Ankara'ya gönderdi. Ankara'daki bilirkişi heyeti, evraklarda yaptıkları inceleme sonucunda ''İşletme olan marketteki çoğu cihazın 24 saat esasına göre çalışmak zorunda olduğu gözetilerek, çıkartılan ek tahakkukun doğru olduğu'' yönünde görüş bildirdi.   Elazığ'daki mahkeme de 29 Mart 2011'de yapılan duruşmada bilirkişi raporuna göre davranarak, ancak miktarı düşürerek Daş'ın 8 bin 722 lira 45 kuruş ödemesine karar verdi.   Daş, Ankara'daki bilirkişi raporunun gerçekleri yansıtmadığını savundu.   Dükkanında olayın olduğu zamana kadar yaz aylarında dolap çalışırken ortalama olarak 250 lira elektrik ücreti ödediğini, gelen ek tahakkukun ise 9 bin 500 lira olduğunu ifade eden Daş, şunları anlattı:   ''TEDAŞ'a 'bu para ödenebilecek bir para değil. Biz bu kadar sarfiyat yapmamışız' dedim. Bana (Sana ortalama 250 lira bir fatura çıkaralım götür yatır) dediler. Yatırdım. 2 ay sonra tebligat geldi, 'sen bu borçtan sorumlusun yatırmak zorundasın' yazıyordu. TEDAŞ'a gittim bana (Yapacağımız bir şey yok. Bizi mahkemeye verebilirsin) dediler. Mahkemeye verdik. Bilirkişi istedik. Geldi, her şeyi cihazlarımızı, lambaları, dolapları tutanakla belirledi, rapor çıkardı. Raporda 'Burada bu kadar sarfiyat yapılamaz, bu kadar elektrik istesen de tüketemezsin yazıyor' deniliyor. TEDAŞ, dava sonucuna itiraz etti. Ankara'ya Yargıtay'a itiraz etti. Ankara'daki bilirkişi dükkanımızı görmeden, dolaplarımızı görmeden, ne sarfiyat yaptığımızı görmeden sadece belgeler üzerinden sonuç vermiş. Sonuçtan dolayı biz de burada mağdur durumdayız.'' Daş, belirlenen ana para miktarını Torba Yasa'dan faydalanarak 2 Mayıs'a kadar ödemesi gerektiğini, aksi halde faizlerle birlikte ödemek zorunda kalacağını kaydetti. Dükkanda 6 bin 500 liralık mal olduğunu, söz konusu borcun ise gecikme faizleriyle birlikte 21 bin 500 liraya kadar yükseldiğini anlatan Daş, şöyle konuştu:   ''Elazığ'daki son mahkeme verdiği karar 8 bin 700 lira. Bu parayı da, yakmadığım elektriği ne diye yatırayım. Bu bizim için büyük bir rakam. Benim dükkanımdaki malzemeler bile o kadar tutmuyor. Biz bu olayda çok mağdur durumdayız.   Davayı tekrar temyize yollasak yasadan faydalanamıyoruz. Şu anda faizleriyle 21 bin 500 lira. Artı bir de yeniden temyizde aleyhte çıkması halinde yeni gecikme zammı ile birlikte 25-30 bin lirayı bulur bu. Bu rakam ödenecek bir rakam değil. Biz de ne yapacağımızı şaşırdık.''
Henüz baharı hissetmesek de sıcak havaların kapıda olduğunu belirten Üroloji Uzmanı Op. Dr. Kadir Önem, sıcak havada vücuttaki suyun terleme yoluyla daha çok dışarı atılmasının idrarı azalttığını, bunun da böbrekte taş oluşmasına zemin hazırladığını söyledi.  Op. Dr. Kadir Önem, yaz aylarının böbrek taşı hastaları için risk oluşturduğunu, sağlıklı insanlar açısından da böbrek taşına zemin hazırladığını belirtti. Önem, “Özellikle orta yaş üzerindeki erkeklerde risk daha fazla oluyor” dedi.  Op. Dr. Kadir Önem, “Yaz aylarında böbrek taşı riskini azaltabilmek için günün büyük bölümünü kapalı ortamlarda geçirenler günde 2 litre, güneşli ortamlarda bulunanlar ise 3-4 litreden fazla su içmeli. Özellikle, nem oranı oldukça yüksek olan kentlerde böbrek taşı hastaları daha dikkatli olmalı. Ayrıca, limon suyunun bazı taşların oluşumuna engel olduğu da bilimsel araştırmalarla kanıtlanmıştır. Doktor önerisi ile günlük sıvı ihtiyacının bir kısmının limonata olarak alınması yararlıdır’’ diye konuştu.  Önem, böbreğin içindeki taşların sarsıntılı bir yolculuk veya aşırı bir aktivite sonrası aniden hareketlenerek böbrek ile mesane arasındaki idrar yoluna düşmesiyle şiddetli sancıların başlayabildiğini, ağrının sırtın yan tarafı ve böbrek üzerinde olabileceği gibi kasıklara doğru da yayılabildiğini belirtti.  Gece çok sık idrara kalkmanın, bulantı, kusma ve idrarın hafif kanlı olmasının böbrek taşı belirtisi olabileceğine dikkati çeken Önem, “Eğer, ağrı bir kaç günden uzun sürerse, idrar yaparken şiddetli yanma, yüksek ateş gibi belirtiler olursa hemen bir uzmana başvurulması gerekir” uyarısında bulundu.  Bazı idrar yolu taşlarının ise oldukça iri olmalarına rağmen hiçbir şikâyete yol açmadıklarını, bazı sessiz taşların da böbreği çürüttüğünün görüldüğünü ifade eden Op. Dr. Kadir Önem, böbrek taşı olduğu bilinen hastaların şikâyeti olsun ya da olmasın düzenli kontrolden geçmelerinin önemli olduğunu söyledi.
Mevcut şartlarda çok zor siyaset yaptıklarını belirten MHP İlçe Başkanı Tuncay Buruşuk, "4 bakan yolsuzlukla ilgili Meclis'te aklandılar ama insanların kalbinde aklanamadılar. Biz de bunu Beşiktaş'taki halkımıza soruyoruz. Polis bizi arayarak 'pankartı indirin' dedi. Telefonla aramayla pankart indirilmez. Mahkeme kararı olmadan indirmeyiz " şeklinde konuştu.
Merkez Yönetim Kurulu'nun (MYK) toplantısında İstanbul İl Başkanlığına atanan Berhan Şimşek, parti genel merkezinden ayrılırken kararı değerlendirerek, gazetecilere açıklamalarda bulundu.  Sözlerine ''Kızım için, partim için, ülkem için, benim için hayırlı olsun'' diye başlayan Şimşek, bu görevi daha önce çok değerli arkadaşlarının yürüttüğünü ve İstanbul'a önemli katkılar yaptıklarını söyledi.  Şimşek, bu görevin daha önce kendisine önerilmediğini ifade ederek, ''Biz kurumsal siyaset yapıyoruz, bireysel siyaset yapmıyoruz, bu bir parti görevidir, sayın Genel Başkan ile arkadaşlarımın vermiş olduğu bir görevdir, bunu en iyi şekilde başarmaya çalışacağız'' dedi.  CHP'nin, 22-23 Mayısta gerçekleştirilen kurultayın ardından iktidar yürüyüşü başlattığını ve bunun en önemli ayaklarından birinin İstanbul olduğunu kaydeden Şimşek, ''Herkes İstanbullu, herkesin İstanbul ile bağı var. Bu anlamda elimizden geleni hayatla buluşturacağız. Hiçbir ayrılık, dargınlık, kırgınlık olmayacak'' dedi.  Şimşek ''Bir il başkanı vardı, Gürsel Tekin, tekrar İstanbul ile dönmek istediği halde atanmadı, bu değişimi neye bağlıyorsunuz?' sorusunu yanıtlayan Şimşek, şunları söyledi:  “Bu kararın içerisinde değerli kardeşim, sevgili başkanım Gürsel Tekin'i veya bir başka arkadaşı yok saymak gibi şansımızın, lüksümüzün olmadığını bilmemiz gerekiyor, MYK üyeliği veya il başkanlığı...  Bizim amacımız kendimize aradığımız bir masa, bir mazbata değil, CHP'yi iktidara taşımaktır. Bu ülkenin sorunlarını çözüme ulaştırmak ve iktidar olmaktır. Yani kişilere bir rol, bir masa aramak anlayışı değildir.''  Tekin'in il başkanlığı görevini başarı ile yürüttüğünü ifade eden Şimşek, onun tecrübesinden, bilgisinden istifade edeceklerini, ''Kral öldü, yaşasın yeni kral'' anlayışı içerisinde olmayacaklarını söyledi.  CHP'nin her kademesinde ''takım oyunu'' anlayışının hakim olduğunu belirten Şimşek, İstanbul İl Başkanlığını bu yaklaşım içinde yürüteceğini anlattı.  Berhan Şimşek, kısa sürede İstanbul İl Yönetim Kurulunun oluşturulacağını ifade ederek, İstanbul'un problemlerine çözüm üreten bir ekip halinde çalışacaklarını belirtti.  ''Devrimlerle değerleri, Cumhuriyet temelinde demokrasi anlayışı içerisinde buluşturarak çalışacaklarını'' söyleyen Şimşek, ''İstanbul'un dün de sahipleri vardı, arkadaşlarımdı, yarından itibaren de yine aynı anlayışla sahipleri olacaktır. İstanbul'u bir 'AKP çiftliği', bir 'Kadir Topbaş çiftliği' gibi bir 'Recep Tayyip Erdoğan' çiftliği gibi yiyemeyecekler, yedirmeyeceğiz'' dedi.  Bu süreçte Gürsel Tekin ile görüşüp görüşmediğinin sorulması üzerine de Şimşek, ''Gürsel benim arkadaşım, siyasi akrabam. Bir dargınlık, bir kırgınlık hiçbir şey olmayacak. Eğer birilerini buralarda görmek gerekiyorsa o ben olacağım, herkes benim omuzlarımın üstünde taşınacak. Daha önceki darılan, gücenen, incinen arkadaşlar, haklı ve haksız sebeplerle, hepimiz toparlanacağız, Türkiye'nin CHP'ye, kadrolarına ve anlayışına ihtiyacı var'' yanıtını verdi.
Her yıl Marshall fonu tarafından Amerika Birleşik Devletleri ve Avrupa’da yaşayanların dünya görüşlerini saptamak amacıyla yapılan “Transatlantik Eğilimler 2011” araştırması sonuçlarına göre, her iki kıtada yaşayanların eğilim ve görüşleri değişiyor. Türkiye, araştırmanın yapıldığı ülkeler arasında 2004 yılından bu yana en köklü değişmleri yaşayan ülkelerden biri olarak öne çıkıyor. Özellikle güvenlik politikası ve bölgesel ittifaklar açısından Türkiye, Orta Doğu ülkelerini ABD ve Avrupa’ya göre daha önemli buluyor.  Araştırmaya göre Türklerin yüzde 42’si Ortadoğu’daki komşularının, Türkiye’nin güvenlik çıkarları açısından AB’den daha önemli olduğunu savunuyor. Ortadoğu’yu ekonomik açıdan da daha önemli bulanların oranı ise yüzde 43. Yine aynı doğrultuda her beş kişiden biri uluslararası konularda Türkiye’nin Ortadoğu ülkeleri ile işbirliği içerisinde olmasını destekliyor. Bu noktada kamuoyunun görüşlerinin, komşularla olumlu ilişkiler kurulmasını ön gören Türk dış politikası ile aynı doğrultuda olduğu görülüyor. Türkiye’de AB üyeliğine olumlu bakanlar da 2010 yılına kıyasla yüzde 10 oranında artmış. Yani neredeyse Türkiye’de her iki kişiden biri AB üyeliğini destekliyor.  Araştırma, her ne kadar bu yıl AB ve NATO konusunda geçen yıla oranla daha olumlu görüş bildirseler de Türklerin yüzde 62’sinin ABD’ye karşı olumsuz duygular beslediğini gösteriyor. Öte yandan Amerikan karşıtlığı geçen yıla oranla yüzde 11 oranında hafifleyerek yüzde 38’e düşmüş. Rakamlara göre yine de Türkiye’de ciddi bir ABD karşıtlığı var. Avrupa ülkelerinin Türkiye’nin AB üyeliğine desteği en fazla 2006 yılında görülüyordu. Bu yıl desteğin geçen yıllara oranla daha yüksek olduğu görülse bile 2006 yılındaki rakamlara hala ulaşılabilmiş değil. Araştırmaya katılanların yarısı Türkiye’nin üyeliğinin AB için ekonomik açıdan iyi olmadığına inandıklarını belirtmiş. Zira araştırmaya katılan AB vatandaşlarının yüzde 39’u Türkiye’nin üyeliğinin ne iyi ne de kötü olacağını düşünüyor. Katılımcıların yüzde 29’u Türkiye’nin AB üyeliğini desteklemezken yüzde 26’sı ise destekliyor. Türkiye’nin üyeliğine en çok destek veren ülke Romanya olurken, Fransa ve Almanya’nın karşıt tavrı bu araştırmada da belirgin. Araştırma, İsveç, İngiltere ve Hollanda’nın Türkiye’nin AB’ye gireceğine inanan ülkeler olduğunu gösteriyor.  Araştırma, ABD için de ilginç bulgular ortaya koyuyor. Buna göre Amerikalıların yarıdan fazlası Çin, Japonya ve Güney Kore gibi Asya ülkelerinin ulusal çıkarlar açısından AB üyelerine kıyasla daha önemli olduğuna inanıyor. Bu 2004 yılından bu yana oluşturulan araştırma verileri ile karşılaştırıldığında. ABD’nin yönünü Avrupa’dan Asya’ya çevirdiği olarak da algılanabilir. Nitekim Amerikalılar’ın Asya ülkelerine verdikleri önemde yüzde 20’nin üzerinde bir artış görülüyor. Öte yandan AB ülkelerinin ABD’yi kendilerine Asya ülkelerine oranla daha yakın ve önemli bulduğu olgusu geçerliliğini koruyor.
Konuyla ilgili olarak bordo mavili kulüp Kamuoyu Aydınlatma Platformu'na şu açıklamayı yaptı: -Profesyonel futbolcu Kevin Constant'ın kulübümüze transferi konusunda AC Milan ve futbolcu ile, -Profesyonel futbolcu Musa Nizam'ın kulübümüze transferi konusunda Antalyaspor A.Ş. ve futbolcu ile, -Serbest statüdeki profesyonel futbolcu Carl Medjani'nin kulübümüze transferi konusunda futbolcu ile, görüşmelere başlanmıştır. Kamuoyuna saygıyla duyurulur.
''Hobi Yetişticiliği Serisi'' adı altında yayımlanacak kitapların ilk 4'ü, yakında piyasaya sunulacak. ''Soğanlı Bitkiler Yetiştiriciliği'', ''Hobi Domates Biber Yetiştiriciliği'', ''Hobi Gül Yetiştiriciliği'', ''Hobi Turunçgil Yetiştiriciliği'' konularında hazırlanan ilk 4 kitaptan 3 bin adetlik set basıldı. Şık bir kitap kutusu ambalajlı olarak hazırlanan kitaplar, 21,5 liradan piyasaya sunulacak. Hobi olarak tarımsal üretimle ilgilenenler, bu alanda bilinçlenmek için, bu kitapları piyasadan alabilecekleri gibi, bakanlıktan ödemeli olarak da talep edebilecekler.  Bakanlığa bağlı enstitülerdeki uzmanlar tarafından hazırlanan kitaplarda, domates, biber, turunçgil çeşitleri, beslenmedeki önemi, yetiştirme ve bakım teknikleri, zararlıları ile mücadele, gıda olarak kullanım alanları hakkında bilgi verilirken, küçük birkaç yemek tarifi de bulunuyor. Anlatımlar, çok sayıda fotoğraf ile desteklendiği için, kitaplar, hobi tarımına teşvik açısından da zevkle okunabilecek nitelikte.  İlk seride gül ve soğanlı bitkiler yetiştiriciliği hakkındaki kitaplar da bulunuyor. Hobi olarak gül bahçesi kuranlar da balkonundaki saksısında gül yetiştirenler de bu kitaptaki bilgilerden yararlanarak, ''gülün alasını'' yetiştirebilecek.   Tarım ve Köyişleri Bakanı Mehmet Mehdi Eker, hobi kitapları serisine yazdığı önsözde, ünlü yazar Cengiz Aytmatov'un ''Toprak ve su insanlar arasında eşit olarak paylaşılsa, bir de kendi toprağımızda kendi buğdayımızı biçsek, bundan daha büyük mutluluk yoktur'' sözünü hatırlatırken, modernitenin insanoğlunun doğadan kopuşuna neden olduğuna işaret etti.  Dünyada ''doğa terapisi, yeşil terapi, bahçe terapisi'' olarak adlandırılan, bu kapsamda tasarlanan projelerin modern insanın yaşam kalitesini yükseltmeyi hedeflediğini kaydeden Eker, ''derin bir iç huzuru veren, olumlu psikolojik etkisiyle bahçeciliği, her türlü hastalığa iyi gelen, bir tür önleyici tıbbi reçete gibi görenlerin çok yerinde bir tespit yaptığını'' vurguladı.  Fransız düşünür Montaigne'nin ''Dilerim ki ölüm, bahçemde lahanalarımı ekerken gelip beni bulur'' sözünü de hatırlatan Eker, bakanlığın hazırladığı ''Hobi Yetiştiriciliği'' serisinin alanında önemli bir boşluğu dolduracağını belirtti.  Yayın Dairesi Başkanı Recep Tezgel ise kitaplarda yer alan sunuş yazısında, ''kendi ektiği bitkilerin bakımını üstlenen insanın doğal yaşamın değerini daha iyi anlayacağına'' işaret ediyor. Hobi yetiştiriciliğinin, pencere önündeki saksılardan geniş bahçelere kadar uzanan alanlarda yürütülebilen, evde tüm aile bireylerinin, okullarda ise öğrencilerin öğrenme sürecine aktif bir şekilde katıldığı, yaparak ve yaşayarak öğrenme esasına dayanan yenilikçi bir uygulama olduğunu vurgulayan Tezgel, şu görüşlere yer verdi:  ''Günümüzde, dünyanın birçok ülkesinde çocukların bir bölümü, sebze ve meyvelerin marketlerde üretilip satıldığını sanmaktadır. Bu yanlış kanıyı gidermek için hobi yetiştiricilik okullarda uygulandığında, doğru beslenme alışkanlıklarının kazanılmasının yanı sıra, çocukların meyve ve sebzelere daha fazla ilgi göstererek, onları tüketmede daha istekli davranmalarını ve çevreye karşı duyarlı olmalarını sağlayacaktır.''  Tezgel, Avrupa ve ABD'de hobi bahçeciliği uygulamasının çok yaygın olduğunu, ABD Başkanı Obama ve eşinin de hobi bahçesi bulunduğunu hatırlatarak, Türkiye'de de özellikle okullarda bunun yaygınlaştırılabileceğini, bahçe ile uğraşmak için uzman olmak gerekmediğini, atık oto lastiklerinin içine konan toprakta bile fide, fidan, çiçek üretimi yapılabileceğini kaydetti.  Bakanlık, Hobi Yetiştiriciliği serisini, tıbbi ve aromatik bitkiler ile devam ettirecek.  Türkiye'de de hobi bahçeciliği, bazı banka genel müdürlerinin, tanınmış işadamlarının bağ-bahçe kurmaları ile zaman zaman gündeme geliyor.
İstanbul Emniyet Müdürlüğü Terörle Mücadele Şube ekipleri, 27 Kasım'da örgütün sözde kuruluş yıl dönümü olduğu gerekçesiyle kent genelinde molotof kokteyli ve el yapımı patlayıcılarla saldırı arayışında olduğu tespit edilen bazı PKK üyelerini belirledi.  Saldırı hazırlığında oldukları ileri sürülen zanlıların yakalanması için bu sabah 10 ayrı ilçede 28 adrese düzenlenen eş zamanlı baskınlarda 23 kişi yakalanarak gözaltına alındı. Zanlıların barındıkları adreslerde yapılan aramalarda çok sayıda örgütsel doküman, yasaklı yayınlar ve dijital malzemeler ele geçirildi.  Terör polisi tarafından gözaltına alınan şüpheliler, Vatan Caddesi’nde bulunan Terörle Mücadele Şubesine götürüldü. Şüphelilerin emniyetteki sorguları devam ediyor.
ABD’nin Kaliforniya eyaletinde yaşayan Toby Sheldon, tüm birikimini Justin Bieber’a benzemek için geçirdiği estetik ameliyatlara harcadı.  33 yaşındaki Sheldon, 19 yaşındaki ünlü şarkıcıya benzeyebilmek için botoks yaptırdı, çenesi ve göz kapaklarından ameliyat oldu ve saç nakli yaptırdı. Daily Mail gazetesine konuşan Sheldon, “Justin meşhur olduğunda yüzü her yerdeydi. Fotoğrafını gördüğümde tek düşündüğüm ona benzemekti. Şarkılarını çok dinlemiyorum ama yüzü o kadar kusursuz ki tüm değişiklikleri ondan ilham alarak yaptırdım” ifadelerini kullandı.  Hayatını şarkı sözü yazarak kazanan Sheldon, Bieber’a benzeyebilmek için geçirdiği ameliyatlara toplamda 100 bin dolar harcadı.
CHP Lideri Deniz Baykal, katıldığı bir televizyon programında Başbakan Yardımcısı Cemil Çiçek'in "sürece kim katkı verirse elini öpmeye, ayağına gitmeye hazırım" sözlerine yanıt verdi.  Baykal, "Kimsenin elini öpmesinler. Benim elimi de öpmeye kalkmasınlar, işlerini yapsınlar" dedi.  AKP'nin anayasa değişikliği ve cumhurbaşkanlığı seçiminde muhalefetle uzlaşma aramadığını belirten Baykal, "şimdi Kürt açılımı konusunda niye CHP'ye geliyorsun?" diye sordu.  CHP lideri, "Bu iş yanlış bir iş, yanlışa ortak istiyorlar. Yaptıkları yanlış işin sorumluluğunu paylaşmak istiyorlar, taşıyamıyorlar" şeklinde konuştu.  Baykal, 15 Eylül salı günü Dışişleri Bakanı Ahmet Davutoğlu ile yapacağı görüşmede genel dış politika konularının ele alınacağını, Ermeni açılımının ise gündeminde olmadığını söyledi.
Milli Eğitim Bakanlığınca (MEB), öğrencilerin akademik ve sosyal gelişimlerine katkı sağlamak amacıyla başlatılan ücretsiz destekleme ve yetiştirme kurslarının sanat ve spor derslerine bu yıl rekor başvuru yapıldı. 1 milyon 854 bin 310 öğrenci, sanat ve spor içerikli dersleri tercih etti. 2016-2017 eğitim öğretim yılında ortaokul ve lise öğrencilerinin derslerde edindikleri kazanımları pekiştirmelerine katkı sağlamak, özel ilgi ve yeteneklerini geliştirmek amacıyla başlatılan ücretsiz destekleme ve yetiştirme kurslarının birinci ve ikinci döneminde sanat ve spor içerikli derslere ilgi yoğun oldu. Destekleme ve yetiştirme kurslarıyla Türkiye'nin geleceğine yön verecek binlerce sanatçı ve sporcu yetiştirilmesi amacıyla sanat ve spor dersleri için öğrencileri teşvik eden Bakanlığın açtığı ve 4 Haziran'da sona erecek kurslarda bu yıl toplam 8 milyon 635 bin 939 öğrenci eğitim aldı. Çocukların sınav maratonu içerisine sıkışıp kalmış, sürekli ders çalışan ve sosyal yönden kendini eksik bırakmış bireyler olmalarının önüne geçmek amacıyla açılan sanat ve spor içerikli derslerde beden eğitimi ve spor, drama, görsel sanatlar, müzik ve yazarlık gibi sosyal etkinlik içerikli derslerde toplam 1 milyon 854 bin 310 öğrenci kurs aldı. Destekleme ve yetiştirme kurslarının birinci döneminde 569 bin 257 öğrencinin devam ettiği beden eğitimi ve spor, en çok tercih edilen ders oldu. Bunu 119 bin 160 öğrenci ile görsel sanatlar izledi. Müziği 99 bin 894, dramayı 9 bin 722, yazarlık ve yazma becerilerini 5 bin 70, iki boyutlu sanat atölyesi dersini 761, Türk ve Batı müziği çalgıları dersini 325 ve bilişim teknolojileri ve yazılım dersini ise 212 öğrenci tercih etti.
Resmi Gazete'de yayımlanan "Bazı Yükseköğretim Kurumlarına Bağlı Olarak Fakülte ve Yüksekokulların Kurulması ve Kapatılması Hakkındaki Karar" ile 2 yüksekokulun fakülteye dönüştürülmesi kararı alındı. Buna göre, Cumhuriyet Üniversitesi'ne bağlı Turizm İşletmeciliği ve Otelcilik Yüksekokulu kapatılarak Turizm Fakültesi, Hitit Üniversitesi bünyesindeki Beden Eğitimi ve Spor Yüksekokulu kapatılarak Spor Bilimleri Fakültesi kuruldu. Bakanlar Kurulunca 12 Haziran'da alınan karar, 30 Temmuz 2017 tarihli Resmi Gazete'de yayımlanarak yürürlüğe girdi.
Adapazarı Gar Meydanı'nda bir kadının öldüğü, bir kadının da ağır yaralandığı silahlı saldırı, boşanma davası açan karı-koca arasındaki tartışmanın ardından meydana geldi.  Boşanma davası açan karısı Berna Tekinalp ile Gar Meydanı'ndaki bir kafeteryada buluşan Abuzer Tekinalp, çıkan tartışmada karısını tabancayla vurarak öldürdü.  Karısının halası Semra Ünver'i de ağır yaraladı. Ünver, Sakarya Eğitim ve Araştırma Hastanesi’ne kaldırıldı.  Olayın ardından polisin başlattığı çalışma sonucu yakalanan Abuzer Ünver, karakol çıkışında gazetecilere, ''Ben öldürdüm, namus davası'' dedi.
Eugene Schoulgin Türkiye’yi, Türkiye’deki yaşam koşullarını, siyasal, sosyal, ekonomik yapıyı yakından bilen Norveçli bir yazar ve düşünür. Bu bilgi, gözlem ve deneyimlerinden yola çıkarak ülkenin 20. yüzyıldan 21. yüzyıla uzanan panoramasındaki köşe taşlarını çarpıcı bir romanda edebiyat dünyasına armağan ediyor.  Bir Başka Dünyadan’da Schoulgin, Batılı gözüyle o başka dünyaya bakmakla kalmıyor, yer yer Batılı gözlemcileri de ironik bir biçimde eleştiriyor. Dahası, romanda çeşitli ülkelerden gelen yazarların öyküleri okunurken, Batı ülkelerinin neredeyse hepsinde şu ya da bu biçimde benzer durumlar yaşandığı gözler önüne seriliyor.  Kitaptaki, “Bizim için sarsıcı, evet, ürkütücü, korkunç görünen olaylar bu insanların günlük yaşamıydı. Çok yakında sizden ayrılacağız, ama yeni bir bilgi götürüyoruz yanımızda. Yalnız değilsiniz,” sözleri ise evrensel bir duygudaşlığın umut kıvılcımını tutuşturuyor.    1941’de Oslo’da doğdu. Uppsala ve Stockholm’de klasik arkeoloji ve sanat tarihi eğitimi aldı. 1970’te ilk romanı Kaninburene’yi yayımladı. Ertesi yıl dokuz öyküden oluşan Krutthuset yayımlandı. 1984’te Anılarımda Mirella Türkçe de içinde olmak üzere pek çok dile çevrildi.  Floransa ve Pisa’da geçen bu roman yazara edebiyat ödülü kazandırdı. Kitapta ele alınan küçük oğlanın gelişimini anlatan Federico Federico ve Gerçek Anlar bir üçlü oluşturur. 2006’da Şeftalili Kız adındaki öykü derlemesi yayımlandı. Schoulgin yaşamının büyük bir bölümünü Norveç dışında geçirdi, özellikle Güney Avrupa, Doğu Avrupa, Türkiye, İran, Afganistan ve Pakistan’a çok sayıda yolculuk yapıp bu ülkelerde uzun süreler kaldı.  Uzun bir dönem PEN için çalıştı ve 2004’ten bu yana PEN International yöneticileri arasında. PEN çalışmaları sırasında tutuklu yazarlarla görüşmek için sıklıkla İstanbul ve Ankara’ya yolculuklar yaptı, İstanbul’da sekiz yıl yaşadı, ayrıca Peru, Meksika, Güney Kore gibi ülkelere gitti. Kitapları İsveççe, Türkçe, Almanca, Rusça, Arnavutça ve Slovak diline çevrildi.
Spor Toto Süper Lig'de zirvenin iki adayının maçında Beşiktaş ile Medipol Başakşehir 1-1 berabere kaldı. Maça hızlı başlayan Medipol Başakşehir, ilk yarıyı domine etti. Beşiktaş, ilk yarı boyunca kaleye isabetli şut atamazken; konuk ekip, 21. dakikada Cengiz Ünder'in golüyle 1-0 öne geçti. Başakşehir için maçın kırılma anı 40. dakikada Emre Belözoğlu'nun sakatlanarak oyun dışı kalmasıydı. Konuk ekip, bu dakikadan sonra oyundaki üstünlüğü Beşiktaş'a kaptırdı. İlk yarının son 5 dakikasında kendine gelen Beşiktaş, 2. yarıya hızlı başladı. 51'de Marcelo'nun kafa golüyle Siyah-Beyazlılar maçta 1-1'lik eşitliği sağladı.  71'de Quaresma'nın müthiş vuruşunu kaleci Volkan Babacan aynı güzellikte çıkardı. 81'de Mossoro ve Visca mutlak gol fırsatından yararlanamadı; 88'de ise Mahmut'un ağları bulan şutu öncesi hakem faulü tespit etti. Maçta 1-1 sona erdi ve bu skorun ardından Medipol Başakşehir puanını 30, Beşiktaş ise 28 yaptı.  Haftaya namağlup giren iki takımdan Başakşehir önümüzdeki hafta Antalyaspor'u konuk edecek. Vodafone Arena'da yenilgi yüzü görmeyen Beşiktaş ise Fenerbahçe derbisi için Kadıköy'e gidecek.  GÜNEŞ'TEN MECBURİ DEĞİŞİKLİKLER Beşiktaş Teknik Direktörü Şenol Güneş, Şampiyonlar Ligi'nde oynadıkları Benfica maçına göre 3 değişiklik yaptı. O maçta stoperde oynayan Dusko Tosic, sakatlığı nedeniyle kadroda yer almazken, bu oyuncunun yerine Atınç Nukan, Marcelo Guedes'in yanında ilk 11'de şans buldu. Sakatlıkların çokluğu nedeniyle bazı oyuncularını farklı mevkilerde oynatmak zorunda kalan Şenol Güneş, Benfica karşısında ilk 11'de forma şansı yakalayan Gökhan Gönül'ü, Medipol Başakşehir maçında yedek soyundururken, aynı karşılaşmada sol bekte oynattığı Andreas Beck'i savunmanın sağına çekti.   Beck'in savunmanın sağına geçmesinin ardından Benfica karşısında orta sahanın solunda oynayan Adriano Correia, sol bekte görev aldı. Güneş, Tolgay Arslan'ı yedek soyundurdu, bu oyuncunun yerine Gökhan İnler'i, Atiba Hutchinson'ın yanında görevlendirdi. Şampiyonlar Ligi'nde 3-3 biten Benfica maçında attığı şık golle takımının umutlanmasını sağlayan Cenk Tosun da ilk 11'deki yerine döndü. BAŞAKŞEHİR'DEN HIZLI BAŞLANGIÇ Maça hızlı başlayan Medipol Başakşehir, ilk dakikalardan itibaren rakip kalede tehlikeler yarattı. Konuk ekip, 11. dakikada üstüste 2 net fırsattan yararlanamadı. Savunmanın arkasına atılan topa hareketlenen Cengiz Ünder, kaleciyle karşı karşıya kaldığı pozisyonda vuruşunu yaptı. Top Fabri'den döndü. Topu iyi takip eden Mehmet Battal'ın boş kaleye göndermek istediği topu Andreas Beck son anda uzaklaştırdı. 12. dakikada Emre Belözoğlu'nun sağdan kullandığı köşe vuruşunda Beşiktaş savunmasının uzaklaştıramadığı topu tecrübeli oyuncu bir kez daha önünde buldu. Bu oyuncunun sert vuruşunda kaleci Fabricio meşin yuvarlağı kornere yumrukladı.  18. dakikada Cengiz Ünder, penaltı noktasına yakın bölgede bir anda kaleci Fabri'yle Fabri ile karşı karşıya kaldı. İspanyol kaleciyi geçen genç oyuncu, yerde kaldı. Medipol Başakşehirli oyuncular penaltı beklerken; hakem Cüneyt Çakır, Cengiz Ünder'i aldatmaya yönelik hareketinden dolayı sarı kartla cezalandırdı. GOL: 21. dakikada Medipol Başakşehir'in golü geldi. Edin Visca'nın cezasahası sağ yan çizgisi yakınından cezasahası sol içine gönderdiği topa Cengiz Ünder, gelişine harika vurdu. Top sağ direğe çarparak ağlarla buluştu ve Medipol Başakşehir 1-0 öne geçti.   37. dakikada Edin Visca, sağdan topu cezasahasına getirip ortaya çıkardı. Altıpas ön çizgisi üzerinden Mehmet Batdal dokunamayınca konuk ekip mutlak golden oldu. Arka direkte Emre Belözoğlu'nun tekrar cezasahasına gönderdiği topa Edin Visca sert vurdu. Top, Atınç'tan döndü. 40. dakikada Medipol Başakşehir'de Emre Belözoğlu sakatlanınca, kenara alındı ve yerine Attamah girdi. Emre Belözoğlu'nun çıkışının ardından Başakşehir, oyunu soğuturken, ilk yarı 1-0 konuk ekibin üstünlüğüyle sona erdi.  Maçın ilginç istatistiklerinden biri de Beşiktaş'ın ilk yarıda rakip kaleye isabetli şut atamamasıydı. Siyah-Beyazlılar, Gençlerbirliği ve Benfica maçlarının ardından 17. resmi maçta 3. kez rakip kaleye isabetli şut çekemedi. İKİNCİ YARIDAN DAKİKALAR Beşiktaş Teknik Direktörü Şenol Güneş, 2. yarıya Gökhan İnler'in yerine Tolgay Arslan'la başladı.  50. dakikada Tolgay, cezayayı üzerinden içeri daldı. Şutunu çekti; ancak top defanstan döndü ve top kornere gitti.  GOL: 51. dakikada Beşiktaş'ın golü geldi. Quaresma'nın sol köşe bayrağı dibinden kullandığı korner vuruşuna demarke durumdaki Marcelo ön direkte kafayı vurdu. Kaleci Volkan Babacan'ın bakakaldığı pozisyonda top ağlarla buluştu. Quaresma, bu sezon Süper Lig'de 4. asistini yaparken, Marcelo, da 2. golünü attı.  Golden sonra Beşiktaş oyuna iyice ağırlığını koymasına karşın, rakip kaleye 70. dakikada tehlikeli geldi. Cezayayı yakınında kazanılan serbest vuruşu Quaresma kullandı. Portekizlinin harika vuruşunda, sol direğin yanından ağlara doğru giden topu aynı güzellikte kaleci Volkan Babacan çıkardı.  81. dakikada Medipol Başakşehir, Mossoro ve Visca ile mutlak golden oldu. Mossoro, çalımlarla cezasahasına girdi. Fabri'yi çalımlamak isterken, İspanyol kalecinin dokunarak cezasahası sol içine gönderdiği topu Visca önünde buldu. Boşnak oyuncunun boş kaleye aşırtma vuruş denemesinde top üstten auta gitti.  88. dakikada Mahmut, Mossoro'nun pasında topla cezasahasına girdi. Aşırtma bir vuruşla topu kaleci Fabri'nin üzerinden ağlarla buluşturdu. Daha önce hakem Cüneyt Çakır, faulü tespit etti.  Kalan dakikalarda başka gol olmadı ve maç 1-1 sona erdi.
Marca ve Sport gazeteleri 42 yaşındaki Roberto Carlos'un Real Madrid'in altyapısında teknik sorumlu olarak görev yapacağını yazdı. Altyapıda genç futbolcularla ilgilenecek, teknik konulara yardımcı olacak Roberto Carlos'un Real Madrid'in A takımıyla hiçbir bağlantısının olmayacağı bildirildi. Sport gazetesi, Carlos'un çok istemesine rağmen Real Madrid Teknik Direktörü Zinedine Zidane'ın olumsuz görüş belirtmesinden dolayı A takımdan uzakta kalacağını iddia etti. Haberlerde Roberto Carlos'un Real Madrid Kulübünün "Asya'daki büyükelçisi" olarak da çalışacağı belirtildi. Ayrıca Real Madrid Kulübü Başkanı Florentino Perez'in Roberto Carlos'a spor direktörlüğü teklifini de götürdüğü ancak Brezilyalı futbol adamının bunu kabul etmediği ileri sürüldü. Real Madrid Kulübünün efsane futbolcuları arasında yer alan Roberto Carlos, İspanyol kulübünde oynadığı dönemde 4 lig şampiyonluğu, 3 Şampiyonlar Ligi, 3 İspanya Süper Kupası, 1 Avrupa Süper Kupası ve 2 Kıtalararası Kupa kazanmıştı. Bu arada İspanya Futbol Federasyonunun teknik direktörlük kursuna gidecek Roberto Carlos'un, İspanyol ligi takımlarında teknik direktörlük yapabilmek için UEFA Pro Lisansı alacağı da kaydedildi. Futbolculuk döneminde 2007-2009 yıllarında Fenerbahçe'de forma giyen Roberto Carlos, daha sonra teknik direktör olarak Sivasspor (2013-2014) ve Akhisar Belediyespor'da (2015) görev yapmıştı.
Başbakan Yardımcısı Bülent Arınç, NTV Ankara Temsilcisi Murat Akgün'ün gündeme ilişkin sorularını yanıtladı. Anayasa değişiklik paketine yönelen eleştirileri yanıtlayan Arınç, siyasi partiler hakkında kapatma davası açılmasıyla ilgili şunları söyledi: ''Bize siyasi içerikli karşı çıkmalar bizi endişeye düşürmez ama bu kurumları yıpratır. Yüksek yargıdan bir tek şey rica ediyorum. Biz şimdi Cumhuriyet Başsavcısının gelişigüzel dava açmasının önüne geçmek istiyoruz. Bu, demokratik hayatın vazgeçilmez unsuru saydığımız siyasi partiler için gerekli. Başsavcı akşamdan sabaha bir parti hakkında dava açabilir. Açmalı mı? Hayır, açmamalı. Bir filtreye, süzgece ihtiyaç var. İkincisi Anayasa Mahkemesinin, kendi bünyesinde de parti kapatma davalarına kendi bakış açısıyla bakması lazım. Cumhuriyet Başsavcısı başka bir kişi olsa CHP hakkında da kapatma davası açabilirdi. Grup toplantılarında genel başkan kürsüyü Silivri'deki mahkeme salonuna döndürüyor. Avukatlık cübbesini giyiyor, sanıkları savunuyor, hakimlere, savcılara eleştirilerde bulunuyor. Bir genel başkan, 50 kere tezgahtan geçmiş ve imzanın filan kişiye ait olduğu bizzat kendi kurumu tarafından kabul edildiği yerde, 'hayır, parmak izi lazım, filan makineden geçirilmesi lazım' diyor. Hukuk devleti ilkeleri nerede kaldı, Silivri sanıklarını savunmak bir genel başkana düşer mi? Başsavcı, 'sen yargıya müdahale ediyorsun, adli görevini yapan insanları suçluyorsun ve bu eylemlerinden vazgeçmiyorsun. Sen hukuk devleti prensiplerine aykırı eylemlerin odağı oldun ey CHP' dese... Ben bugünden ikaz ediyorum. CHP hakkında en azından 10 dava açılır, en azından biri Anayasa Mahkemesi'nde karara bağlanır. Hem kendi eylemlerine dikkat etsinler, hem bizim yaptığımız düzenlemeye memnun olsunlar.'' CHP lideri Deniz Baykal'ın, anayasa değişikliği taslağına ilişkin ''bu pakete AK Parti'nin korkuları yön veriyor. İktidardan düştükleri zaman Yüce Divan'a gitmemek için Anayasa Mahkemesi ile Hakimler ve Savcılar Yüksek Kurulu'nun (HSYK) yapısını değiştirmeyi hedefliyorlar'' şeklindeki sözleri hatırlatılarak, değerlendirmesinin sorulması üzerine Arınç, bu düşüncenin fevkalade yanlış olduğunu söyledi. AK Parti'nin iktidara geldiği 2002 yılından bu yana anayasada bazı konularda değişiklikler yapılmasının gereğine inandıklarını ve bu yönde bazı düzenlemeler yapıldığını ifade eden Arınç, 2007 seçimlerine gidilirken de anayasanın yeni baştan ele alınarak, sivil ve demokrat yeni bir anayasa yapılması konusunda çalışma yürüttüklerini anlattı. Bu niyet, azim ve kararlılıklarının değişmediğini belirten Arınç, ''Dolayısıyla yeni bir çalışmayı bugün ortaya koymuş değiliz. Geçmişten bu yana elimizde olan ama revize ettiğimiz, zaman zaman değişiklikler yaptığımız bir anayasa değişikliğini bugün taslak olarak sunuyoruz ve inanıyorum ki Pazartesi'den sonra da artık teklif haline gelebilecek ve milletvekillerimizin imzasıyla Meclis Başkanlığına verilecek. Sayın Baykal'ın sözleri bu anlamda dayanaksız kalıyor. Çünkü biz bugün, dün üç gün önce, beş gün önce böyle bir çalışma yapmış değiliz'' diye konuştu.  ''Kapatılma ihtimaline karşı anayasayı değiştiriyorlar'' iddiasının da yanlış olduğunu kaydeden Arınç, bütün demokratik ülkelerde olduğu gibi Türkiye'de de artık partilerin kapatılmaması gerektiğini, AK Parti'nin her zaman bu görüşte olduğunu belirtti.  Arınç, CHP lideri Baykal'ın parti kapatma konusunda şartlı refleksle hareket ettiğini ifade ederek, ''Yani 'bir parti kapatılacaksa bu AK Parti olmalı, Sayın Başsavcı ne güne duruyor, elini niye boş tutuyor' şeklinde bir heyecan içerisinde. Düşünsün ki kendisi de bir siyasi partidir. Ve CHP hakkında da dava açmak için onlarca sebep bulunabilir'' dedi. Arınç, AK Parti'nin siyasi parti rejimini güçlendirmeye çalıştığını bundan CHP'nin de memnun olması gerektiğini söyledi. Arınç, anayasa değişikliği taslağına ilişkin olarak ''Yargıdan gelen sert tepkilere yorumunuz nedir?'' sorusu üzerine de şunları söyledi: ''Şüphesiz oldukça sert ama oldukça da dayanaksız. Yani yüksek yargı dediğimiz zaman başta Anayasa Mahkemesi'ni, Yargıtay'ı, Danıştay'ı anlamamız gerekiyor. HSYK bir yargı kuruluşu değil, bir idari kuruluş aslında. Onlarda kendilerini zaman zaman yargı yerine koyuyorlar, zaman zaman da 'biz yargıya ilişkin bir kurul değiliz, hakimler ve savcılar konusunda bir idari kuruluz' diyorlar. Yani ne deve ne kuş meselesi gibi. Şimdi ben bunları siyasi içerikli buluyorum. Yüksek yargıdan bu tür bir siyasi parti liderinin söylemleriyle adeta örtüşen beyanlarda bulunmalarını çok yadırgıyorum. Ama Türkiye'de yargının geldiği nokta maalesef biraz da bu. Onun için elimizi çok tutarak hem yargıyı siyasallaştırmaktan kurtarmak hem de yüksek yargıyı kendi içinde kapalı devre çalışan bir kurul olmaktan çıkarmamız lazım.'' HSYK'nın işleyişine bakıldığında, karar verme noktasında bir blok halinde hareket eden beş kişinin Türkiye'de neler yaptığının özellikle son bir kaç yıl içinde çok iyi anlaşıldığını ifade eden Arınç, ''HSYK Türk halkının gündemine olumsuz bir şekilde oturdu. Bir kapalı devre çalışması var. HSYK'nın beş üyesi Yargıtay üyelerini seçiyor Yargıtay üyeleri de bu teşekküre bir başka teşekkürle mukabele ediyorlar. Böyle bir şey dünyanın hiçbir yerinde yok'' dedi.  Arınç, HSYK'nın yeniden yapılandırılması ve çalışmasına ilişkin başka ülkelerdeki benzer uygulamaların incelendiğine işaret ederek, ''Hiçbirisinde beş kişinin birbirlerini 'al gülüm ver gülüm' seçtiği bir yapı mümkün değil. Tabanı genişletmemiz lazım. Ve bu taban daha çok özellikle hakim ve savcıların idari yargıyla birlikte kendileri hakkında karar almada tek yetkili olan kurulda söz sahibi olmaları lazım'' diye konuştu. ''Yeni düzenlemelerden gocunmanın, bunları devletin temeli batacak, rejim çökecek gibi abartılı sözlerle değerlendirmenin, yalnızca bu sözlerin sahiplerini yıpratacağını'' kaydeden Arınç, yasama, yürütme ve yargının kendi görev alanları içinde hareket etmesi gerektiğini söyledi. Arınç, şöyle devam etti: ''Yargıtay'la ilgili bir kanun çıkaracak diyelim. Neresi çıkaracak bunu? Yasama yetkisini Meclis kullanıyor. Ama anlatılanlara bakılırsa, 'biz size bir şeyler yazacağız, siz de ona göre bir kanun çıkaracaksınız. Çünkü buna da kendimiz karar vereceğiz' diyorlar. Ben senin yargına karışmıyorum, bırak da yasama bu konudaki düzenlemeleri yapsın. Yani biz teklifimizi 184'le getireceğiz, 330'la 367 ile çıkarsa senin bir şey söylemeye hakkın var mı? Nitekim Sayın Hasan Gerçeker, 'biz itirazlarımızı yaparız ama Meclis de görevini yapar sonra da çıkana biz uymak zorundayız' demişti. Şimdi bu sözünü bir kenara koyacağız, Sayın Gerçeker'in ondan sonra tehdit ifade eden sözleri ve bunlara benzer konuşmalar yapan diğer yüksek yargı başkanlarına bakacağız. Yasama görevini yapacaktır, sen de ona müdahale etmeyeceksin. Biz nasıl istersek öyle olacak mantığını demokratik bulmuyorum''  Arınç, ''Siz 'yüksek yargıdan gelen açıklamaları not ediyoruz' dediniz. Neyi not ediyoruz dediniz?'' sorusunu yanıtlarken de ''Bugünkü konuşmaları tabii. Biz bunları değerlendireceğiz bir noktada. Biz yargıyla karşı karşıya gelip de birbirimize bu şekilde hitap edecek değiliz. Konuşmalarımızda da her eleştiriye, her öneriye, her teklife sıcak baktığımızı... Nihayetinde biz bir taslak götürüyoruz ve herkesten de katkı bekliyoruz. Bu konuşma meyanında söyledim. Dikkatle not ediyoruz sözü biraz da ironik anlaşılmalı'' şeklinde konuştu. Anayasa değişiklik taslağı görüşmeleri kapsamında yargıyla bir temas olmayacağını açıkladığı hatırlatılarak, ''Daha önce mi oldu, yoksa gereksiz mi görüyorsunuz ?'' sorusuna karşılık olarak da Arınç, kendisinin ziyaret programında yüksek yargının bulunmadığını söyledi. Arınç, yüksek yargının eleştirilerini çok uzun zamandır yaptığını, bu nedenle de ''bizim önümüze teklif gelmedi'' demelerinin kendilerini inkar anlamına geldiğini ifade ederek, ''O zaman niye konuşuyorsunuz? Bilmeden mi konuşuyorsunuz? Kapağını açmadan mı konuşuyorsunuz? Peşin hükümle mi konuşuyorsunuz?'' dedi. Yüksek yargıyla Adalet Bakanı Sadullah Ergin'in bu konuları konuşmuş olacağını tahmin ettiğini söyleyen Arınç, bir siyasi parti heyeti olarak yapılacak ziyaretin yanlış anlaşılabileceğini de söyledi.  Arınç, anayasa değişiklik taslağına CHP ve MHP'den katkının gelmeyeceğinin görüldüğü, ancak BDP'de ''müzakereye açık bir havanın hakim olduğu'' ifade edilerek, böyle bir müzakere başlatılmasının söz konusu olup olmadığının sorulması üzerine de taslağa ayrıntılı olarak incelenmeden karşı çıkmanın yanlış olduğunu söyledi.  ''Liderlerinin ağzıyla konuşan bazı grup başkanvekili ve parti temsilcilerinin aynı sözleri tekrarlamalarının o partilerin bütününü temsil etmediğini'' ifade eden Arınç, milletvekillerinin partinin baskısı olmadan vicdanı kanaatleriyle oy kullanmaları halinde bu partilerden yüzde 25 oranında destek gelebileceğini savundu.  Kamuoyu yoklamalarının. referanduma gidilmesi halinde CHP'nin seçmeninin yüzde 40'ından MHP seçmeninin ise yüzde 50'sinden fazlasının anayasa değişikliğine ''evet'' oyu kullanacağını gösterdiğini belirten Arınç, ''Elimizde 10'lara yakın anket var. Hepsinde de bugün halk tabanında bu tekliflere sıcak bakan müthiş bir potansiyel olduğunu gösteriyor'' dedi. Arınç, ''Siyasetçiye ilkeli olmak yakışır. 'Hayır' diyeceklerse çıksınlar Anadolu'ya 'hayır' deyin desinler. Göreceklerdir ki sözlerine hiç itibar edilmeyecek'' dedi.  Arınç, ''Meclis'teki oylama sırasında kendi partinizden fire bekliyor musunuz?'' sorusuna da ''Birkaç kişinin farklı oy kullanması mutlaka mümkündür. Ama ben AK Parti'nin kendi tekliflerine milletvekilleri olarak 'hayır' diyeceğini prensip olarak kabul edemem. Ama kabine girince de kimin nasıl oy kullanacağını da bilmediğim için mümkündür diyebilirim. Gizli oylamadır, her partinin milletvekillerinden farklı oy kullanan olabilir'' karşılığını verdi. Arınç, CHP'nin, kabul edilmesi halinde Anayasa değişikliği paketinin iptali istemiyle Anayasa Mahkemesine gitme olasılığını değerlendirirken, ''Buna şaşmam çünkü Amentü gibi CHP Meclisten ne çıkarsa çıksın AK Parti'nin 'ak' dediğine mutlaka 'kara' demeyi kendisine düstur edinmiştir'' dedi. Bu konuda iki şeyden korktuğunu dile getiren Arınç, şöyle konuştu: ''Yüksek yargıyla bir pazarlığı var ya da önceden bir haberleşmesi var da bunu çok büyük bir güvenle mi söylüyorlar, 'Bak biz bunu Anayasa Mahkemesi'nde iptal ettiririz. Zaten onların da niyeti böyle' anlamındaysa bu yüksek yargıya yapılabilecek en büyük saygısızlıktır. İkinci olarak, 'Biz bunu her şeye rağmen sonuna kadar takip edip iptal ettireceğiz. Yeter ki halka gitmesin' diyorlarsa o zaman halktan korkuyorlar demektir ve gerçekten korkuyorlar. CHP ve MHP'nin genel başkanlarına sorun, açıktan söylemeseler de 'referandumda halk buna evet diyecektir' cevabını verirler. Halkın evet diyeceği referandumu mutlaka iptal ettirip veya yürütmeyi durdurmayla, 367'nin Anayasa Mahkemesi'ndeki serencamına herhalde güveniyorlar, o zaman halk bunların cezasını veya bunlara tepkisini uzak olmayan bir zamanda gösterir.'' Bülent Arınç, referanduma gidilmesi ve ''hayır'' sonucu çıkması halinde seçimin kesinlikle zamanında yapılacağını, seçime de 15 ay kadar uzak olmayan bir zaman kaldığını vurguladı. Toplum hayatında 15 ayın bazen çok kısa bazen de uzun bir süre olabileceğini ifade eden Arınç, ''Bundan sonraki gelişmeler, seçime ulaşacağımız zamanda halkın tepkisini daha da büyütecek, katmerleştirecek bir planda cereyan edebilir. Dolayısıyla ben halk oylamasına gitmeden Mecliste kabul edilmesi açısından Meclisteki muhalefet partileri açısından çok daha şık olacağını düşünüyorum ama desteklemeyip referanduma gitme konusunda halkın vereceği 'evet' oyları, onlara 'hayır' oyu olarak dönecektir.'' Anketlere göre, Meclisteki muhalefet partilerinin milletvekillerinden erken seçim isteyenlerin oranının üçte bir bile olmadığını ifade eden Arınç, birkaç ay önce ''cılız'' seslerle dile getirilen erken seçim talebinin muhalefet tarafından bugün seslendirilmediğini söyledi. Arıç, erken seçimin siyasi ve sosyal talep olarak ortaya çıkması gerektiğini belirterek, bugün hükümetin Türkiye'yi yönettiğini ve kurumların çalıştığını kaydetti. Bülent Arınç, ülkeyi erken seçime iktidarın götürebileceğini ifade ederek, ''Bugün muhalefeti toplasanız iktidarın yarısı etmiyor parlamentoda. Kim erken seçime karar verecek? Cılız seslerin bugün çıkmamasının tek nedeni erken seçimin hiçbir zemini olmadığını gösteriyor'' diye konuştu. Arınç, Anayasa değişikliği paketinin Meclis gündeminde normal seyrini izlemesi halinde referandumun Haziran ayının ortasında olabileceğini ancak tarihi Yüksek Seçim Kurulunun dikkate alacağını söyledi. Başbakan Yardımcısı Arınç, BDP'nin seçim barajının düşürülmesi taleplerinin bir kısmını haklı bulduğunu ifade ederek, şöyle devam etti: ''Dün konuşulanlar bize resmi olarak iletilmedi. Haklı talepler bugün değerlendirilir, bundan sonra da değerlendirilebilir. Buna karar vereceğiz. Taleplerinin bir kısmı haklı. En azından BDP, 'şunlar olsa daha iyi olur' deme noktasında. CHP ve MHP niçin bu tavrı göstermiyor? Onlardan da 'şurası eksik, aslında şöyle olmalı' diye teklif gelmesini insan arzu etmez mi? BDP onların yapmadığını yapıyor. Temsilde adalet, en azından yönetimde istikrar kadar önemlidir. Baraj temsilde adaleti engelliyorsa, barajı düşürmekten öte başka sebeplerle de geçiştirilebilir. Mesela bu, 450 artı 100 milletvekili sistemiydi. Onu BDP'nin önüne koysak, sanıyorum onu da kabul etmeyecek. Oysa bugünkü sistemde bağımsız olarak seçime girip grup kuracak kadar milletvekili çıkarmaları mümkün. Barajı yüzde 5 yaparsanız BDP'nin daha fazla milletvekili çıkarma imkanı olabilir. Bunların hepsi ölçülüp tartışılacak şeylerdir. Parçalı siyaset Türkiye için çok faydalı değil. Yönetime istikrar getirecek ama temsilde adaletsizliği kaldıracak çalışma yapmalıyız. Meclis Başkanı'yken çalışma yaptım, taraftar bulamadım. Sayın Başbakan da 450 artı 100'ü 5 senedir konuşuyor. Kimse 'evet' demedi. Bu aşamada biz baraja dokunmayalım. Hazır AİHM de baraj konusunda 'yerindedir' diye karar verdi. O ne derse desin, temsilde adalet konusunda Türk siyaseti açısından doğrusunu yapmamız gerekir. İyi bir formülasyonla bu Anayasa değişikliğinden sonra ele alabiliriz.'' Anayasa değişikliği paketinin parça parça oylanması düşüncesini ''iler tutar tarafı yok'' diye değerlendiren Arınç, bugüne kadar bütün Anayasa değişikliklerinin daha önce hep madde madde oylandığını, sonra da tümünün oylandığını anlattı ve kendilerinin de bu uygulamayı devam ettireceklerini belirtti. Arınç, 3 Ekim 2002'de DSP, MHP ve ANAP koalisyonunun 30 maddeden fazla Anayasa değişikliği yaptığını anımsatarak, paket içinde yer alan idam cezasının kaldırılmasına ilişkin maddenin ayrı oylanmasını, buna belli sebeplerden karşı çıkan MHP'nin dahi istemediğine dikkati çekti. Paket içinde doğru ya da yanlış bulunan, beğenilen ya da beğenilmeyen düzenlemeler olabileceğini ifade eden Arınç, ''Ama biz sizin keyfinize göre bir Anayasa değişikliği yapacak değiliz. İyilerin güzellerin hatırına bu da yanlıştır, zamansızdır diyebileceğiniz maddeler olabilir. Siyaset böyle bir şey. Vereceksin veya vermeyeceksin. Referanduma gittiğinde senin yerine millet buna karar verecek'' dedi. Arınç, Türkiye'deki kaçak Ermenilerin çocuklarının da azınlık okullarında eğitim görmesiyle ilgili sözlerinin hatırlatılması üzerine, konunun iki hafta önce İstanbul'da ruhani liderler ve cemaat vakıflarının temsilcileriyle yaptığı toplantıda gündeme geldiğini söyledi. Azınlık okullarında, Türkiye'de Türk soyundan gelenlerin çocuklarının okuyabildiğini, aynı ırktan olmalarına rağmen Türkiye'ye bir şekilde gelenlerin çocuklarının bu okullara gidemediğini anlatan Arınç, Başbakan Recep Tayyip Erdoğan'ın da konuya insanı açıdan baktığını ve Milli Eğitim Bakanı Nimet Çubukçu'ya bu konuda çalışma yapılması talimatı verdiğini vurguladı. Arınç, yasalarda kaçaklara karşı müeyyide olmasına rağmen Türkiye'nin, Ermenistan'dan Türkiye'ye çalışmak için gelenlere kucak açtığını, fiske bile vurmadığını, yüzünü ekşiterek bakmadığını ifade etti. Bülent Arınç, ''Türkiye'de bir şekilde bulunan, seyahat amacıyla gelen, iş için gelen insanların çocukları bu okullarda okumak istiyorsa bence okuyabilmeli. Başbakan'ın da buna sıcak baktığını düşünüyorum. Yasal düzenlemenin yapılması lazım'' diye konuştu. CHP Genel Başkanı Baykal'ın ''AK Parti ile koalisyon yapmayacağını ama Saadet Partisi ile yapabileceği'' şeklindeki sözlerinin hatırlatılması üzerine de Arınç, şöyle konuştu: ''CHP, önüne konulan ısmarlama anketlere güvenerek kendisini çok yükseklerde görmesin. Ben onlarca anketi eleğinden geçiren bir insan olarak söylüyorum, şu an AK Parti ile CHP arasında en azından bir misli fark var. İki üç puan falan yok. CHP yüzde 20'leri muhafaza edebilirse, o da kendi parti çalışmalarına bağlı, ana muhalefet görevini belki sürdürebilir. Koalisyon ortağı olarak birilerini düşünmeye başlamışsa Saadet Partisini kendisine ortak seçmesi takdir edilecek davranış. Çünkü 1973'te seçim sonuçlarında hiçbir parti hükümet kuramayınca CHP ile MSP koalisyon kurmuştu ve Sayın Baykal da o hükümetin bakanıydı. Yani o günkü hükümet tadını ve lezzetini hala unutmamışa benziyor. Hayırlı olsun ama iki ortak da yetmeyebilir. Başka bir ortağı daha düşünse iyi olur. Bir siyasetçi için 'koalisyon kuracağım ve ortaklarından biri filanca olacak' demek bir düş değil, zafiyet düşüncesidir. Baykal'ın bu tavrını sırf AK Parti'ye husumet açısından Saadet'i tercih ediyor diye anlıyorum.''
Ozan Güven, Özkan Uğur, Zafer Algöz, Tülin Özen, Çağlar Çorumlu, Cengiz Bozkurt, Hale Sürel ve Ata Berk Mutlu’nun başrollerini paylaştığı ‘Pek Yakında’, korsan film işi yapan ‘Zafer’in eşinin kendisini boşamaması için illegal işleri bırakarak legal işler yapmak istemesiyle başından geçenleri hikâye ediniyor. Filmi izleyen yaklaşık 100 gazeteci zaman zaman kahkahalara boğulurken zaman zaman hüzünden dolayı boğazları düğümlendi. Filmin sonunda ise Cem Yılmaz’ın gazetecilerde bıraktığı izlenim ‘Cem, yönetmenlikte de oldukça başarılı’ şeklinde oldu. Görünen o ki izleyici için de Yılmaz için de ‘Pek Yakında’, özel bir yere sahip olacak. Yeşilçam filmlerine bir saygı duruşu niteliği de taşıyan ‘Pek Yakında’da Yılmaz, okullu oyunculara gönderme de yaptı. Okullu oyuncuların kaprisli ve şımarık olduğunun altı çizilirken gönderme yapılan bir diğer önemli konu yıldız oyuncular oldu. Ozan Güven’in canlandırdığı ‘Boğaç Boray’ karakteri üzerinden “Bugün yıldız bir oyuncu olabilirsin. Yarın ne olacağı belli olmaz” mesajı verildi. ‘Boğaç Boray’ karakteri gerek ismi gerekse görüntüsü üzerinden ‘Kıvanç Tatlıtuğ’a benzetildi. Cem Yılmaz, New Jersey, New York, Wasington DC, Boston ve Miami’deki ‘Standartcy’ adlı stand up gösterisi için perşembe günü Amerika’ya gidecek. Yılmaz’ın 4-12 Ekim tarihleri arasında gerçekleştireceği Amerika turnesine Türkiye’den ünlü isimler akın edecek. ‘Standartcy’yi Türkiye’den önce Amerika’da izlemek isteyen ünlü isimlerden biri de Rahmi Koç olacak. Koç, ‘Standartcy’i 12 Ekim’de Miami Jackie Glearson Theatre’da izleyecek. Cem Yılmaz’ın ‘Standartcy’sini Amerika’da izlemek için Terim Ailesi, Kalkavan Ailesi, Prof. Dr. Mehmet Öz ve Funda Barın da gösteriye bilet aldı. ■   Şahane bir Yeşilçam güzellemesi Cem Yılmaz’ın en iyi filmi. Ayrıca klasik ve modern Yeşilçam filmleri ile klişeleri üzerine çekilmiş en güzel yerli filmlerden biri. Tek kusuru sadece popüler Türk sinemasını bilenlere hitap etmesi. Yabancıların esprilerden bir şey anlaması pek mümkün değil. Ama eminim filmdeki sinema aşkını herkes hisseder. Türk filmlerinin çocukluğumuzdan beri çok iyi bildiğimiz duygusallığı ile Cem Yılmaz’ın modern mizah anlayışının birleştiği şahane bir Yeşilçam güzellemesi olmuş. Son aylarda yerli yabancı hiçbir filmde bu kadar çok gülüp eğlenmemiştim. ■   Daha kaliteli bir komedi Cem Yılmaz sineması ikiye ayrılıyor. Birincisi G.O.R.A, A.R.OG gibi absürt komedi filmlerinden oluşan bir sinema. İkincisi ise ‘Hokkabaz’ gibi trajikomik filmler. Belki bu filmlerle Yeşilçam’a daha bağlı hale geliyor. Bence bu haliyle daha kaliteli komedi yapıyor. ■   Kendi adıma hiç gülemedim Ben kendi adıma hiç gülemedim. Duygulanmaya çalıştıysam da onu da beceremedim. İki arada bir derede kaldım. Bence başarısız bir film olmuş. ■  Herkesi etkileyecek bir film Çok beğendim ve başarılı buldum. Unutulmaya yüz tutmuş duygular geri getirilmeye çalışılmış. Bugünün bakış acısıyla geçmişe keyifli bir yolculuk yapılmış. ‘Pek Yakında’ herkesi etkileyecek bir film. Yılmaz, zekasını konuşturmuş. Filmin herkese hitap edeceğini özellikle söylemeliyim.  ‘Pek Yakında’ genel çizgileri itibariyle Yeşilçam’a bir sevgi, saygı ve da vefa duruşu... Cem Yılmaz’ın bu son adımı her ne kadar giriş bölümü vesilesiyle ilk aşamada ‘Eşkıya’ya selam gönderse de galiba en güçlü akrabalığını bir başka Yavuz Turgul yapıtı olan ‘Aşk Filmlerinin Unutulmaz Yönetmeni’yle kuruyor. Göndermeler, detaylar, ince ara pasları derken etkileyici bir güzelleme olmuş. Öykünün şimdiki zamanla bağı da gayet zekice. Keza kadro da hikâyeyi ete kemiğe büründürmede başarılı. Belki şöyle bir uyarıda bulunmak gerekiyor: Cem Yılmaz külliyatı açısından ‘Pek Yakında’, ‘Hokkabaz’a yakın duruyor; bu yüzden adım başı espri bekleyenler için doğru adres bu film değil... Evet, sıkı espriler var ama hüzün de öykünün ana tonlarından...  Cem Yılmaz’la o görkemli seyircisi arasına girmek istemem ama ben ne eğlenebildim, ne gülebildim ne duygulanabildim, iki arada bir derede kaldım. Benim açımdan bir hayal kırıklığı.  Pek Yakında, Yeşilçam’a ve korsan sektörüne dair hoş iğnelemelerle dolu, boş atış yapmayan ve kaliteli bir Cem Yılmaz komedisi olmuş. Yılmaz, her komedyenin denk getirdigi zaman devreye soktuğu ‘sektöre içeriden bakış atma’ hakkını bu samimi yapıtla kullanmış. Iyi ki de yapmış. Şahikalar’ı da bekliyoruz!  Cem Yılmaz, bir kez daha epeyce ‘çaba harcandığı’ açık bir filmle karşımızda, ki sinemamızın son dönemlerinde ‘kısa yol’ taktiklerinin revaçta olduğu düşünüldüğünde bunun değeri daha da öne çıkıyor. Öte yandan, 130 dakikalık ‘Pek Yakında’nın bir buçuk saatlik diliminin tatmin edici olduğunu, Cem Yılmaz’ın popüler kültüre hakimiyetinin olanca şakacılığıyla kendini gösterdiğini söyleyebiliriz. Ancak, filmin son yarım saatlik bölümünde temponun düştüğünü, hikâyenin genleştiğini ve iç ritmin kaybolduğunu kabul etmek gerek. Buna karşın, Yavuz Turgul’un ‘Eşkıya’sına saygıda kusur etmeden enfes parodi hamlelerinde bulunan Cem Yılmaz’ın Türkiye sinemasının komedi janrına nefes aldırdığı da bir gerçek. Önceki çalışması ‘Yahşi Batı’yı fersah fersah aştığınıysa söylemeye bile gerek yok! Cem Yılmaz’ın sinema sevgisini doruğa çıkardığı bir film olmuş. Önceki filmlerinde de özellikle Yeşilçam’a saygı duruşunda bulunduğu anlar vardı. Ama ‘Pek Yakında’ bütünüyle o döneme adanmış gibi. Öte yandan, filmin dramatik yapı ile komedi arasındaki geçişlerde sıkıntılar yaşadığını, bu nedenle de zaman zaman temposunun düştüğünü söylemeliyiz. ’Pek Yakında’, sanki biraz daha kısa olsaymış bu sorunu da aşabilirmiş. Başta Tülin Özen olmak üzere Cem Yılmaz’a eşlik eden filmin bütün oyuncularının yerli yerinde olduğunu ekleyelim. Bir de ürün yerleştirmenin espriyle birlikte araya sıkıştırılması, işi daha şirin yapmıyor! Yine de her yerinden sinema aşkı fışkıran bu filmi görmeden geçmemek lazım.  Cem Yılmaz düzgün ticari filmle kişisel bir projeyi gerçekleştiriyor ve iyi bir sonuç alıyor. Sinema ve Yeşilçam sevgisinin ön planda olduğu bir yapım.  Cem Yılmaz, nihayet ‘A.R.O.G’ ve ‘Yahşi Batı’ gibi ‘daha çok seyirci’ odaklı komedilerden ‘Her Şey Çok Güzel Olacak’ ve ‘Hokkabaz’ sularına geri dönüş yaptı... Aslında yapmak istediği sinemanın hep oralarda bir yerde olduğunu biliyor gibiyiz. Çünkü yazınsal anlamda bu filmlere daha fazla uğraştığı çok belli. Nitekim ‘Pek Yakında’nın senaryosunda da çok ince esprilere, Türk sinemasının pek çok filmine ve dönemine zekice göndermelere yer vermiş. Biraz yüzeyde ve klişe kalan karakterlerine rağmen eğlenceli bir olay örgüsüyle ilerleyen film olanca ünlü misafir oyuncularına, birbirinden lezzetli sinemasal esprilerine rağmen uzadıkça tökezliyor aslında. Zira nereye ve nerelerden giderek varacağı açıkça belli olan bir hikayenin 130 dakika sürmesi bizim gişe filmlerimizin aslında neredeyse ortak kusurlarından biri oldu... Bir de sanırım ‘ürün yerleştirme’yi keşfettiklerinden beri bir dozaj kaçırma hali var bu filmlerde. Cem Yılmaz, filminde elinden geldiğince bunu oksimoron esprilerle kamufle etmeye çalışsa da sonuçta o ürünler sahnelerde parlatıldıkça izleyiciyi hikayeden koparıyor. Daha önce senaryosunu benim yazdığım bir filmde de benzer bir uygulama yapılmış, ben dahil bir çok eleştirmen ve seyirci rahatsız olmuştu. Dozajın kaçırılması filmin ruhunu zedeliyor bazen. Cem Yılmaz, yeni filminde Yeşilçam’ın nahifliğine saygılarını sunmuş. Karakter yaratma ve öykü akışında, atmosferde bir problem yok. Dramatik yapıda ise bir denge sorunu göze çarpıyor. Dram ve komedi birbiriyle iyi geçinmemiş. Hissiyatta notr kalıyorsunuz koltukta. Cem Yılmaz’ın sinema sevgisi de hissediliyor. Birçok yetkin Hollywood örneğine göndermeler var. Polis otosundaki ‘Atları da Vururlar’ sahnesi örneğin... Sinema emekçilerinin bir filmde de olsa süper kahramanlar olarak karşımıza çıkması güzel. Neticede, beklentileri yukarıda tutmadan, keyifle izlenecek, eli ayağı düzgün popüler bir sinema örneği. Cem Yılmaz’ın filmografisinde sinema sevgisini vurguladığı en özel film. Bugünden başlayarak Yeşilçam’a doğru adeta arkeolojik bir kazı yaparak 100. yılını kutlayan Türk sinemasına saygı duruşunda bulunuyor. 70’lerin avantür/fantastik filmleri de karşınıza çıkıyor, Ertem Eğilmez sineması da, Yavuz Turgul ve Şener Şen de, günümüzün ‘arthouse’ sineması da… Sinemamızdaki bir geleneğin varlığını gösteriyor film bize. Sinema sevgisi ve kültürü ve geleneği üzerine iyi bir harmoni oluşturan Yılmaz bunu, dokunaklı bir aile dramı ve aşk hikayesi içinde seyircinin önüne koyuyor. Hem kamera önü hem de kamera arkasındaki sinemacıların ruh halini çok güzel özetliyor film. Ama bu filmin en güzel tarafı sinemanın hayatı değiştirecek kadar güçlü olduğuna inanan Zafer karakterinin naifliği. Sinemanın sinemaya baktığı filmler listesinde her daim adı geçecek olan Pek Yakında’da Cem Yılmaz’dan Tülin Özen’e, Özkan Uğur’den Ozan Güven’e, Zafer Algöz’den Çağlar Çorumlu’ya, Cengiz Bozkurt’tan Zerrin Tekindor ve Ayşen Gruda’ya bütün oyuncu kadrosu özel bir uyumla üstün bir performans sergiliyor.  ’Pek Yakında’ tıpkı saygı duruşunda bulunduğu Yeşilçam gibi hem taze hem de bayat fikirleri bir arada tutan bir film. Muhtevasında hem yaratıcılık hem de tekrarcılık var. Cem Yılmaz ise çoktandır aşina olduğumuz, halktan adam tiplemesini türlü varyasyonlarla canlandırmaya devam ediyor. Bu karaktere yeni bir şeyler katmıyor olsa da onu bir şekilde sıkıcılaştırmamayı başarıyor. ‘Pek Yakında’, büyük ihtimalle kimseyi şaşırtmayacak türden bir Cem Yılmaz filmi. Ne iyi ne de kötü anlamda... Ancak Yılmaz’ın özellikle bir yönetmen olarak kendisini geliştirmesi gerektiği az çok ortada. Zira mizahı genel olarak işler halde olan filmin dramatik tarafı özellikle yönetmen tercihleri yüzünden tökezliyor.
Eski  mühendisi James Damore, siyasi görüşleri nedeniyle kovulduğu gerekçesiyle California eyaleti Santa Clara Bölge Mahkemesinde şirket aleyhine  açtı. Damore,  bir başka mühendisle açtığı davanın dilekçesinde, şirketin kendi liberal ideolojik gündemi dışında görüşleri savunan çalışanları dışlamayı alışkanlık haline getirdiğini, ABD Başkanı Donald Trump'ı destekleyenler de dahil tüm muhafazakar görüşteki kişilere ayrımcılık uyguladığını savundu. Damore'un avukatı eski Cumhuriyetçi Parti yetkilisi Harmeet Dhillon, müvekkiliyle düzenlediği basın toplantısında, Google ve Silikon Vadisi'ndeki diğer teknoloji şirketlerinde çalışan kişilerin, muhafazakar siyasi görüşler dile getirmeleri halinde yöneticilerinin ve çalışma arkadaşlarının baskı ve tehditleriyle karşılaştıklarını ileri sürdü. Dhillon, teknoloji şirketlerinin çalışanların çeşitliliğini artırmak üzere kadınlar ve etnik azınlıklara uyguladığı istihdam kotalarının beyaz erkek çalışanlara ayrımcılık anlamına geldiğini de iddia etti. Damore, Google'da çalışırken hazırladığı şirket içi bilgilendirme notunda, şirkette çeşitliliği artırmak üzere kadınlar ve etnik azınlık mensuplarının istihdam edilmesine yönelik programların muhafazakar siyasi görüşteki kişileri "yabancılaştırdığını" öne sürmüştü. Damore, "Google'ın İdeolojik Yankı Odası" başlıklı 10 sayfalık bilgi notunda, şirketteki üst düzey görevlerde kadınların yer almamasının sebebini "erkeklerle kadınlar arasındaki biyolojik farklılıklara" dayandırarak açıkladığı ifadeleri üzerine, "iş yerinde zararlı cinsiyet stereotiplerini savunduğu" gerekçesiyle işinden kovulmuştu.
Disney, 'Yıldız Savaşları' (Star Wars) serisinin yapımcısı Lucasfilm prodüksiyon şirketini, 4,05 milyar dolara satın alıyor.  Walt Disney, Lucasfilm prodüksiyon şirketinin, başkanı ve kurucusu George Lucas'tan, nakit ve hisseyle yapılacak ödemeyle satın alınması konusunda anlaşmaya varıldığını açıkladı.  Disney'in ayrıca 'Yıldız Savaşları 7' filmini çekeceği, filmin 2015 yılında gösterime gireceği belirtildi.  Anlaşma uyarınca, Lucasfilm, Pixar, Marvel, ESPN ve ABC dahil olmak üzere diğer markalarla Disney çatısı altında olacak.  Bu çerçevede, Lucasfilm'in mevcut eşbaşkanı Kathleen Kennedy başkan olacak ve Walt Disney Stüdyoları yöneticisi Alan Horn'a rapor verecek.  George Lucas da yeni 'Yıldız Savaşları' filmlerine danışmanlık yapacak.  Lucas, konuya ilişkin açıklamasında, kendisi için Yıldız Savaşları'nı, yeni nesil film yapımcılarına devretmenin zamanının geldiğini söyledi.
CHP Genel Başkanı Kemal Kılıçdaroğlu, Brüksel'deki CHP Avrupa Birliği Temsilciliğinde, Avrupa Parlamentosu Başkanı Martin Schulz, Avrupa Parlamentosu Türkiye Raportörü Kati Piri ve AP Yeşiller Grubu Başkanı Rebecca Harms ile görüşmelerinin ardından basın toplantısı düzenledi. Açıklamalarına, Kurban Bayramı'nı kutlayarak başlayan Kılıçdaroğlu, "Bayramın birinci gününde Hac'dan gelen haber gerçekten hepimizi derinden üzdü. Hayatını kaybedenlerin sayısı giderek artıyor. Bu ciddi bir kaygı yaratıyor. Bütün ölenlere Allah'tan rahmet diliyoruz. İnşallah bu tür olaylar bir daha olmaz. Gerekli önlemlerin alınması lazım. Hacca giden bütün Müslüman dünyasının değerli evlatları umuyoruz ki bu tür acılarla bir daha karşılaşmamış olurlar" diye konuştu. Kılıçdaroğlu, Brüksel'de bugün yaptığı görüşmelerde ağırlıklı olarak, mülteci sorununun gündeme geldiğini belirterek, Suriye'de yaşanan iç savaşın, olağanüstü bir mülteci akışına yol açtığını bildirdi. İki milyonu aşkın Suriyeli'nin Türkiye'de olduğunu vurgulayan Kılıçdaroğlu, "Mülteciler başta geldiği zaman Avrupalılardan herhangi bir tepki görmedik. Sadece Türkiye'ye iki milyon Suriyeli geldi, dolayısıyla, Türkiye bunları aldı kucakladı. Teşekkür ettiler. Fakat başka bir şey söylemediler. Bu konuyu masaya yatırmadılar. Ama bugün geldiğimiz süreçte mültecilerin büyük bir kısmının bir şekliyle Avrupa'ya gelmek istediğini biliyoruz" ifadesini kullandı. Mültecilerin özellikle tekneler ve deniz araçlarıyla batıya gitmek istediklerine işaret eden Kılıçdaroğlu, şöyle devam etti: "Pek çok drama tanık olduk. Akdeniz'in suları bu drama tanık oldu ve sonra Avrupa uyandı. Mülteci konusunu onlarda ağırlık vermeye başladılar. Bütün ortamlarda dile getirdik. Mülteci konusunda, Suriyeli mülteciler konusunda Türkiye üzerine düşeni gerçekten de yapmıştır. 2 milyonu aşkın Suriyeliyi kucaklamıştır. Onlara ev sahipliği yapmıştır. Onların gerek kamplarda gerek Türkiye'nin değişik bölgelerinde illerinde kendi yaşamlarını sürdürmeleri için ellerinden gelen çabayı Türkiye harcamıştır. Fakat ne zamanki Avrupa'ya göç süreci başladı Avrupalılar olayı masaya yatırmaya toplantılar yapmaya başladılar." Kılıçdaroğlu, kendisine AB'nin Suriyeli sığınmacılar için 1 milyar avroluk bir yardım yapılması yönünde bir karar aldığı yönünde bilgiler geldiğini belirterek, bu rakamın yetersiz olduğunu bildirdi. 2-2,5 milyona yaklaşan Suriyeli göçmenler için daha sağlıklı daha tutarlı kararların alınması gerektiğine değinen Kılıçdaroğlu, görüştüğü yetkililere Batı'ya gelmek isteyen Suriyelilerin kabul edilmesi gerektiğini ifade ettiklerini söyledi. AB üyeleri arasında mülteciler konuda bir görüş birliğinin bulunmadığına işaret eden Kılıçdaroğlu, şu değerlendirmelerde bulundu: "Ben, toplantılarda mülteci sorununun artık bir Türkiye sorunu olmaktan çıktığını, bunun bir Avrupa sorununa dönüştüğünü, Avrupa'nın bu konuda toplantılar yapmanın ötesinde sağlıklı ve süratli karar alması ve bu konuya çözüm üretmesi gerektiğini ifade ettim. Asıl sorunun çözümünün Suriye'de yaşanan iç savaşın sonlandırılmasında yattığını, eğer bu savaşı sonlandırabilirsek, Suriyeli mültecilerin kendi ülkelerine döneceklerini, Suriye'de okul konut yapılabileceğini ve güven içinde kendi ülkelerine dönebileceklerini ifade ettik." Kılıçdaroğlu, bu konuda özellikle Rusya ve ABD'nin ikna edilmesinin önemli olduğu vurgulayarak, "AB'nin bu süreçte Suriye'deki iç savaşın sonlandırılmasında daha aktif bir rol üstelenmesi gerektiğini ifade ettik" dedi. Kılıçdaroğlu, kamuoyu anketlerinin CHP'nin oy artışına işaret ettiğini belirterek, "İlk seçim bildirgemiz, yeteri kadar, kamu oyuna arzu ettiğimiz ağırlıkta yansımamış olabilir. Ama yeni seçim bildirgemizi ayın 30'unda İstanbul'da açıklayacağız. Umuyorum daha güzel sonuçlar elde edeceğiz" diye konuştu. Kılıçdaroğlu, daha sonra Brüksel'deki Birmingham Palace Salonu'nda Belçika'da yaşayan Türklerle buluştu. Kılıçdaroğlu, burada yaptığı konuşmada, demokrasinin bir uzlaşma rejimi olduğunu belirterek, "Siyasi partilerin bir araya gelip asgari müştereklerde uzlaşması lazım. Biz, başka ülkelerin partisi değiliz. Hepimizin ortak amacı var. Memleket daha güzel olsun, vatandaş huzur içerisinde yaşasın, yoksulluk sefalet olmasın, bölüşüm politikaları güzel olsun, herkes büyümeden, kalkınmadan nasibini alsın. Bir şekilde bizim bunu hayata geçirmemiz lazım" diye konuştu.
1. MILLFEST Uluslararası Moda ve Sanat Festivali, Ege Giyim Sanayicileri Derneği tarafından, Kültür ve Turizm Bakanlığı, İzmir Büyükşehir Belediyesi ve Alaçatı Belediyesi'nin katkıları ve DOGO'nun organizatörlüğünde 27-30 Temmuz tarihleri arasında Alaçatı Hacımemiş Mahallesi'nde gerçekleşiyor. Alaçatı'yı renklendirecek festival, onlarca ünlü moda tasarımcısı, müzisyen ve dansçıyı ağırlıyor.  400 metrelik geniş bir alana yayılan festivalde TURQS, DOGO, Ümit Ünal, Ayşe Deniz Yeğin, Sedef Çalarkan, Günseli Türkay, Zeynep Erdoğan, Özlem Ahıakın, Nihan Buruk, Nejla Güvenç, Simay Bülbül, Aslı&Alev Tasarım, Hatice Gökçe, Murat Aytulun ve Erol Albayrak gibi ünlü tasarımcılar ürünlerini sergileyecek.  Luxus, Jehan Barbur, Can Bonomo, kontrtenor Harun Nuri Ateş ve dünyaca ünlü devlet sanatçımız keman virtüözü Tuncay Yılmaz verdiklerle konserlerle katılımcılara müzikal bir ziyafet yaşatırken, Tan Sağtürk Akademi eğitmenleri tarafından hazırlanan dans gösterisi de festivali canlandırıyor.
nda   programlarından herhangi birinin karekodunun satıcı tarafından taranması veya satıcının ödeme platformundaki karekodunu alıcının mobil ödeme programı ile taraması sonucu ödeme, alışveriş ve para transferi işlemi gerçekleştiriliyor. Mobil ödeme uygulamaları ile aynı programı kullanan diğer kullanıcılara mesaj gönderir gibi para transferi yapılabiliyor.  Kullanıcıların banka kartı, kredi kartı ve cüzdan taşımadan günlük parasal işlemlerini yapabilmelerini sağlayan mobil ödeme yöntemi, sadece cep telefonu ile tüm parasal işlemleri gerçekleştirebilmeyi temin ediyor. Mobil ödeme uygulaması, e-ticaret eklentisi ile internet üzerinden yatırım yapma imkanı da sunuyor. Çinli Uber olarak adlandırılan taksi kiralama firması Didi Chuxing ile de çalışan uygulamalar, kentin herhangi bir yerinden taksi çağırma ve ücretini ödeme imkanı sağlıyor.  Çin'de, mobil ödeme pazarında en büyük payı 450 milyon Alipay kullanıcısı bulunan e-ticaret devi Alibaba ve yaklaşık 200 milyon kullanıcıya sahip Wechat Pay uygulamasıyla teknoloji devi Tencent firması elinde bulunduruyor. Yaklaşık 1,3 milyar nüfusa sahip Çin'de her üç kişiden biri Wechat Pay ile Alipay üzerinden kişisel alışveriş, ödeme ve para transferi işlemlerini gerçekleştiriyor. Ülkede, mobil ödemeyi tercih edenlerin yüzde 50'sini 15-30 yaş aralığındaki kullanıcılar oluşturuyor. Kullanıcıların yüzde 71'i bu programları restoranda, yüzde 49'u taksi servisi, yüzde 44'ü de alışveriş için kullanıyor. Mobil ödeme yöntemi ile alışveriş özelliklerinin etkinleştirilmesi için, kullanıcıların öncelikle banka kartı ve kimlik bilgilerini programa tanımlanması gerekiyor. Kullanıcının, ödeme yapmak için satıcı veya ödemeyi tahsil eden tarafa ait karekodu taraması veya karşı tarafın kendi kullanıcı karekodunu taraması ile para transfer işlemi gerçekleştiriliyor. Çin'de alışverişin yapıldığı hemen her yerde kullanılabilen söz konusu mobil ödeme yöntemi sayesinde internet ve mağazalarının dışında seyyar satıcılardan hatta sebze pazarından dahi nakit para veya herhangi bir banka kartına ihtiyaç duymadan alışveriş yapılabiliyor.
Tezatları severim, müziğimi yalın isterim diyenler Nu Park ile tanışmalı! Nu Park’ın kurucu üyeleri Oğuz ve Uran ilk gençlik yıllarından beri tanışan iki mahalle arkadaşı. Gençlerin grungle’la, metal’le kafa salladığı 90’lı yıllarda elektronik müziğe merak salıyorlar. Lise döneminde amatör ev koşullarında müzik yapmaya başlıyorlar. O zamanlar şimdiki gibi her merak salanın boş zamanına oyuncak edeceği teknolojik olanaklar yok, haliyle bu çabalarını bıkmadan 2000’lere taşımış olmaları takdire şayan. Bugün de, Nu Park’ın performansını izlediğinizde, yeni şeyler üretmeye yönelik bitmek bilmeyen arzularını hemen sezinliyorsunuz.    İki kafadar, serde dostluk da olsa, o yıllarda henüz bir arada çalışmıyorlar. Üretim, tatlı bir rekabet içerisinde sürüp gidiyor. Yazdıkları besteler 2003’te İstanbullu elektronik müzik sevenlerin bir araya gelerek oluşturdukları Domestic Lo Fi topluluğunun “Dipol” ve “Normal” albümlerine giriyor. 2006 yılında ise artık işi resmiyete dökmeye karar veriyorlar ve Nu Park kuruluyor. Ardından 2008’de Miller Music Factory’de elektronika dalında birinci oluyor, 2009’da ise Roxy Müzik Günleri’nde Özel Ödül’ü kucaklıyorlar.  Yeni arayışlar ve taze kan: Marifetli gitarist Ozan gruba katılıyor. Artık 3 kişi olan Nu Park barlarda, festivallerde sahne almaya başlıyor. Aynı yıl İtalya yollarına düşüyorlar. Torino’da Club to Club Elektronik Müzik Festivali’ne katılıyorlar. Bu festivale Türkiye’den kabul edilen tek grup olmalarının nedeni, grubun elektronik adamı/beyni Oğuz’un gerçek bir İtalyan’a benzemesi mi, yoksa müziklerindeki heyecan verici tınılar mı, buna konserlerine teşrif edecekler karar vermeli!  2011’den beri Remoov Records ile çalışıyorlar. “Promise” adlı ilk EP’lerini aynı yıl Mike Nielsen refakatinde kaydediyorlar-Mike Nielsen adına aşina olunabilir, zira kendisi Jamiroquai ve Underworld gibi gruplarla çalışmış güzide bir ses mühendisidir. Albümün rüzgarını da arkasına alan Nu Park, artık konserlerde iyice çığrından çıkıyor. Elektronik ritimlere duygusal öğeler eşlik ediyor, üzerine doğadan, kentten, yollardan devşirilen sesler serpiştiriliyor... Konserler, görsel sanatın nimetlerinin de rafine biçimde kullanıldığı disiplinlerarası bir performansa dönüşüyor. Grubun konserlerinde hep birlikte doğaçlama deryalarına dalınıyor, müzisyenlerin enstrümanları başında nasıl da bu dünyadan kopup gittiklerini gözlemlemek insanı ferahlatıyor. Tüm bunlar, ‘Nu Park Experience’ adı altında bir yolculuğa dönüşüyor.  Bu üçlü, 14 Eylül Cuma günü 20:30’da, gerçek bir saray yavrusu olan Avusturya Konsolosluğu’nun bahçesinde sahne alacak. Ayrıca, bu seferlik kadroya ses sınırlarını zorlayan soprano Nilüfer Ormanlı da dahil olacak. Atmosferin büyüleyiciliği, Nu Park’ın melodileriyle birleşerek bizleri haftasonuna taşıyacak.  Nu Park'ı daha önce dinlememiş olanlar fikir edinmek için   hesabını ziyaret edebilir.
Kömür ocağında yaşanan kazanın ardından Tezcan Gökçe'den iyi bir haber gelmesini bekleyen 75 yaşındaki babası Recep ile annesi Ayşe Gökçe, büyük endişeyle gelişmeleri takip ediyor. Ayşe Gökçe, yaptığı açıklamada, ellerinden hiçbir şey gelmemesinin üzüntüsü içerisinde olduklarını söyledi. Olayı duyunca ne yapacaklarını bilemediğini dile getiren Gökce, o günden sonra sürekli ağladığını ifade etti. "Oğlum yüzme de bilmezdi, suyun içinde ne yaptı? Geceleri uyuyamıyorum. 'Ocağa gitme artık' diye kaç defa söylememe rağmen beni dinlemedi" diyen Gökçe, geceleri kendileri için sabah olmadığını vurguladı. Baba Gökçe ise torunlarına babalarının ocakta olduğunu ve geleceğini söylediklerini anlattı. Böyle bir olayın başlarına geleceğini hiç düşünmediklerini belirten Gökce, şöyle konuştu: "Olayı duyduğumuzda acımızdan çok ağladık. Annesinin ve eşinin 'işi bırak' demesine rağmen onları hiç dinlemedi. 'Burada dursam ne yapacağım. Gidip çalışayım' derdi. Hala oğlumdan iyi bir haber alamadığımız için perişan olduk. İki gündür 'akşam gelecek' diye gözümüz kapıda ama hala gelmedi. Kimse de bir şey söylemiyor." Röportaj sırasında Gökçe, "Gitti mi benim oğlan şimdi, saklamayın" diye sorduğu AA muhabirinden, "Henüz hiçbir şey belli değil. Çalışmalar sürüyor" cevabını alınca biraz rahatladı.
Kötü başladığı 2016 Avrupa Şampiyonası Elemeleri'nde en iyi grup üçüncüsü olarak final biletini alan Türkiye, oynadığı son 13 maçta yenilgi yüzü görmedi. Brezilya karşısında 12 Kasım 2014'te İstanbul'daki özel maçta 4-0 mağlup olan ay-yıldızlı ekip, bu müsabakanın ardından yaptığı 13 maçın 10'unu kazandı, 3'ünde berabere kaldı, rakiplerine boyun eğmedi.  Yedisi resmi, 6'sı özel son 13 maçında 24 gol atan milliler, kalesinde ise sadece 7 gol gördü. Yedisi yurt içinde, 6'sı deplasmanda son 13 karşılaşmanın sadece birinde gol atamayan Türkiye, 6 maçta kalesini gole kapattı, kalan 7 müsabakada ise birden fazla gol yemedi.  2015 yılında oynadığı 10 müsabakadan 7 galibiyet, 3 beraberlikle ayrılan ve namağlup kapattığı yılla büyük bir zafer elde ederek Fransa biletini cebine koyan Türkiye, 2016'nın ilk iki maçında da İsveç ve Avusturya'yı yendi. Bir ara 58'inciliğe kadar gerilediği FIFA listesinde büyük bir sıçrama yaparak mayıs ayını 13. sırada kapatan ay-yıldızlılar, dünya klasmanındaki konumunu yükseltmek için 10. durumdaki İngiltere karşısına da galibiyet için çıkacak. Oynadığı son 13 maçı yitirmeyen ay-yıldızlı ekibin geçmişte yenilmezlik rekoru 16 olarak gerçekleşti. Milli takım tarihine damga vuran Fatih Terim yönetiminde 22 Aralık 1994'te İtalya'ya 2-1 yenilen Türkiye, daha sonra çıktığı 16 müsabakayı da yitirmedi. Bu dönemde İsrail, İsveç, İsviçre, Kanada (2), Honduras, Yeni Zelanda, Makedonya, Macaristan ve Belarus'u yenen milliler, Romanya, Paraguay, Şili, Finlandiya, İzlanda ve İsveç karşılamalarından da berabere ayrıldı. Millilerin yenilmezlik serisi 26 Mart 1996 tarihindeki 3-0'lık Çek Cumhuriyeti mağlubiyetiyle son buldu. Milliler, 3 maç daha yenilmezse ortak olacağı rekoru, 4. karşılaşmada kırma şansına sahip.
Konya emniyeti, İstanbul'dan kargoyla sahte içki getirileceği bilgisine ulaştı.  Bu bilgi üzerine harekete geçen ve merkez Selçuklu ilçesinde kargonun geleceği yerde beklemeye başlayan ekipler, kargoyu teslim alan Hannan B. ve Muzaffer K. gözaltına alındı.  Kolide toplam 500 şişe sahte viski ve votka ele geçirildi.  Olayla ilgili soruşturma sürdürülüyor.
Olay, Acıbadem Mahallesi Acıbadem Caddesinde saat 04.00 sıralarında meydana geldi. İddiaya göre, cadde üzerinde bulunan bir tekel bayisine lüks bir arazi aracıyla gelen kişi yada kişilerin ellerindeki otomatik silahla dükkana ateş açtı. Açılan ateş sırasında cadde üzerinde Kadıköy İlçe Emniyet Müdürlüğü'ne bağlı devriye gezen polis ekipleri olayı görür görmez yakında bulunan ekiplerden yardım istedi. Olay yerinde çok sayıda polis ekipleri sevk edildi. Olay sırasında polis ekipleriyle saldırganlar arasında kısa süreli çatışma yaşandı. Saldırganlar ardından olay yerinden hızla uzaklaştı. Yaşanan çatışma sırasında ise yolda yürüyen iki kişi vücudünün çeşitli yerlerinden yaralandı. Sağlık ekipleri yaralanan kişilere ilk müdahalesinin ardından ambulansla Haydarpaşa Numune Eğitim ve Araştırma Hastanesi'ne kaldırırken yaralılardan birinin durumunun ağır olduğu öğrenildi. Polis ekipleri çevrede geniş güvenlik önlemi alarak caddeyi bir süre trafiğe kapattı. Olay yeri inceleme ekipleri olayın yaşadığı yerde yaklaşık bir saat delil araştırması yaptı. Ekiplerin çalışma esnasında yerde çok sayıda boş kovanı görürken tekelin yanında bulunan dükkanlarında bazılarında kurşun girişi tespit edildi. Tekel bayisine daha önceden de silahlı saldırı yapıldığı öğrenildi. Olayla ilgili geniş çaplı soruşturma sürüyor. Silah seslerine uyanan bir kişi, "Bundan bir ay önce yani tam olarak hatırlayamıyorum ama burada yine silah atıldı. İlk atılan tabancaydı ama ikinci atılan seriydi. Ben de merak ettim şimdi bir daha ateş edilince onu merak ettim, polislere mi ateş ettiler henüz bilmiyorum" dedi.
Popüler anlık mesajlaşma uygulaması Whatsapp, kullanıcıları rahatsız eden Whatsapp hesaplarını bir bir kapatmaya başladı. En çok kullanılan mesajlaşma platformlarından birisi olan Whatsapp, ilk kullanıma sunulduğu tarihlerden beri küçük bir gizlilik sorununa sahipti. İstemediğiniz her numaranın size ulaşabilmesini sağlayan ve görmeyi tercih etmeyeceğiniz, rahatsızlık veren mesajlarla karşılaşabilmenizi engelleyemeyen Whatsapp, şikayet edilen kullanıcılar hakkında büyük yaptırımlar uygulamaya başlıyor. Önceden bu kullanıcıların hesaplarını geçici olarak engelleyen Whatsapp, bu uyarılara aldırış etmeyerek yaptıklarına devam eden kullanıcıları kalıcı olarak engellemeye başladı. Telefon numaraları üzerinden engelleme işlemini gerçekleştirecek olan Whatsapp'ın özellikle ahlaksız içerik paylaşımında bulunan kişileri kalıcı olarak engellediği belirtildi. Kalıcı olarak engellenmeye sebep olan diğer etkenler ise tehdit-hakaret içeren mesajlar göndermek ve rahatsızlık vermek.
California Üniversitesi'nden (UCLA) optoelektronik uzmanı Keisuke Goda başkanlığındaki ekip tarafından üretilen fotoğraf makinesi, sıradan fotoğraf makinelerinde 1/1000'e kadar çıkan enstantane hızını (shutter speed) 1/440 trilyona (bir saniyenin 440 trilyonda biri) çıkarıyor. Görüntüyü almak için, fotoğrafı çekilecek yüzeyin her bir piksele denk gelen alanına lazer ışını gönderen fotoğraf makinesi, yansıyan kızılötesi lazer ışınının gücünü arttırarak görüntü elde ediyor.  Kamera sıradan fotoğraf makinelerinin hiçbir şekilde ulaşamayacağı hıza sahip olsa da, ancak 3 bin piksellik görüntü çözünürlüğüne sahip. Günümüzde ortalama kalitedeki bir fotoğraf makinesinin piksel çözünürlüğü milyonlarla ifade ediliyor. Goda'nın ekibi, bir sonraki hedeflerinin saniyede 100 milyon fotoğraf çekebilen, ve en azından 2 milyon piksellik çözünürlüğe sahip bir makine yaratmak olduğunu ifade ediyor. UCLA'dan Bahram Jalali yardımıyla çalışmalarını sürdüren Goda, bu hedeflerine enstantane hızından feragat ederek ulaşabileceklerini ifade ediyor. Jalali, bunun saniyenin bir trilyonda biri hızında geliştirilmiş bir enstantane ile gerçekleşebileceğini söylüyor. Saniyede bu kadar çok fotoğraf çekebilen bir kameranın özellikle takip edilemez hızlarda hareketler gerçekleştiren böcekler gibi yaratıkların incelenmesinde kullanılması mümkün.
MHP Genel Başkan Yardımcısı Semih Yalçın, yaptığı yazılı açıklamada, "Kendilerini MHP üzerinden öne çıkarmaya ve lokomotif olup çekmek istedikleri siyaset trenine katar olarak eklemeye çalışanların Meclis Başkanlığı seçiminin sonuçları belli olur olmaz koro halinde MHP'yi suçlamaya başladığını" belirterek "MHP'ye yönelik haksız suçlamaların nedeni, partimizin yanlış bir tutum takınması değil AKP karşısında siyasi bir blok vehmedenlerin yanlış yola sapmaları ve hedefledikleri çıkar istasyona ulaşamamalarıdır" ifadesini kullandı.  AKP'ye karşı yüzde 60'lık bir blok oluştuğunu söyleyerek bu blokun ortak hareket edebileceğini varsayanların hatasının kendi kurgularında MHP'yi belli bir konuma oturtabileceklerini sanmak olduğunu bildiren Yalçın, açıklamasına şöyle devam etti:  "Gerçeküstü hesaplar yaparak demokrasiye ve Türkiye'nin bütünlüğüne inancı olmayan, silah zoruyla oy devşiren sanal siyaset aktörlerinin bulunduğu bir kulvara MHP'nin gireceğini sananlar, gerçekten yanılgı içindedir. Bu gibiler, ne Türk siyasetini ne MHP'yi ne de Türkiye gerçeklerini bilmektedirler. Bunların hülyaları, animasyon sektöründe oyun kurucu, adalet dağıtıcı olarak üretilen sanal kahramanlarla kurgu bilim ve çizgi film karakterlerine gerçek hayatta rol biçmeye çalışmaktan farksızdır. Hal böyle olunca MHP'nin Türk siyasetindeki istikrarlı çizgisi ve istikrarlı duruşuyla PKK'nın siyasi kanadı olan HDP'ye karşı tutumu karşısında siyaset aktörleri ve kamuoyu birkaç parçaya bölünmüştür. Bunlardan biri MHP'yi gerçekten anlamayanlar, diğeri de anlamazdan gelenlerdir. MHP'yi anlamayanlar, PKK'nın siyasi temsilcilerinin de nereden gelip nereye gittiğini anlamaktan aciz durumdadır. MHP'yi anlamazdan gelenlerse hem MHP'nin temsil ettiği misyonun Türkiye'nin birlik ve bütünlüğüyle yakından alakalı olduğunu hem de PKK'nın siyasi kanadı olan HDP'nin sahte demokrasi havarisi olduğunu, aslında gücünü PKK-KCK'nın silahlı dayatmasından aldığını görmezden gelmektedir." AK Parti ile bazı medya organlarının başından beri MHP'yi CHP ve HDP ile aynı safta ve müttefik olarak hareket etmekle suçladığını bildiren Yalçın, şu görüşleri dile getirdi: "MHP'nin HDP ile aynı kulvarda yer almayacağı baştan belliydi. Buna rağmen CHP ve HDP kendi kendilerine gelin güvey olmuşlardır. Siyasette oyun kurmayı bilmeyip daha başından başkalarının kurduğu oyunların figüranı olanların varacağı yer bellidir. Halbuki MHP'nin, Meclis Başkanlığı seçiminin 3. turunda nasıl bir tavır takınacağı Genel Başkanımız Devlet Bahçeli tarafından net cümlelerle ifade edilmiştir. Yani MHP, bu konuda gayet açık davranmış, başından beri sergilediği ilkeli tutumundan sapmamıştır. MHP, seçim akşamından beri, hatta öncesinde de kartlarını açık oynamıştır. O bakımdan MHP'nin siyasetteki hamlelerinin sonuçta nereye varabileceğini kestirmek hiç de zor değildir. Ancak partimizi gerçek konumundan başka yerlere koyanlar, bundan umut devşirmeye, buradan hayal ve ütopya çıkarmaya çalışmışlardır." "MHP'nin Meclis Başkanı Adayı Ekmeleddin İhsanoğlu'nun vaktiyle CHP'nin cumhurbaşkanı adayı olmuş ama bu parti yeterince arkasında durmadığı için kendi tabanının tam desteğini sağlayamadığına" işaret eden Yalçın, şu değerlendirmeyi yaptı: "Peki, CHP neden Ekmeleddin İhsanoğlu'nu Meclis Başkanı seçtirmeyi düşünmemiş, onu desteklememiştir? Kendisini 'yüzde 60 sanal bloku'nun önderi gibi tanımlayan CHP, neden daha ortada fol yok yumurta yokken Tayyip Erdoğan'la görüşerek şüpheleri üzerine çeken bir ismi aday olarak belirlemiştir? Neden HDP gibi siyasette dominant aktör olmaya soyunan demokrasi havarisi kılığındaki bölücü terör örgütü temsilcilerinin taktiklerinden medet ummuştur? Halbuki Ekmeleddin İhsanoğlu ismi, şaibelere karışmamıştır. MHP de tutarlı davranarak kendi adayının arkasında sonuna kadar durmuştur.  Hatırlanacağı üzere bir zamanlar Erdoğan siyasette yasaklı iken CHP'nin o zamanki lideri, kendisiyle yaptığı görüşme sonrasında attığı bir adımla Erdoğan'ın önü açmıştır. 7 Haziran Seçimlerinden sonraysa daha işin başında Erdoğan'la ikinci kez görüşerek hem kendisinin hem de partisinin güvenilirliğini zedelemiştir. Şüphelere ve muvazaa iddialarına yol açmıştır. CHP, 7 Haziran'dan sonra sadece bunu yapmamıştır. AKP tarafından önü açılan terör örgütünün siyasi kanadını meşru aktör olarak muhatap almış, MHP'yi de onlarla birlikte aynı masa etrafında toplayabileceği zehabına kapılmıştır. Diğer taraftan CHP koalisyon ortağı olma histerisi ile AKP'ye taviz üstüne taviz vererek asıl koltuk değneği kendisi olmuştur." Yalçın, "politikanın toz ve dumanında HDP'nin nereden gelip nereye gittiğinin unutturulmak istendiğini" ileri sürerek MHP'nin HDP'ye karşı takındığı tutumun sebebinin belli olduğunu bildirdi. HDP'nin bölücü örgütün militanlarına hala silahları bırakma çağrısında bulunmadığını belirten Yalçın, açıklamasına şöyle devam etti: "Hiç kimse MHP'den PKK'nın siyasi kanadının önünü açan, onun meşruiyetine güç katan bir tavır beklememelidir. Bu demek değildir ki onlarla parlamento çatısı altında bulunmayacağız. MHP'ye, 'Meclis'te yan yana oturuyorsunuz. O zaman Meclis'e de girmeyiniz' diyenler haddini bilmemektedir. Bu fikri öne süren zavallılar, hadlerini bilmemekle kalmayıp HDP'nin Türkiye'yi nereye götürmek istediğini de bilmemektedirler. MHP, bölücü terör örgütü temsilcilerinin siyaseti domine etme gayretlerini engellemiştir. HDP'nin siyaseti domine etmesine mani olmak ve onun gerçek yüzünün iyi bilinmesini sağlamak başka şeydir, Meclis çatısı altında bulunmak başka şeydir. TBMM millet iradesinin tecelligahıdır. Milletin oylarına saygımız vardır. Bir partinin kadrosu ihanet içindeyse on oy verenlerin hepsinin ihanet içinde olduğu anlamına gelmez. Bizim tavrımız Türk seçmenine değil, o seçmenin oylarını kullanarak milletimizin bütünlüğüne göz dikenlere, Türkiye topraklarında bir paralel devlet oluşturmaya çalışanlaradır."  "MHP'nin 80 milletvekili alınca şımaran ve siyasetin baskın aktörü olmaya soyunan HDP'ye ayna tutarak bu partinin gerçek yüzünü çabucak gösterdiğini" ve onun PKK'nın siyasi kanadından başka bir şey olmadığını kamuoyunun nazarlarına sunduğunu iddia eden Yalçın, şunları kaydetti: "Meclis Başkanlığı seçiminde de vaktinden önce tutum alarak sonucu tayin edip siyasette ön almaya çalışan HDP, başarılı olamadığı içindir ki şimdi partimize sataşmaktadır. Siyasette doğru tahliller yapabilmek için sonuçlara değil, sebep ve gerekçelere bakılmalıdır. MHP bugüne kadar hiçbir şekilde sözünde durmamazlık etmemiş, ilkelerinden taviz vermemiştir. Gerçekler bir yana bırakılıp bu mu eleştirilecektir? Elbette siyasette gerektiğinde esnek davranılır ama bu, kaypaklık ve ilkesizliğe yol açmamalıdır. Esnemenin de asgari kuralları vardır. Midesi geniş, her yolu mubah sayan, her şeyi kaldıran işkembe siyaseti, MHP'nin inançlarına ve fikirlerine terstir. Hele milletimize silah doğrultmaya hazır bir güruhu muhatap almaya, MHP'nin siyaset anlayışında yer yoktur. Şimdi bekleyip göreceğiz. MHP'yi seviyesiz bir dille suçlayanların, önümüzdeki hafta başlaması beklenen koalisyon görüşmeleri sırasında ne kadar ilkeli ve tutarlı davrandıklarını, seçim meydanlarında halka verdikleri sözlerde ne kadar duracaklarını, milletimizi aldatıp aldatmayacaklarına hep birlikte şahit olacağız."
Kaza gece, D-100 Karayolu Avcılar istikametinde meydana geldi. Bir otomobil başka bir araca çarptıktan sonra yan yoldaki otobüs durağına girdi. Çevreye çok sayıda sağlık ekibi sevk edildi. Yaralılar ilk müdahalenin ardından çevredeki hastanelere kaldırıldı.  Kazanın tam olarak nasıl gerçekleştiğini belirlemek için inceleme başlatıldı.
haberi! Pençe Harekatı ile koordineli olarak Irak'ın kuzeyindeki Zap bölgesine düzenlenen hava harekatında PKK'lı teröristlere ait silah mevzisi, sığınak ve barınaklar vuruldu. Milli Savunma Bakanlığı'ndan yapılan açıklamaya göre, harekatta 2 PKK'lı terörist daha etkisiz hale getirildi.
'da bulunan  , fotoğraf ve doğa tutkunlarının ilgisini çekiyor. Türkiye'nin saklı cennetlerinden biri olarak gösterilen Karagöl, yöredeki diğer bazı göller gibi 1800'lü yılların başında meydana gelen heyelanda küçük bir derenin önünün toprak kütlesiyle kapanması sonucu oluştu. Borçka'ya 27 kilometre mesafede yer alan göl ile çevresindeki vadiler ve yaylalarda ortaya çıkan manzara, şehir ve iş yaşantısının stresinden uzaklaşıp, doğayla baş başa vakit geçirmek isteyenleri kendine çekiyor. Bölgeye gelen yerli ve yabancı turistler “Burada yaz mevsimin doya doya yaşıyoruz. Doğa insanı dinlendiriyor, insana huzur ve yaşama sevinci veriyor” derken, Borçka Belediye Başkanı Aslan Atan ziyaretlerden duyduğu memnuniyeti dile getiriyor.
Bursa'nın İznik ilçesinde serinlemek için göle giren 4 kişi boğuldu. Alınan bilgiye göre, kırsal Göllüce Mahallesi yakınlarındaki İznik Gölü kıyısına gelen Cemil ve Aynur Özdemir ile Melike ve Zehra Kebapçı, göle girdi.  Bu kişilerin bir süre sonra gölde kaybolduklarını fark eden çevredeki vatandaşlar, durumu jandarma ekiplerine bildirdi. İznik Jandarma Asayiş Bot Komutanlığı ekipleri gölde arama yaptı. Ekipler, Cemil ve Aynur Özdemir ile Zehra Kebapçı'yı sudan çıkardı. 112 acil servis ekipleri, Cemil Özdemir ile Zehra Kebapçı'nın yaşamını yitirdiğini belirledi. Ambulansla İznik Devlet Hastanesine kaldırılan Aynur Özdemir ise yapılan müdahaleye rağmen kurtarılamadı.  Ekipler, bir süre sonra gölde kaybolan Melike Kebapçı'nın da cesedine ulaştı.
CHP Başkanvekilleri Kemal Anadol, Hakkı Süha Okay ve Kemal Kılıçdaroğlu, Anayasa taslağıyla ilgili olarak AK Parti’yi ziyaret etti.  Görüşmenin ardından CHP adına açıklama yapan Grup Başkanvekili Kemal Anadol, CHP Genel Başkanı Deniz Baykal'ın, Anayasa Mahkemesi ve HSYK'nın yapısı ile parti kapatılmalarına yönelik 3 konunun, Anayasa değişikliği paketinden çıkarılması önerisini, yazılı olarak AK Parti Grubuna ilettiklerini söyledi.  Baykal ve CHP'nin ana dileğinin; bu 3 konuyla ilgili maddelerin, 24. dönem parlamentosunda müzakere edilmesi olduğunu ifade eden Anadol, ''Sayın Baykal çok açık söyledi, bunu kabul etmiyorlarsa, önceki önerisinin, ortadan kalktığı anlamına gelmez. Yani bu 3 konunun paketten çıkarılması, diğerlerinin Mecliste oylanması, bunun ayrı mütala edilmesi. Referanduma gidilecekse, bunun gitmesi. Önerimiz de bu'' dedi.  Anadol, ''içerideki havanın nasıl olduğu?'' sorusuna ise, ''Portakal suyu, nar suyu ve çay vardı'' diye karşılık verdi.  CHP'lilerin ziyaretinin ardından AK Parti Grup Başkanvekilleri Bekir Bozdağ, Suat Kılıç ve Ayşenur Bahçekapılı ile gazetecilere açıklamalarda bulundu.  Bozdağ ise, yaptığı açıklamada, Başbakan Recep Erdoğan'ın ABD'de bulunduğunu belirterek, “Kendisi geldikten sonra öneriyi partimizin yetkili kurullarda değerlendireceğiz” dedi.  Komisyondaki çalışmaların hatırlatılması üzerine Bozdağ, "Bir mutabakat temin edilir mi edilemez mi; onu şu aşamada söyleme imkanı yok. Komisyonun çalışması, böylesi bir konuya engel değildir'' dedi.  Bozdağ, şöyle konuştu: "Paketten çıkarmayla ilgili de bir şey söz konusu değil. Sadece halk oylamasıyla ilgili kısımda, farklı bir yaklaşım söz konusu. Bununla ilgili de bir müzakere yapacağız ve ondan sonra bunun neticesini sizlerle paylaşacağız."  CHP Genel Başkanı Deniz Baykal'ın 3 maddenin askıya alınarak, seçim sonrasına bırakılması önerisinin anımsatılması üzerine Bozdağ, ''Bizimle paylaştıkları o öneri değil, önceki söylediğim öneridir'' dedi.  CHP’nin üç Grup Başkanvekili AK Parti’den sonra MHP’yi ziyaret etti.  MHP Grup Başkanvekilleriyle yapılan görüşmenin ardından açıklama yapan CHP Grup Başkanvekili Okay, “Anayasa değişiklikleri bir toplumsal mutabakattır. Böylesine bir değişikliğin parlamentoda grubu bulunan tüm siyasi partilerin ve tüm milletvekillerinin azami iradesini yansıtması gerekir.”  MHP adına açıklama yapan partinin Grup Başkanvekili Mehmet Şandır ise şunları kaydetti: ''Biz Anayasa değişikliklerinin bir uzlaşmayla, toplumsal mutabakat temin edilerek, Meclis zemininde en geniş ölçekte katılımla gerçekleştirilmesini istiyoruz. Bunun sağlanamadığı, bunun aranmadığı inancındayız. AK Parti bir Anayasa değişiklik teklifini Meclis’e dayatmaktadır. Bir uzlaşma arayışı içerisinde değildir.  MHP olarak biz Anayasa değişikliğinin üslubunu ve usulünü yeterli bulmuyoruz, karşı çıkıyoruz ve katkı vermeyeceğimizi de ilk günden ifade ettik. Değerlendirmeyi, bu gelişmelerden sonra partimizin yetkili kurulları, sayın genel başkanımız yapacaktır.''  CHP Grup Başkanvekilleri, yarın saat 11.00’de BDP’yi ziyaret edecek.
Ankara Cumhuriyet Başsavcılığı'nın talimatıyla Hazine Müsteşarlığı'nda KHK'larla ihraç edilenlere FETÖ operasyonu başlatıldı. 19 kişi hakkında gözaltı kararı verilirken 6 kişi gözaltına alındı. Ankara Emniyet Müdürlüğü Mali Suçlarla Mücadele Şubesi'nin yürüttüğü operasyonda gözaltı listesinde bir daire başkanı, hazine uzmanları ve uzman yardımcıları var.
ABD Başkanı Barack Obama, tartışmalı sağlık reformuyla ilgili bir basın toplantısı düzenledi.  Konuşma sırasında Obama'nın arkasında sağlık sistemine kaydedilmiş bir grup Amerikan vatandaşı da hazır bulundu.  Ancak konuşma yaklaşık yarım saati bulunca, Obama’nın hemen ardında yer alan bir kadının fenalaştığı görüldü. Kadın, sendelemeye başladı ve tam bayılmak üzereyken diğerlerinin müdahalesiyle ayakta kalabildi.  O sırada, kadına yardım etmek için hemen konuşmasına ara veren Obama, "İyisiniz, buradayım, tuttum  sizi. İyisiniz" dedi ve ardından da "Çok uzun konuştuğumda böyle şeyler oluyor" diye espri yaptı.  Öte yandan Obama, sağlık reformu kapsamındaki sigortalara başvurmak için kullanılan internet sitesine erişimde yaşanan zorluklarla ilgili olarak, "Hiç kimse, (internet sitesinin olması gerektiği gibi çalışmaması nedeniyle) benden daha fazla hayal kırıklığına uğramış, benden daha öfkeli değil. Bu sorunların hiçbir gerekçesi yok ama düzeltmek için üzerinde çalışılıyor. Tüm sorunların giderileceğine eminiz" dedi.  Obama, internet sitesi üzerinde başvuruda bulunanlardan bazıları zorluklar yaşasa da kayıt yaptırabilenlerin neticeden çok etkilendiğini, başvuruların telefon yoluyla ya da belirli merkezlerde yüz yüze olarak da yapılabileceğini kaydetti.  Ayrıca, internet sitesindeki teknik sorunların, sağlık reformu yasasında daha geniş kapsamlı aksaklıkların bir göstergesi olmadığını vurguladı.
Suudi Arabistan Veliaht Prensi Muhammed bin Selman, Suudi gazeteci Cemal Kaşıkçı'nın öldürülmesinin ardından ilk yurt dışı ziyaretine çıktı. Suudi Arabistan resmi haber ajansı SPA'nın haberine göre, Kraliyet Divanından yapılan yazılı açıklamada, Veliaht Prens Bin Selman'ın, bazı Arap ülkelerini ziyaret etmek üzere ülkeden ayrıldığı belirtildi. Açıklamada, Veliaht Prens'in söz konusu ziyaretleri Kral Selman bin Abdulaziz'in talimatları doğrultusunda ülkenin bölgesel ve uluslararası ilişkilerinin güçlendirilmesi amacıyla gerçekleştireceği ifade edildi.  Kraliyet Divanı'dan yapılan açıklamada Veliaht Prens'in hangi ülkeleri ziyaret edeceği bilgisine yer verilmezken, Suudi Arabistan'ın Al Arabiya televizyonu ise Bin Selman'ın ilk durağının Birleşik Arap Emirlikleri (BAE) olduğunu duyurdu. Suudi Arabistan Enerji Bakanı Halid Abdulaziz el-Falih, önceki gün yaptığı açıklamada, Veliaht Prens Muhammed bin Selman'ın ilk yurt dışı turu kapsamında 30 Kasım-1 Aralık tarihlerinde Arjantin'de gerçekleştirilmesi planlanan G-20 Zirvesi'ne katılacağını belirtmişti.  Falih, söz konusu yurt dışı turunun Arjantin dışında hangi ülkeleri kapsayacağına ilişkin ise bilgi vermemişti. Gazeteci Cemal Kaşıkçı'nın Suudi Arabistan'ın İstanbul Başkonsolosluğu'nda öldürüldüğü 2 Ekim'den bu yana Veliaht Prens Muhammed bin Selman ilk kez bir yurt dışı ziyareti gerçekleştiriyor.
Hükümete yakın Yeni Akit gazetesi yazarı Dilipak, seçim sonuçlarına ilişkin değerlendirmede bulundu. Dilipak, “Sonuç bu” başlıklı yazısında, “AK Parti İstanbul, Ankara, İzmir, Adana ve Antalya gibi büyükşehirleri kaybetti. Daha doğrusu İstanbul konusunda itirazlar var. Aynı şekilde belediye başkanlıkları ve belediye meclis üyeliklerinde de farklılık söz konusu. Bu da birçok il ve ilçede gelecekte ciddi sorunlara sebep olabilir” dedi. Dilipak, yazısında “Eğer bu sonuçlar iyi okunup tabandan gelen sese kulak verilmezse bu sonuç sonun başlangıcı olabilir” ifadelerini kullandı. Dilipak’ın yazısının ardından Cumhurbaşkanlığı Sözcüsü İbrahim Kalın’dan gelen mesaj ise dikkat çekti. Kalın, sosyal medya hesabından “Birileri yine ‘Erdoğan için sonun başlangıcı’ söylemini ısıtmaya çalışıyor. Gerçeklerden uzak senaryolarla kendilerini avutuyorlar. AK Parti oyların 44.3’ünü, Cumhur İttifakı 51.6’sını kazandı. 2023’e kadar seçim yok. Demokrasi yarışını ideolojik körlüğe dönüştürmeyelim” dedi.
Milli Eğitim Bakanlığınca (MEB),gelecek yıl ortaokullarda Arnavutça ve Boşnakça dilleri seçmeli ders olarak müfredata alındı. Programları Talim ve Terbiye Kurulunun onayından geçen her iki dil, Yaşayan Diller ve Lehçeler dersi kapsamında ortaokullarda seçmeli okutulacak. AA muhabirinin MEB yetkililerinden aldığı bilgiye göre, Milli Eğitim Bakanlığı ve Bosna-Hersek Federasyonu Eğitim ve Bilim Bakanlığı himayesinde geçen yıl nisan ayında düzenlenen "Tercihim Türkçe Projesi" kapsamında, Bosna Hersek devlet okullarında seçmeli ders olarak Türkçe öğrenen öğrenciler için "4. Geleneksel Çocuk Şenliği" düzenlendi. Bakanlık heyetinin bu programa katılımı sırasında, Türkiye'deki ortaokullarda Yaşayan Diller ve Lehçeler dersi kapsamında Boşnakça ve Arnavutça dillerinin de okutulması talebi gündeme geldi. Bu çerçevede MEB ile Trakya Üniversitesi arasında, öğrencilerin farklı kültürleri tanımalarını sağlamak, Türkiye'de yaşayan diller ve lehçeleri gelecek kuşaklara aktarabilmek amacıyla ortaokul öğrencilerine seçmeli Yaşayan Diller ve Lehçeler dersi kapsamında Arnavutça ve Boşnakça okutulması için geçen yılın ekim ayında işbirliği protokolü imzalanmıştı. Boşnakça ve Arnavutça ders müfredatı, MEB Temel Eğitim Genel Müdürlüğünün de katkılarıyla hazırlanarak değerlendirilmek üzere Talim ve Terbiye Kurulu Başkanlığına sunuldu. Değerlendirme süreci tamamlanan programın, ders kitap yazım çalışmalarına başlandı. Öğrenciler, gelecek eğitim öğretim döneminden itibaren ortaokullarda Boşnakça ve Arnavutça dillerini tüm kademelerde seçmeli öğrenebilecek.
'da tütün sarma nedeniyle çıkan silahlı kavgada 1 kişi öldü, 3 kişi yaralandı. Olay, saat 02.00 sıralarında merkez Selçuklu ilçesi Yazır Mahallesi Topak Sokak'taki kahvehanenin önünde meydana geldi. DHA'nın haberine göre, Sertaç Efe (38),emlakçılık yapan arkadaşının iş yerine gidip, sohbet etmeye başladı. Bu sırada yan tarafta kahvehane işleten Murat Yağcı (36),komşusu olan emlakçının yanına geldi. Yağcı, sigara içmek için tütün saran Efe'ye iddiaya göre, 'Böyle tütün sarılmaz yanlış sarıyorsun' dedi. Bunun üzerine Yağcı ile Efe arasında tartışma çıktı. Kısa süren tartışmanın ardından oradan ayrılan Efe, bir süre sonra tekrar geri geldi. Aracından inen Efe, kahvehane önündeki Yağcı'ya tabancayla ateş ederek göğsünden yaraladı. Kanlar içinde yere yığılan Yağcı'nın yanında bulunan yakınları Ertekin Kaçın (39) ve Hasan Barış (25) da tabancayla ateş ederek karşılık verdi. Çıkan silahlı çatışmada Efe el ve ayak parmaklarından, Hasan Barış ile o sırada eczaneye giderken yoldan geçen Tunahan Yüncü kalçalarından yaralandı. Yaralılar ihbar üzerine çağrılan ambulansla kentteki hastanelere kaldırıldı. Selçuk Üniversitesi Tıp Fakültesi'nde tedavi altına alınan Yağcı, doktorların tüm müdahalesine rağmen yaşamını yitirdi. Polis, Ertekin Kaçın ile tedavilerinin ardından taburcu olan Hasan Barış ve Sertaç Efe'yi gözaltına aldı. Soruşturma sürüyor.
Amerikan gazetesi New York Times'ın haberinde, 92 yaşındaki Irma ve 104 yaşında olan Harvey'nin bu raslantıya verdikleri tepki yer alıyor. Washington eyaletinin Spokane şehrinde yaşayan çift, ilk defa bir uçağı gördükleri anı, Büyük Bunalım yıllarını, Neil Armstrong'un Ay'a adım atmasını, ABD Başkanı John F. Kennedy'nin suikaste kurban gittiği günü hatırlasa da hava olaylarının hayatlarını etkilediği bir anı hatırlamıyor. Gazeteye konuşan Irma Schluter, isimlerinin bütün Amerikan televizyonlarında sabah akşam yer almasına şaşırdıklarını söylüyor: "Bunu nasıl yaptıklarını bilmiyorum. Harvey ve Irma... Nasıl bu ortaya çıktı." Dünya Meteoroloji Organizasyonu, 1979 yılından beri Atlantik Okyanusu'nda görülen kasırgalara sırayla erkek ve kadın isimleri koyuyor. İsimleri içeren altı büyük liste sırayla dönerken, ancak çok büyük olan ve yıkıcı etkilere yol açan kasırgaların adları emekliye ayrılıyor. İlk defa 1981'de bir kasırgaya Harvey ismi verilmiş; 2011 yılında ise yol açtığı etkiler yüzünden bir kasırga olarak Irene ismi emekliğe ayrılmış, yerine Irma gelmişti. Harvey ve Irma kasırgalarının şimdiden yol açtıkları yıkıcı etkilere bakılırsa bu iki kasırganın beraber denk gelmesi tarihte bir daha olmayacak. Sosyal medyada da Harvey ve Irma çiftinin hikayesi büyük ilgi uyandırdı. NBC'nin baş Beyaz Saray muhabiri Hallie Jackson da haberi paylaşanlardandı. Ancak hayatları boyunca çocuklara evlerini açmış olan çift, isimlerinin olumsuz olaylarla anılmasına üzülüyor. Şimdiye kadar hayatlarında hiç kasırga görmeyen çift, 1942'de evlendiklerinde Harvey berber olarak çalışıyordu. Ev kadını olan Irma ise evde yalnız olmaktan sıkılınca evlerini çocuklara açmaya karar vermişler. Hayatları boyunca fiziksel ya da zihinsel engelli 120 çocuğu evlerine aldıkları belirtiliyor. İki kasırganın yarattığı yıkıntıyı gören Irma ise "Ne yapmak gerektiğini bilmiyorum, hiç böyle bir durumda bulunmadım. Nasıl olduğunu bilmesem de sanırım insanlara yardım etmeye çalışırdım" diyor.
Çizimler üzerine çalışan ve çalışmaları dünya çapında kitap ve dergilerde yayımlanan 'mimari fotoğrafçı' John Cleave, bu kez İstanbul'u çizimlerine taşıdı.  'İki Kıtanın Şehri: İstanbul' kitabı için Cleave, önce İstanbul'un Topkapı, Ayasofya, Sultan Ahmet Camii ve Kapalıçarşısı gibi ünlü tarihi mekanlarından modern merkezlerine, İstanbul Boğazı'ndan ''Asya'daki İstanbul''a, birçok önemli noktasını fotoğrafladı.  Cleave, daha sonra bu fotoğrafları dijital yöntemlerle kara kalem çalışması yapılmış gibi çizimlere dönüştürdü. Fotoğraflar üzerinde bu şekilde oynayarak ilginç görüntüler ortaya çıkaran sanatçı, bu kez de fotoğraflarında eski ile yeninin, düş ile gerçeğin arasında 'masalsı' bir İstanbul yarattı.  Çalışmasını Türkiye'nin Washington Büyükelçiliğinde tanıtan Cleave, ''İki Kıtanın Şehri: İstanbul'' çalışmasında, Osmanlı ve Bizans'a başkentlik yapmış, ama aynı zamanda bugünkü modern Türkiye'nin en büyük metropolü olan İstanbul'un çeşitliliği ve görkemini kendi kişisel bakışından ortaya koyuyor.  Fotoğrafları dijital yöntemlerle nasıl çizimlere dönüştürdüğünü ve çalışmasının 10 haftalık bir süreyi kapsadığını anlatan Cleave'in sunumu, Amerikalılardan yoğun ilgi gördü. Cleave'in sunumunu Türkiye'nin Washington Büyükelçiliğinde kalabalık bir Amerikalı davetli grubu ilgiyle izledi.  Cleave, İstanbul hakkındaki kitabı yazma fikrinin rastlantı eseri ortaya çıktığını belirterek, şunları söyledi: ''Roma hakkında bir kitap yazmayı düşünüyordum. Londra'daki dağıtımcıma bu fikrimi açtım. Dağıtımcım bana, 'herkes Roma'yı yazıyor, neden Roma' diye sordu ve İstanbul'un mükemmel bir şehir olduğundan bahsetti. O gece bir Türk arkadaşımla konuyu konuştum ve İstanbul hakkında bir kitap çıkarma fikrine çok ilgi gösterdi, bana bunun için neye ihtiyaç duyduğumu sordu. Ben de sponsor istediğimi söyledim, arkadaşım da 10 gün sonra bana gelerek, Garanti Bankası'nın kitabıma sponsor olacağını söyledi. Kitabı yazma fikri böylece olgunlaşmış oldu.''  Kitabı yazmadan önce sadece 24 saatliğine İstanbul'da bulunduğunu ifade eden Cleave, ''Kimse İstanbul'u 24 saatte anlayamaz. İstanbul'un beni en çok etkileyen ve sadece tarihi yerlerini değil, tüm kenti kitaba konu etmem için bana ilham veren özelliği, 'kentteki çeşitlilik, mükemmel ambiyans ve Bizans'dan 21. yüzyıla uzanan müthiş mimarisi' oldu. İstanbul, benim için çok heyecan verici bir keşifti'' dedi.  Cleave, İstanbul'un dünyaya çok daha iyi anlatılabileceğini kaydederek, kitabının kentin daha fazla tanıtımına katkıda bulunması umudunu dile getirdi. Kitabının Ekim ayı başında İstanbul'da düzenlenecek IMF-Dünya Bankası toplantılarında delegelere dağıtılacağını da belirten Cleave, bunun kendisini çok mutlu ettiğini söyledi.  Cleave, tüm Amerikalılara İstanbul'u görmelerini ve kentte bir-iki gün değil, daha uzun süre kalmalarını tavsiye ettiğini sözlerine ekledi.  Sanatçının, 'Washington: Başkentten Manzaralar'ı içeren kitabı, 2003 yılında Washington Post'un en iyi satan kitaplar listesine girdi. Cleaves'in 2005 yılına ait 'Atina: Başkentten Manzaralar' ile Singapur ve Paris'le ilgili geçen yıl yapmış olduğu çalışmaları da bulunuyor.
Tedavi gördüğü hastanede pazartesi günü yaşamını yitiren tiyatro ve sinema sanatçısı Erol Günaydın, toprağa verildi. Günaydın için önce Ses Tiyatrosu'nda bir tören düzenlendi. Törende, Günaydın'ın kızları Ayşe, Fatoş, Günfer Günaydın ile torunu Sofia Moro taziyeleri kabul etti.  Kızı Günfer, Günaydın'ın şapkasını, Derya Baykal da Günaydın'ın kendisine hediye ettiği ''meddah kavukiyesi''ni tabutun üzerine koydu. Galatasaray bayrağının da konulduğu tabutun önünde Günaydın'ın bir fotoğrafı yer aldı.  Günaydın'ın röportajlarından, filmlerinden ve oyunlarından kesitlerin yer aldığı kısa bir filmin sunulduğu törende konuşan Tuncel Kurtiz, ''Sevgili Erol için ne söyleyebiliriz ki... İzlediğimiz film, onun hayatının küçük parçasıdır'' dedi.  Kurtiz, anlatılacak pek çok hikaye olduğunu dile getirerek, Ferhan Şensoy'un Ses Tiyatrosu'ndaki işlerini kayıt altına aldığını, onlar sayesinde Erol Günaydın'dan bir şeyler öğreneceklerini söyledi. Kurtiz, ''Sadece bahar ülkesine açılan bir kapıya gidiyor. Güle güle Erol Günaydın, seni hiç unutmayacağız sevgili dostum'' diye konuştu.  Oyuncu Derya Baykal da gözyaşlarını tutamadığı konuşmasında, şunları söyledi:  ''Çok büyük bir ustaydı, çok iyi bir babaydı. Beni her zaman bu tiyatrodan oyun bittiği zaman Güneş'e ve kızlarına gidişi çok etkilemiştir. Her zaman çok dingin, kendisinden çok dersler alabileceğimiz bir ustaydı. Aldık da. Kavukiyesini bana getirmişti. 'Zenne olarak bunu sana ödül olarak veriyorum' dedi. Onu yıllardır saklıyorum. Bundan sonra o da nesilden nesile Erol Günaydın'ı temsil etsin isterim. Ben emaneti bugün çıkardım buraya getirdim.''  Rasim Öztekin ise ''Babamı, ağabeyimi, arkadaşımı, en önemlisi konservatuvarımı kaybettim'' dedi.  Demet Akbağ da Erol Günaydın'ı ''yaşı olmayan müthiş bir usta'' şeklinde tanımlarken, ''Onu tanıdığım, onunla aynı sahneyi paylaştığım için teşekkür ediyorum'' diye konuştu.  Ferhan Şensoy ise Erol Günaydın ile 1976 yılında tanıştığını ve Fransa'dan döndükten sonra ona nasıl bir tiyatro yapmak istediğini anlattığını aktarırken, şunları söyledi:  ''(Bu anlattığın deli işi, 25 tane deli lazım. Türk tiyatrosunda 25 deli yok ki) dedi. Anladım ki, öyle deliler yetiştirmem gerekiyor. Oyuncular yetiştirmeye başladık. Ortaoyuncular'da kadro çok kalabalıklaştı telefon ettim; 'Deliler hazır' dedim. Oyunu izledikten sonra 'Bu deliler harika' dedi. 17 yıl birlikte çalıştık. Çok büyük ustalık yaptı. O oyuncular şimdi ünlü. Onunla tiyatro oynadığım için çok mutluyum. Hepimiz ondan çok şey öğrendik.''  Törene, Haldun Dormen, Tuncel Kurtiz, Erdal Özyağcılar, Salih Kalyon, Demet Akbağ, Ali Poyrazoğlu, Derya Baykal, Erkan Can, Nedim Saban, Mehmet Ali Alabora'nın da aralarında bulunduğu çok sayıda sanatçı ve oyuncu katıldı.  Törene katılanlar, sahnede Günaydın'ın tabutunun önünden geçerek, saygı geçişinde bulundu.  Günaydın'ın cenazesi daha sonra Ses Tiyatrosu'ndan alkışlar eşliğinde çıkarılarak, Teşvikiye Camisi'ne götürüldü. Teşvikiye Camisi'nde düzenlenen cenaze törenine, Kültür ve Turizm Bakanı Ertuğrul Günay, İstanbul Valisi Hüseyin Avni Mutlu, Şişli Belediye Başkanı Mustafa Sarıgül'ün yanı sıra sanat dünyasından çok sayıda isim katıldı.  Günaydın'ın, üzerinde Galatasaray bayrağı bulunan cenazesi, Teşvikiye Camisi'nde ikindi vakti kılınan cenaze namazının ardından alkışlar eşliğinde camiden çıkarıldı. Cenaze, Feriköy Mezarlığı'nda toprağa verildi.
Bakırköy Cumhuriyet Başsavcılığı tarafından Bağcılar Eğitim ve Araştırma Hastanesi’nde 34 hamile çocuğun hastane kayıtları mevcut olmakla birlikte emniyet birimlerine bildirimi yapılmadığı için hazırlanan iddianame tamamlandı. İddianamede, hastanede görevli 18 hekim hakkında "Kamu görevlisinin suçu bildirmemesi" suçlamasıyla 6 aydan 3 yıla kadar hapis talep edildi. Konuyla ilgili İstanbul Tabip Odası’ndan (İTO) yapılan açıklamada, çocuk istismarı olaylarında gerek devlet politikalarının gerekse hukuki yaklaşımların caydırıcı olmanın aksine özendirici olduğuna vurgu yapıldı. İTO, kamuoyunun dikkatini konuya çekmek için 4 soru yöneltti. “Bilindiği gibi çocuk kavramı 18 yaşın altındaki tüm bireyleri kapsar ve Çocuk Hakları Sözleşmesi ile çocuğun hakları koruma altına alınmıştır. Çocuğun sağlığını, fiziksel ve psikososyal gelişimini olumsuz yönde etkileyen cinsel davranışlar istismar olarak kabul edilir. Çocukların yaşadıkları istismarı damgalanma, inanılmama korkuları, koruyucu sosyal sistemin eksikliği nedeniyle bildirmeleri güçtür. Çocuğun gebeliği cinsel istismarın güçlü göstergelerinden biridir. Ayrıca 15 yaşını doldurmamış çocuklara yönelik her türlü cinsel içerikli davranış rıza sorgulanmaksızın suçtur. Fakat ne yazık ki bu durum gelenekler ve inanışlar da gerekçe gösterilerek yapılan çocuk evliliklerinin yaygınlaşması, doğum yanlısı uygulamalar, çocuk istismarını çok disiplinli olarak değerlendirecek birimlerin olmaması, cinsel eğitimle ilgili eksiklikler, çocukların cinsel istismarını artırmakta ve siyasal iktidar bütün bu yaşananlara kayıtsız kalmaktadır. Oysa, çocuk gebelikleri sağlık açısından da büyük riskler taşımaktadır ve Dünya Sağlık Örgütü verileri başta bebek ve anne ölümü olmak üzere, gebelik ve doğum sırasında ve sonrasında gelişen komplikasyonların çocuk gebelerde erişkin gebelere oranla çok daha yüksek olduğunu göstermektedir. Son yıllarda Adalet, Aile ve Sosyal Politikalar Bakanlıkları, Diyanet İşleri Başkanlığı’nın açıklama ve uygulamaları, Nüfus Hizmetleri Kanunu yönünde müftülerin nikah kıymaya başlaması, dini nikâhın yaygınlaştırılmasına olanak veren Anayasa Mahkemesi kararları, Türk Ceza Kanunu’nda yapılan değişiklikler, çocukları istismardan koruyacak düzenlemeleri etkisiz kılmaktadır. Cinsel istismar olaylarında gerek devlet politikalarının gerekse hukuki yaklaşımların caydırıcı olmanın aksine özendirici olmasını da göz ardı etmemek gerekir. Aile ve Sosyal Politikalar Bakanlığı ‘gebe çocuk ve çocuk anneleri’ izleyen birimler oluşturmuş, bu birimler 2015 yılında kapatılmıştır. Sağlık Bakanlığın 2014 yılında Meclis’te yaptığı açıklama 2007-2011 yılları arasında 18 yaş altı gebeliklerindeki ciddi artışı ortaya koymuştur. Sağlık Bakanlığı çocuk gebeler konusunu öncelikle bir sağlık sorunu olarak görmeli, gebelik, doğum ve doğum sonrası izlemleri ile istismar yönünden değerlendirmeler birlikte ele alınmalıdır. Çocuklara sosyal ve yasal destek sistemleri derhal işletilmeli, çocuk istismarını çok disiplinli değerlendirecek birimler her hastanede oluşturulmalı, tüm çocukların eğitim sistemine ulaşımı sağlanarak ergenlerin cinsel eğitimi zorunlu ders haline getirilmeli, imam nikâhı çocuklar için yasaklanmalı, gebe çocuk ve çocuk anneler için sağlık sistemi her yerde erişilebilir hale getirilmelidir. Bununla birlikte ülkemizde yargının geldiği durumu göz önüne aldığımızda, kimsenin suçsuz yere cezalandırılmayacağı ya da suçun bir kişiye ya da bir gruba yıkılmayacağı adil bir yargılama süreci konusundaki endişelerimizi de paylaşmak istiyoruz. Ve soruyoruz: 1- Çocuk gebeler hastaneye başvuruda bulunduğu anda Sağlık Bakanlığı’nın kullanmış olduğu, Bakanlık ve hatta pek çok sağlık kurumundan ulaşılabilen sisteme kayıt edilmişken, hastane yönetimleri ve Sağlık Bakanlığı hastalar hastaneye başvurduğu anda yaş ve tanıdan haberdar oluyorken, sadece kamuoyunun gündemine geldiği için Bağcılar Eğitim ve Araştırma Hastanesi’ndeki 18 hekimin cezalandırılmaya çalışılması doğru mudur? 2- Cinsel istismar şüphesi olduğunda yasal olarak yalnızca hekimler değil haberdar olan her birey ihbarla yükümlüdür. Hastane bilgi sistemi bilgilerine ulaşabilen her birey durumdan haberdardır. Tek başına hekimin değil bir heyetin bu çocukları koruyucu mekanizmalara dahil etmesi ve çok yönlü sosyal tedbirlerin varlığı gerektiği halde, süreğen hale gelmiş uygulama eksikliğini bir hekimin işlediği bir ‘tıbbi hata’ olarak değerlendirilip, sorumluluğun hekimlere yıkılması doğru mudur? 3- Uzun zamana yayılmış bir uygulama eksikliğinden bahsedildiğine göre bu süreçte hekimleri ve ilgili personeli herhangi bir şekilde uyarmayan, davranışlarını düzeltmelerini sağlamayan, hatta yine İstanbul’da büyük bir kamu hastanesinde yaşandığı üzere bildirimi yapan sağlık çalışanına baskı yapmaya kalkışan hastane yöneticilerinin sorumluluğu yok mudur? 4- Bu ve benzeri durumların İstanbul’da Sağlık Bakanlığı’na bağlı diğer hastanelerde de yaşandığı bilindiğine göre normalde görevi bu işleri takip etmek olması gereken İstanbul İl Sağlık Müdürlüğü’nün sorumluluğu yok mudur? Çocuğun sağlığını, fiziksel ve psikososyal gelişimini olumsuz yönde etkileyen cinsel istismar ve buna bağlı yaşananların çok boyutlu olduğunu, çözümüne de çok boyutlu yaklaşmak gerektiğini ve sadece yasal ya da polisiye önlemlerin yetersiz olduğunu bir kez daha hatırlatıyoruz. Çocukların sağlığını ve yüksek menfaatlerini de, hekimlerin haklarını da hassasiyetle savunan bir meslek örgütü olarak davayı yakinen takip edeceğimizi kamuoyunun bilgisine sunuyoruz."
CHP Genel Başkan Yardımcısı Umut Oran, yazılı açıklamasında, Sarıçiçek'in 6 Temmuz tarihinde bayrak satarken gözaltına alındığını, "toplantı ve gösteri kanununa muhalefet" ile "görev yaptırmamak için direnme" suçlarından da 7 yıla kadar hakkında hapis cezası istendiğini anımsattı.   Sarıçiçek'in evini geçindirmek için bayrak sattığını, akıl almaz iddialarla da hakkında 7 yıl hapis cezası istendiğini ileri süren Oran, şunları kaydetti:   "Ali Sarıçiçek'in evini geçindirmekten başka ne suçu var? Tek bir insana zarar mı vermiş? Bu ülkenin değerlerine mi saldırmış? Ülkemizin bütünlüğüne mi kast etmiş? Masum insanların sadece muhalefette oldukları için bu kadar ağır yaptırımlarla karşılaştığı hiçbir ülke demokrat olamaz. Eğer bu ülkede demokrasi istiyorsak, insan hakları istiyorsak, bu zulme sonuna kadar karşı çıkmak zorundayız. Ali Sarıçiçek bugün bir semboldür, mağdur ve mazlum olmuştur. Biz de CHP olarak mağdur olan bu vatandaşımıza evini geçindirmesi, evlatlarına bakması, evinin bacasının tütmesi için karınca kararınca bir destek verdik ve ona bin adet bayrak gönderdik"
Irak'ta Kerkük Havalimanı'nın yurt içi ve yurtdışı uçuşlara açılacağı duyuruldu. Irak Ulaştırma Bakanı Kazım Fincan el-Hamami, yaptığı açıklamada, Kerkük Havalimanı'dan önümüzdeki iki hafta içerisinde yurt dışından Türkiye, Lübnan ve İran ile yurt içinden Bağdat ve diğer kentlere seferler başlatacaklarını aktardı. Kerkük Valisi Rakan Cuburi de havalimanının uçuşlara açılmasının kent halkına hizmet edeceğini söyledi. Kerkük Havalimanı, 2003'teki ABD işgali sonrası uzun süre ABD'li askerler tarafından üs olarak kullanılmıştı.
Terör örgütü IŞİD'in; Diyarbakır, Suruç ve Ankara'da yaptığı ve onlarca kişinin yaşamına mal olan bombalı eylemlerinin ardından yürütülen soruşturmalarda, saldırıların Gaziantep'ten organize edildiğini saptadı. Bunun üzerine kentte IŞİD'li teröristlere yönelik operasyonlar başlatıldı.  Operasyonlarda onlarca örgüt üyesi, yeni ve sansasyonel eylem hazırlığındaki canlı bombalar, patlayıcılar, silahlar ve örgütsel dokümanlar ele geçirildi.  Suriye sınırına yakınlığı, büyükşehir olduğu için kolay gizlenilebilmesi ve patlayıcı yapımı için ihtiyaç duyulan malzemelerin temin edilmesi imkanı nedeniyle tercih edilen Gaziantep'te alınan darbelerin ardından IŞİD, intikam ve misilleme için harekete geçti. Olası bazı eylemler yine polis operasyonlarıyla engellenirken, 1 Mayıs günü bomba yüklü minibüsle Gaziantep Emniyet Müdürlüğü'ne yapılan saldırıda 3 polis şehit oldu, onlarca kişi yaralandı. Yine geçen 20 Ağustos günü de Beybahçe Mahallesi'nde, Kürt kökenli vatandaşların yaşadığı Beybahçe Mahallesi'ndeki bir kına gecesinde, IŞİD'li canlı bombanın kendini patlatması sonucu çoğunluğu çocuk 57 kişi yaşamını yitirdi, 94 kişi de yaralandı. IŞİD'in kentte yaptığı 2 saldırının yanı sıra olası bazı saldırı girişimleri de polis operasyonlarıyla engellendi. Ankara Gar Meydanı'ndaki saldırıyı yapan canlı bombaları bu kente götürdüğü için aranan ve Antalya'da yapılacak G 20 zirvesine yönelik eylem hazırlığında olan İbrahim Halil Durgun, geçen yıl 14 Kasım gecesi polis operasyonu sırasında üzerindeki intihar yeleğini infilak ettirerek öldü. Yine geçen 19 Mayıs günü kanlı saldırı hazırlığında olan terör örgütünün sözde emiri Yunus Durmaz, polis operasyonunda canlı bomba olarak kendini patlattı ve parçalanarak öldü. Son olarak geçen 16 Ekim günü de Alevi kökenli yurttaşlara yönelik saldırı için harekete geçen Suriye uyruklu 'Ebu Yusuf' kod adlı Suriye uyruklu Muhammed Şerif isimli canlı bomba, polis operasyonu sırasında üzerindeki bombayı patlattı. Teröristin parçalandığı saldırıda 3 polis memuru şehit oldu, 9 kişi de yaralandı. Aynı gün polisin Burak Mahallesi'nde yaptığı operasyonda 20 Ağustos'ta 57 kişinin yaşamını yitirdiği kına gecesine yönelik kanlı saldırıyı organize ettiği saptanan terör örgütünün sözde sorumlusu 'Ebu Hafs' kod adlı Mehmet Kadir Cebael, güvenlik güçlerince açılan ateşle vurulduğu sırada eve döşediği patlayıcıları infilak ettirdi ve parçalanarak öldü. Ağır darbeler alan IŞİD'in, intikam için Gaziantep'te misilleme ve intikam amacıyla yeni saldırılar yapma ihtimalini göz önünde bulunduran polis, kentte güvenlik önlemlerini en üst düzeye çıkardı. Teröristlerin hedefinde olan ve daha önce bomba yüklü minibüs ile saldırılar Gaziantep Emniyet Müdürlüğü, etrafına beton bloklar örüldü, önünden geçen yol yaya ve araç trafiğine kapatıldı. Yine kent merkezi ile ilçelerdeki Emniyet Müdürlüğü'nün ek hizmet binaları ile polis merkezlerinin çevresi de beton bariyerler ile kapatılarak olası saldırılara karşı önlem alındı. Terör örgütüne katılmak için veya eylem için kente gelen teröristlere de polisler göz açtırmıyor. Otogar ve havaalanında şüpheli görülen gelen ve giden yolcuları mercek altına alan polis, kentte bulunan otel, pansiyon ve günlük olarak kiralanan stüdyo dairelere de şok baskınlar yaparak, burada bulunanları kimlik kontrolünden geçirerek, teröristlerin konaklamasını engelliyor. Ani baskınlarda polis aynı zamanda eğitimli köpeklerden de yararlanarak bomba araması yapıyor. Polis ekipleri aynı zamanda kent genelinde durumundan şüphelendiği veya vatandaşların şüphelenerek ihbar ettiği herkesi de durdurup, üzerini ve yanındaki çantaları arayıp, kimlik kontrolünden geçiriyor. Terör örgütünün misilleme ve intikam eylemi yapabilme ihtimaliyle önlemlerin en üst seviyede tutulduğu Gaziantep'te, IŞİD'in sözde lideri Bağdadi'ye ait olduğu ve militanlarına Türkiye'yi işgal etmeleri çağrısı yaptığı belirtilen ses kaydının yayınlanmasının ardından güvenlik güçleri alarm durumuna geçti.  Kent genelinde olumsuzluk yaşanmaması için tedbirler alınırken, IŞİD'in hedefinde olan polislere de sık sık uyarı anonsları yapılıyor. Polis telsizlerinden sık sık yapılan anonslarda, dikkatli olunması istenirken, toplu halde durulmaması için de uyarıda bulunuluyor.  Polislerin her zamankinden daha dikkatli ve duyarlı olunması istenen uyarı anonsunda şöyle denildi: "Nöbet tutan polislerimiz mutlak surette çelik yeleklerini giyecekler. Hizmet binaları ve uygulama noktaları hakkında gözetleme yapabilecek şüpheli şahıs ve otolara karşı daha dikkatli ve duyarlı bulunulacak. Grup amirlerimiz bölgelerindeki hizmet binalarını sık sık kontrol edecekler. Tüm personelimiz her zamankinden daha dikkatli ve duyarlı olacak, kesinlikle toplu halde bulunulmayacaktır. Nokta görevlilerimiz korumakla görevli oldukları hizmet binalarının yakınına yabancı araçları kesinlikle park ettirmeyeceklerdir. Herhangi bir olumsuzluğa mahal verilmeyecektir."
Güney Kore haber ajansı Yonhap'ta yer alan habere göre, 1969'da özelleştirilen ulusal hava yolu şirketinin çoğunluk hissedarı ve patronu olan Ço'nun kronik akciğer rahatsızlığı nedeniyle hayatını kaybettiği belirtildi.  Korean Air, 27 Mart'ta yapılan hissedarlar toplantısında, Ço Yang-ho'nun elinden alınan yönetim kurulu başkanlığı yetkilerinin iade edilmesine onay vermemişti. Ço Yang-ho hakkında "şirket varlıklarını zimmetine geçirmek ve bu suretle hissedarların güvenini suistimal etmek" suçlamasıyla 2017'de savcılık tarafından soruşturma başlatılmıştı. İş adamının, 2013-2014'te kişisel konutunun tadilatı için "kurumsal harcama" adı altında şirket kasasından 3 milyar won (yaklaşık 15 milyon lira) harcadığı iddia edilmişti. Deneyimli yönetici hakkındaki iddialar, polisin, Ço'nun konutunda tadilat yapan firmayla ilgili vergi kaçakçılığı hakkında yürüttüğü ayrı bir soruşturmada ortaya çıkmıştı. Polis, havayolu şirketinin başkent Seul'deki ofisine baskın yapmış, muhasebe defterleri ve irtibat kayıtlarına el koymuştu. Şirket hissedarları, suçlamaların ardından Ço Yang-ho'nun yönetim kurulu başkanlığı yetkilerini elinden almıştı.
İtalya'da yaşayan yönetmen ve senarist Ferzan Özpetek, uzun yıllardır birlikte olduğu sevgilisi Simone Pontesilli ile evlendi. Evliliği ilk tebrik eden kişi, Özpetek'in filmlerinde rol alan oyuncu Serra Yılmaz oldu. Instagram hesabından Ferzan Özpetek ve eşi Simone Pontesilli'nin fotoğrafını paylaşan Yılmaz, altına "Ferzan&Simone yüzünüz hep gülsün!" notunu düştü.   Serrafine (@serrafine) tarafından paylaşılan bir fotoğraf ( ) Çiftin geçen hafta Roma Belediyesi'nde gerçekleşen nikahına, sadece çok yakın 15 kadar arkadaşı katıldı. Özpetek'in ve Pontiselli'nin, özel hayatlarına saygı duyulması gerekçesiyle, nikahın yapıldığı salona gazetecilerin alınmasını istemediği öğrenildi.  Ferzan Özpetek,  'ndan sonraki eseri olan "Sen Benim Hayatımsın" adlı kitabını, 15 yıldır birlikte olduğu Simone Pontesilli'ye adamıştı.  Kitabında, Roma'da geçirdiği 40 yılı, hayatına giren insanları anlatan Özpetek, bunun aynı zamanda bir aşk romanı da olduğunu söylüyordu.
Sabahattin Ali’nin öykü ve şiirlerinin bilinirliğini artırmayı amaç edinen kayıtlara edebiyatseverler ücretsiz erişebilecek. Mert Fırat’ın sesiyle hayat bulan “Değirmen” ve “Sırça Köşk” adlı öyküler ile yazarın “Ses” öyküsünde yer alıp “Leylim Ley” adıyla bestelenmiş şiirine, Epsilon Yayınevi etiketiyle yayımlanan kitapların arkasında yer alan QR kod aracılığıyla veya Epsilon Yayınevi’nin resmi Youtube kanalından ücretsiz erişilebiliyor.
Kazdağları İstanbul Dayanışması üyeleri Kanada Konsolosluğu önünde bir araya gelerek Alamos Gold şirketini protesto etti. Kanada Hükümeti'ne ya da Kanada Başbakanı Justin Trudeau’ya değil Kanada vatandaşlarına seslendiklerini belirten grup üyeleri, "Siyanürle altın ararken geçmişte Filipinler’de, Guyana’da, Arjantin’de neden oldukları çevre felaketlerinin Türkiye’de tekrarlanmasını istemiyoruz" dedi. Grup adına yapılan açıklamada şöyle denildi: "Siz Kanada yurttaşlarından, Türkiye’de ve dünyanın farklı bölgelerinde doğa katliamları yaparak madencilik faaliyeti sürdüren Kanadalı şirketleri durdurmanızı istiyoruz. Para babaları orada cebine altınları koyarken, Dünyamız yok olmasın diye hepinizi mücadelemize ortak olmaya çağırıyoruz. Kanada Hükümeti’nin yanı sıra, Türkiye’de bu madencilik faaliyetlerine, kanunları ve hukuku zorlayarak izin veren, doğayı talana açan siyasi otoriteye ve yetkililere yönelik olarak şu talebimizi yineliyoruz: Doğanın tahrip edilmesine ve insan yaşamının riske girmesine daha fazla müsaade etmeyin. Alamos’un çalışmalarını durdurun. Alanı koruma altına alın, tekrar eski yaşam biçimine dönebilmesi için gerekli çalışmaları yapın. Biz, doğa ve yaşam hakları savunucuları olarak temel taleplerimiz yerine getirilmediği sürece mücadelemizi devam ettireceğimizi ve her gün dalga dalga büyüteceğimizi bildirmek isteriz. Unutulmasın ki bizler; halkı dinlemeyen maden şirketlerinden, halkı değil koltuğunu düşünen kamu görevlilerinden daha güçlüyüz çünkü çıkarı uğruna doğayı katledenler bir avuç, biz üreten, çalışan, yaşamı var edenler milyarlarız"
Evrensel Hukukçular Platformu adına, AK Parti Genel Başkan Yardımcısı, avukat Hasan Hüseyin Tanrıverdi'nin adına hazırlanan suç duyurusu dilekçesinde, ''Kafes Eylem Planı ve İrticayla Mücadele Eylem Planı'nı hazırlayanlar, planları hazırlama talimatı verenler, planları uygulamaya geçirenler ile planların hazırlanmasına ve uygulanmasına göz yumanlar'' şüpheli olarak belirtildi.  Dilekçede, sorumluların, ''Anayasayı ihlal'', ''Silahlı örgüt kurmak'', ''Silah sağlama'', ''Askerleri itaatsizliğe teşvik'', ''Tehdit'', ''Kişisel verilerin kaydedilmesi'', ''Hükümete karşı suç'', ''Halk arasında korku ve panik yaratmak amacıyla tehdit'', ''Suç işlemeye tahrik'', ''Halkı kin ve düşmanlığa tahrik'', ''Suç işlemek amacıyla örgüt kurma'', ''İftira'' ve ''Suç uydurma'' suçlarından cezalandırılmaları talep edildi.  Suç duyurusu dilekçesinde, ''Bizler ülkesini seven, milletini seven, adalet ve demokrasinin tam olarak tesisinin sağlanması konusunda mücadele eden hukukçular ve bu vatanın evlatları olarak yapılan yasa dışı eylemlere seyirci kalmamızın mümkün olmaması ve eylem planlarının meydana getireceği yıkımdan dolayı doğrudan zarar göreceğimizden, şikayet başvurusu yapılması zorunluluk arz etmiştir'' denildi.  Suç duyurusu dilekçesi, platform üyesi avukatlarca Ankara Cumhuriyet Başsavcılığı'na sunuldu.
Türkiye'den Bosna-Hersek'e gıda, giyim ve televizyon dizileri ihracının ardından kitaplar da önemli yer tutmaya başladı. Türkiye ile gönül bağı olan Boşnakların yanı sıra bu ülkede yaşayan Sırplar ve Hırvatlar da Türkçe kitaplara ilgi gösteriyor. Orhan Pamuk'un Nobel ödülü almasıyla başlayan Türk eserlerine ilgi, her geçen gün Türkçeden Boşnakçaya kazandırılan kitaplarla artıyor.  Bosna-Hersek'te 2003 yılında Boşnakça çevirisi yayımlanan Orhan Pamuk'un ''Yeni Hayat'' eserinden sonra yayınevleri birbirinden farklı yazarların kaleme aldığı kitapları okuyucuyla buluşturmak için adeta bir yarışın içine girdi.  Ülkede düzenlenen kitap fuarlarında da Türkçe kitaplara ilgi kendini gösteriyor. Yayınevleri, stantlarındaki en güzel yerlere Tükçeden çevrilen kitapları yerleştirerek, okuyucunun bu eserlere daha rahat ulaşmasını sağlıyor.  Yayınevleri sahipleri, son yıllarda büyük durgunluk yaşayan kitap piyasasının Türkçe eserler sayesinde canlandığını ve okuyucunun Türkçeden çevrilen kitaplara büyük ilgi gösterdiğini belirtiyor.  Saraybosna'daki tarihi Başçarşı'da bulunan Connectum Yayınlarının sahibi ve çok sayıda Türkçe kitabı Boşnakçaya çeviren Ayet Arifi, Bosna-Hersek'te Türk edebiyatına büyük ilgi olduğunu söyledi.  Arifi, 2004 yılından bu yana Türk edebiyatından değişik kitapları Boşnakçaya çevirdiklerini belirterek, ilk çeviri kitaplarının Ferit Edgü'nün 1972 yılında yayımlanmış eseri ''Hakkari'de Bir Mevsim'' romanı olduğunu belirtti.  Bu romanın yoğun ilgi gördüğünü ve bu ilginin daha sonra Türkçeden çevrilen tüm kitaplara yöneldiğini anlatan Arifi, daha sonra Ali Çolak'ın ''Mavisini Yitirmiş Yaşamak'', İlber Ortaylı'nın ''Osmanlı'yı Yeniden Keşfetmek'', Yaşar Kemal'in ''Yılanı Öldürseler'', Feridun Andaç'ın ''Kar Masalları'', Fürüzan'ın ''Beş Hikaye'' ve Safiye Erol'un ''Ciğerdelen'' isimli kitaplarını Boşnakça olarak yayımladıklarını kaydetti.  Arifi, şu sıralarda en çok satan kitabın Safiye Erol'un ''Ciğerdelen'' eseri olduğunu söyledi.  Connectum Yayınları olarak çocuk edebiyatına da önem verdiklerini ve bu kapsamda çocuklar için Türkçeden Boşnakçaya peygamberlerin hayatını anlatan eserleri ve Fatih M. Durmuş'un ''Türk Masalları'' kitabını yayımladıklarını belirten Arifi, ayrıca ''Mimar Sinan'', ''Fatih'in Muhteşem Fethi'', ''Muhteşem Süleyman Kanuni'' ve ''Mevlana'' gibi ünlü şahsiyetlerin hayatlarını anlatan kitapları da okuyucuyla buluşturduklarını ifade etti.  Ayet Arifi, İstanbul ile ilgili yayınlara da çok özen gösterdiklerini anlatarak, bu kapsamda Bosna'dan İstanbul'a giden turistleri de göz önünde bulundurduklarını, tarihi yerlerden lokantalara kadar bütün bilgilerin yer aldığı ''İstanbul Kılavuzu''nu yayımladıklarını açıkladı.  Boşnak düşünür ve yazar Cemalettin Latiç'in ''İstanbul Destanı'' adlı kitabını da Boşnakça ve Türkçe olarak hazırladıklarını ifade eden Ayet Arifi, ''Bu kitabı yakın arkadaşlarımdan Türk kütüphanelerine ve Balkan bölgesiyle ilgilenen herkese öneririm. Türkçeden çevrilen kitaplar zaten birliğimizin ve dostluğumuzun marşıdır'' dedi.  Bosna kitap piyasasının Türkiye'ye göre küçük olduğunu, ancak oranlama bakımından bu ülkede Türkiye'den daha çok kitap okunduğunu söyleyen Arifi, Türkçe kitaplarına olan ilginin son yıllarda durgun olan kitap piyasasını canlandırdığını sözlerine ekledi.  Zalihica Yayınevi sahibi Almir Zalihiç de okuyucuların sadece Orhan Pamuk'a değil, Ahmet Hamdi Tanpınar'ın ve Sait Faik Abasıyanık'ın eserlerine de büyük ilgi gösterdiklerini vurguladı.  ''Türk edebiyatına olan ilginin Türkiye'yi sadece Osmanlı ve Kapalıçarşı'dan ibaret sanan insanların bakışını değiştirdi'' diyen Zalihiç, halen Tanpınar'ın ''Saatleri Ayarlama Enstitüsü'' ile Abasıyanık'ın ''Lüzumsuz Adam'' adlı eserlerinin satışının çok iyi olduğunu kaydetti.  Şahinpaşiç Yayınevi sahibi Tayib Şahinpaşiç de Türk yazarlarına ilginin arttığını gözlemlediklerini, bu nedenle kendilerinin de Türkçeden kitaplar çevirerek yayımladıklarını ifade etti. Şahinpaşiç, ''Türkiye'nin Çağdaş Hikaye Antolojisi'ni ve Nedim Gürsel'in 'Şehir ve Derviş' adlı kitabını bastık. Antoloji, stoklarımızda kalmadı, tekrar basacağız'' dedi.  Buybook Yayınevi yetkilileri de son altı yılda Orhan Pamuk'un ''Benim Adım Kırmızı'', ''Kar'', ''Kara kitap'', ''Masumiyet Müzesi'' ve ''Babamın Bavulu'' eserlerinin yanı sıra Aslı Erdoğan'ın ''Kırmızı Pelerinli Kent'' ve ''Mucizevi Mandarin'' isimli kitaplarını yayımladıklarını söyledi.  ''Türkçeden Boşnakçaya ne tercüme edilirse okurum'' diyen Saraybosna Üniversitesi Türkoloji Bölümü üçüncü sınıf öğrencisi Selma Hacipaşiç ise Türkçeden Boşnakçaya yapılan kitap çevirilerinden çok mutlu olduklarını kaydetti.  Dr. Aydın'ın verdiği bilgiye göre 2005 yılından bu zamana kadar Boşnakçaya çevrilen şu kitaplar, TEDA Projesinden yararlandırıldı:  ''Öyküler'' (Füruzan), ''Hakkari'de Bir Mevsim'' (Ferit Edgü), ''Kar Masalları'' (Feridun Andaç), ''Ciğerdelen'' (Safiye Erol), ''Mucizevi Mandarin'' (Aslı Erdoğan), ''Kırmızı Pelerinli Kent'' (Aslı Erdoğan), ''Yılanı Öldürseler'' (Yaşar Kemal), ''Gezgin'' (Sadık Yalsızuçanlar), ''Osmanlı'yı Yeniden Keşfetmek'' (İlber Ortaylı), ''Mavisini Yitirmiş Yaşamak'' (Ali Çolak), ''Adı: Aylin'' (Ayşe Kulin), ''Beyaz Kale'' (Orhan Pamuk), ''Sessiz Ev'' (Orhan Pamuk), ''Babamın Bavulu'' (Orhan Pamuk), ''Türk Masalları'' (Fatih M. Durmuş), ''Kara Kitap'' (Orhan Pamuk), ''Masumiyet Müzesi'' (Orhan Pamuk), ''Git Kendini Çok Sevdirmeden'' (Tuna Kiremitçi), ''Kayıp Söz'' (Oya Baydar), ''Küçüğe Bir Dondurma'' (Tuna Kiremitçi), ''Huzur'' (Ahmet Hamdi Tanpınar), ''Bir Anlık Gecikme'' (Reha Çamuroğlu) ve ''On Beş Türk Masalı'' (Adnan Binyazar).  TEDA Projesine bu yıl Bosna-Hersek'ten yapılan başvurular ve yayımlanması planlanan kitaplar ise şöyle:  ''Aşka Şeytan Karışır'' (Hande Altaylı), ''Son İmparatorluk Osmanlı'' (İlber Ortaylı), ''Karanlık Çökerken Neredeydiniz'' (Mario Levi) ve ''Yaprak Dökümü'' (Reşat Nuri Güntekin)
Suudi Arabistan'ın Mekke kentinin 5 kilometre dışında bulunan Mina'da yaşanan izdihamda hayatını kaybeden 4 Türk vatandaşının kimlikleri, ailelerine haber verildikten sonra açıklanacak. Mekke'deki Hac idare Merkezi'nden yapılan açıklamada, Mina'da gerçekleşen izdihamda hayatını kaybeden 4 Türk vatandaşının İzmir, Sivas, Samsun ve Yozgat'tan kutsal topraklara geldiklerinin belirlendiği ifade edildi. Yaşamını yitirenlerin kimliklerinin, ailelerine haber verildikten kamuoyuna açıklanacağı bildirildi. Mina'da yaşanan izdihamın ardından kayıp bir Türk hacıya daha ulaşıldı. Diyanet İşleri Başkanlığı yetkililerinden alınan bilgiye göre, izdiham nedeniyle kendilerine ulaşılamayan 18 kişiden birine daha ulaşıldı. Böylece ulaşılan hacı sayısı 5'e yükseldi. Beş hacının da sağlık durumlarının iyi olduğu öğrenildi, 4 hacı hayatını kaybetti, haber alınamayan 9 hacıya ise ulaşılmaya çalışılıyor.. AFP'nin Suudi sivil savunma yetkililerine dayandırdığı habere göre; yaşanan izdiham sonrası kurtarma çalışmaları devam ediyor.   Mekke'ye 5 kilometre mesafede bulunan Mina'da hacıların geceyi geçirdikleri 160 bin çadır bulunuyor. İzdihamın yaşandığı 204 numaralı sokak, hacıların Mina'da "şeytan taşladığı" bölgeye giden iki anayoldan biri. Olay yerindeki muhabirler, izdiham sırasında bazı hacıların köprüden düşerek hayatını kaybettiğini bildiriyor. Facianın gerçekleştiği iki bölgeye sağlık merkezi kuruldu. Yaralılara 220 ambulans ve 4 bin sağlık görevlisi ile müdahale edildi. Yaşanan izdihamda daha çok Afrikalı Hacı adaylarının bulunduğu ifade ediliyor. Türk Hacı adaylarının bölgeden sabah 9 sularında geçtiği belirtiliyor. Türk hacı adaylarının bölgede olmadığı belirtildi. 70 bin Türk adayın şeytan taşlama işlemini sabah saatlerinde yaptıkları, olay esnasında ise daha çok Afrika kökenli hacı adaylarının bölgede bulunduğu duyuruldu. Türkiye Cumhuriyeti Diyanet İşleri Başkanlığı tarafından kriz masası oluşturuldu. Mekke'de Hac ibadetini yerine getirmek üzere 2 milyondan fazla Müslüman bulunuyor. Kâbe'de 11 Eylül'de genişletme projesi kapsamında bölgede bulunan bir vinç devrilmiş, yaşanan faciada aralarında 8 Türk'ün de bulunduğu 107 kişi hayatını kaybetmişti. 1987: Suudi yetkililer, İran yanlısı gösterilere müdahale ederken 400 kişi öldü. 1990: Kutsal bölgelere çıkan tünellerde bin 426 hacı öldü. 1994: İzdihamda 270 kişi hayatını kaybetti. 1997: Çıkan yangında 343 hacı öldü, bin 500 kişi yaralandı. 2006: "Şeytan taşlama" esnasında yaşanan kazada 364 hacı öldü.
(TCMB), Temmuz 2017 dönemine ilişkin ödemeler dengesi verilerini açıkladı. Buna göre , temmuzda bir önceki yılın aynı ayına kıyasla 2 milyar 686 milyon dolar artarak 5 milyar 121 milyon dolar olarak gerçekleşti. Bunun sonucunda, 12 aylık cari işlemler açığı 37 milyar 112 milyon dolar oldu. Söz konusu gelişmede, ödemeler dengesi tablosundaki dış ticaret açığının bir önceki yılın aynı ayına göre 3 milyar 485 milyon dolar artarak 7 milyar 267 milyon dolara yükselmesi etkili oldu. Hizmetler dengesi altında seyahat kaleminden kaynaklanan net gelirler, bir önceki yılın aynı ayına göre 652 milyon dolar artarak 2 milyar 278 milyon dolara yükseldi. Birincil gelir dengesi kalemi altında yatırım geliri kaleminden kaynaklanan net çıkışlar, bir önceki yılın aynı ayına göre 11 milyon dolar azalarak 541 milyon dolara gerilerken, İkincil Gelir Dengesi kalemi kaynaklı girişler, bir önceki yılın aynı ayına göre 175 milyon dolar artarak 226 milyon dolara yükseldi. Ekonomistler, temmuz ayı cari işlemler açığının 5 milyar 270 milyon dolar düzeyinde gerçekleşeceği tahmininde bulunmuştu. Öte yandan, haziran ayı cari açık rakamı 3 milyar 763 milyon dolardan 3 milyar 802 milyon dolara revize edildi.
HDP Eş Genel Başkanı Figen Yüksekdağ’ın 3 ay önce Yargıtay’ın onadığı hükmün Başbakanlık tezkeresiyle TBMM Genel Kurulu’nda okunarak vekilliğinin düşürülmesi; siyaset kulislerinde anayasa değişiklik referandumuna iki aydan daha az bir süre kala “düşünülmüş siyasi bir hamle” olarak yorumlandı. Yüksekdağ’ın henüz tutuklanmadan önce 22 Eylül 2016 tarihli Yargıtay kararının referanduma yönelik kampanyaların başladığı dönemde gündeme alınarak milletvekilliğinin düşürülmesinin kararsız olan milliyetçi seçmeni ‘Evet’ yönünde etkilemeyi amaçladığı değerlendirmeleri yapılıyor. Yüksekdağ hakkındaki kararın kampanya kapsamında propaganda aracı olarak kullanılabileceği ve muhalif vekillere gözdağı olduğu dile getiriliyor. Yüksekdağ’ın vekilliğinin düşürülmesinin ardından benzer durumda olan bazı milletvekillerinin durumu da gündeme geldi. Tutuklu olan HDP Milletvekili Nursel Aydoğan, geçen ay Diyarbakır 2’nci Ağır Ceza Mahkemesi’nin “terör örgütü üyesi olmamakla beraber örgüt adına suç işlemek” suçundan 4 yıl 8 ay 7 gün hapis cezasına çarptırılmıştı. Aydoğan hakkında verilen bu karar son düzenlemeyle 5 yılın altında bir ceza olduğu için ilgili İstinaf Mahkemesi’nde de görüşülecek. İstinaf Mahkemesi’nde ceza onanırsa Aydoğan’ın da vekilliğinin düşürülmesinin olası olduğu dile getiriliyor. Benzer şekilde HDP Eş Genel Başkanı Selahattin Demirtaş hakkında da önceki gün verilen 5 ay hapis cezasının İstinaf Mahkemesi’nde onanması durumunda vekilliğinin düşürülmesinin gündeme gelebileceği belirtiliyor. Aynı şekilde terör örgütü propagandası yapma suçlamasıyla dava süreçleri devam eden CHP’li vekiller hakkında da benzer bir sürecin işleyebileceği konuşuluyor. 57 CHP’li hakkında toplam 211 dosya bulunurken, söz konusu dosyaların yargı süreçleri devam ediyor. Yüksekdağ’ın vekilliğinin düşürülmesinde uygulanan yöntemin de geçmişte hiç uygulanmayan bir yöntem olması dikkat çekti. 24. yasama döneminde dönemin BDP Milletvekili Kemal Aktaş hakkındaki 2 yıl 1 ay hapis cezasının Yargıtay’da onanmasının ardından konu gündeme gelmişti. Dönemin TBMM Başkanı Cemil Çiçek, inisiyatif alarak Aktaş hakkında hazırlanan Başbakanlık tezkeresinin Genel Kurul’da okutulmamasını sağlamıştı. Çözüm sürecinin başlamasının ardından 3. Yargı Paketi olarak adlandırılan yasa değişikliğinde yapılan düzenlemeyle de Aktaş’ın dosyası düşürülmüştü. Yüksekdağ’ın milletvekilliğinin düşürülmesi, HDP’li İdris Baluken’in ise ikinci kez tutuklanmasının ardından HDP MYK yarın olağanüstü toplanacak. Edinilen bilgiye göre parti tabanında yüksek sesle dillendirilmeye başlanan Meclis’ten çekilme talepleri de toplantıda ele alınacak. Ancak parti yönetiminde HDP’nin TBMM’den çekilmesi yönünde bir görüş konuşulmuyor. Avukatlarıyla dün görüşen Yüksekdağ ise “Biz vekâletimizi iktidardan veya mahkemelerden değil, halktan aldık. Vekilliğimizi düşürecek olan da halktır. Gerisinin bizim için hiçbir hükmü yoktur” mesajını iletti.
İzmir Cumhuriyet Başsavcılığının saldırgan Altıntaş'ın mezun olduğu İzmir Rüştü Ünsal Polis Meslek Yüksek Okulu'ndaki bağlantılarına yönelik yürüttüğü FETÖ/PDY soruşturmasında gözaltına alınan 6 zanlının emniyetteki sorgusu tamamlandı. Okulun emekli bulaşıkçısı olan ve polis adaylarına "abilik" yaptığı iddia edilen Süleyman Ergen ve yeğeni Nurullah İçöz ile saldırgan Altıntaş'ın dönem arkadaşı olan ve FETÖ/PDY bağlantısı bulunduğu belirlenen polisler İlker Er, Abdülkadir Yağın, Erdoğan Erdinçli ve Ziya Şehitoğlu, "silahlı terör örgütü üyesi olmak" suçlamasıyla mahkemeye sevk edildi. Sulh Ceza Hakimliğinde ifadesi alınan İlker Er, FETÖ/PDY toplantılarına gittiği dönemde terör örgütü olduğunu bilmediklerini, dini duygularının istismar edildiğini, bu yüzden etkin pişmanlıktan yararlanmak istediğini belirtti. Erdoğan Erdinçli ise FETÖ toplantılarının yapıldığı "dershane" tabir edilen yere bilmeden katıldığı için pişman olduğunu söyledi. Cahilce davranışı nedeniyle pişmanlığını dile getiren Erdinçli de etkin pişmanlık yasasından yararlanmak istediğini bildirdi. Abdülkadir Yağın da FETÖ/PDY toplantılarına ve çağrıldığı birkaç kahvaltıya katıldığını ancak devlete zarar verecek bir faaliyette bulunmadığını ileri sürerek etkin pişmanlık yasasından yararlanmak istediğini dile getirdi. Sulh Ceza Hakimliği, 6 zanlının FETÖ/PDY üyesi olduklarına dair kuvvetli deliller olduğu gerekçesiyle tutuklama kararı verdi. Kararın yazıldığı tutuklama müzekkeresinde, "Şüphelilere isnat edilen suçun niteliği dikkate alındığında, şüphelilerin tutuklanmasına karar verilmesinin kamu düzeninin sağlanması ve yeni bir suç işlenmesinin önüne geçilmesi için de gerekli olduğu, şüphelilerin kaçma şüphelerinin bulunduğu, bu nedenle tutuklama kararının uygun olacağına karar verilmiştir." ifadeleri yer aldı. Rusya'nın Ankara Büyükelçisi Karlov'un 19 Aralık'ta bir sergiye katıldığı sırada silahlı saldırı sonucu öldürülmesinin ardından başlatılan soruşturma kapsamında İzmir Emniyet Müdürlüğü İstihbarat ve Terörle Mücadele şubesi ekiplerinin yaptığı çalışmada saldırgan Altıntaş'ın İzmir Çevik Kuvvet Şube Müdürlüğünde çalışan 4 dönem arkadaşı ile mezun olduğu Rüştü Ünsal Polis Meslek Yüksek Okulu'ndan emekli olan ve FETÖ üyesi polislere "abilik" yaptığı iddia edilen teknisyen yardımcısı Süleyman Ergen ile yeğeni gözaltına alınmıştı.
İran'ın yarı resmi ajansı Fars'ın haberine göre, Sözcü Musevi, bugün nükleer anlaşmanın tarafları İngiltere, Fransa, Almanya, Rusya ve Çin ile İranlı üst düzey yetkililerin katılacağı Avusturya'nın başkenti Viyana'daki toplantıda anlaşmayı koruyacak karar çıkmaması durumunda taahhütlerini azaltmaya devam edeceklerini duyurdu.  Musevi, "Anlaşmanın taraflarının katılacağı toplantı anlaşmanın korunması için son fırsat olacaktır" dedi.  Avrupa ülkeleri tarafından ABD yaptırımlarını aşmak ve İran'la ticareti sürdürebilmek için geliştirilen özel ödeme mekanizması INSTEX'in bugün faaliyete başlayacağı yönündeki iddialara da değinen Musevi, "INSTEX üzerinden ne kadar para transferi yapılabileceğini görmemiz gerekiyor. Sıradan ve suni bir mekanizma olacaksa kesinlikle kabul etmeyecek ve taahhütleri azaltma konusunda verilen süre (7 Temmuz) sona erdiğinde ikinci adımı atacağız." ifadelerini kullandı.    ABD'nin Mayıs 2018'de nükleer anlaşmadan tek taraflı çekilmesinin ardından İran'a yönelik yaptırımları hayata geçirmesi, bu ülkede ekonomik sorunlara yol açmasının yanı sıra anlaşmaya taraf Avrupa Birliği (AB) üyesi ülkelerle İran'ın ticari ilişkilerini de olumsuz etkilemişti. AB, İran ile ticaret yapan Avrupalı firmaların yaptırımlardan zarar görmemesi için ocak ayında INSTEX adlı ödeme mekanizmasını hayata geçireceğini duyurmuş, ancak geçen uzun süreye rağmen ABD'nin baskıları nedeniyle mekanizma hayata geçirilememiş, bu durum İran'ın tepkisine yol açmıştı. Wall Street Journal gazetesi, Avrupalı diplomatlara dayandırdığı dünkü haberinde, anlaşmanın Avrupalı tarafları Fransa, İngiltere ve Almanya'nın, INSTEX kullanılarak ilk ticari işlemin yapılabilmesi için mekanizmaya bugüne kadar birkaç milyon avroluk kredi sağlayacağını duyurmuştu.    ABD'nin yaptırımlarına karşı 8 Mayıs'ta anlaşmaya taraf ülkelere 60 gün süre veren İran, zenginleştirilmiş uranyum kapasitesini arttıracağını açıklamıştı. Tahran, nükleer anlaşma çerçevesinde belirlenen 300 kilogram uranyum stok miktarını aşacağını duyurmasına rağmen henüz bu seviyeye ulaşmadı. Nükleer anlaşmanın tarafları ve İranlı yetkililer, bugün Viyana'da bir araya gelerek nükleer anlaşmayı ele alacak.
Sosyal medyadaki "Deep Turkish Web" adlı kanalın sahipleri Emre ve Erdi Kızgır hakkında, "uyuşturucu veya uyarıcı madde kullanılmasına özendirme" suçundan 5 yıldan 10'ar yıla kadar hapis istemiyle iddianame düzenlendi. İstanbul Cumhuriyet Başsavcılığınca hazırlanan iddianamede, İstanbul Emniyet Müdürlüğüne bağlı Narkotik Suçlarla Mücadele Şube Müdürlüğü ekiplerince, yüz binlerce abonesi bulunan "Deep Turkish Web" kanalının sahipleri Emre ve Erdi Kızgır'ın uyuşturucu kullanımını özendirici videolar yayınladıklarının tespit edildiği aktarıldı. Videolara ilişkin hazırlanan bilirkişi raporunda, iki şüphelinin oynadığı "Yılan Serdar ve Müptezel Samet" adlı videoda, Serdar adlı kişinin elindeki bir poşetle Samet adlı kişinin evine gittiği, aralarındaki konuşmadan, bu poşette uyuşturucu madde bulunduğunun anlaşıldığı belirtildi. Videoda Samet'i canlandıran Erdi Kızgır'ın bir süre sonra uyuşturucu madde kullanmış biri gibi davrandığı ve bir takım halüsinasyonlar gördüğü kaydedildi. İddianamede, bahsi geçen videoların herhangi bir kullanıcı tarafından izlenmese dahi suç unsuru oluşturduğu, şüphelilerin ikametlerinde yapılan aramada ise herhangi bir uyuşturucu maddeye rastlanmadığı bilgisine yer verildi. Her iki şüphelinin "uyuşturucu veya uyarıcı madde kullanılmasına özendirme" suçundan ayrı ayrı 5 yıldan 10'ar yıla kadar hapis cezasına çarptırılması istenen iddianame, başsavcılık tarafından onaylanarak, gönderildiği İstanbul 21. Asliye Ceza Mahkemesi tarafından da kabul edildi. Şüpheliler 4 Temmuz 2019'da ilk kez hakim karşısına çıkacak. Emre ve Erdi Kızgır kardeşler, sosyal medya üzerinden gençleri uyuşturucu madde kullanımına teşvik ettikleri gerekçesiyle Narkotik Suçlarla Mücadele ekiplerinin 26 ilde yürüttüğü uyuşturucu operasyonunda 13 Aralık 2018'de gözaltına alınmış, soruşturma savcılığı tarafından tutuklama talebiyle mahkemeye sevk edilmişti. İki kardeş, nöbetçi hakimlikteki sorgularının ardından serbest bırakılmıştı.
ABD'den İzmir'de ev hapsinde tutulan  'la ilgili yeni bir açıklama geldi. Dışişleri Bakanı Mike Pompeo, "Rahip brunson ve Türkiye'de  tutuklu bulunan diğer Amerikan vatandaşlarının hepsi serbest bırakılmalı ve bu hemen yapılmalı" dedi.   Pompeo, bu hafta Türk yetkililerle görüşmek istediklerini de söyledi.
İngiltere Premier Ligi'nde Liverpool, Stoke City deplasmanında 5-1 mağlup oldu. Stoke City ilk golü 22. dakikada buldu. Charlie Adam'ın kaleci Mignolet'den dönen vuruşunu tamamlayan Mame Biram Diouf, topu ağlara gönderdi. 26'da Marko Arnautovic'in pasında Diouf, kaleci Mignolet'nin de hatasıyla kendisinin ve Stoke City'nin ikinci golünü kaydetti. 30'da Emre Can'ın ortasından Jonathan Walters, Liverpool'da kötü bir gün geçiren Mignolet'nin yanından üçüncü kez fileleri havalandırdı. 41'de eski Liverpool'lu Charlie Adam sürdüğü topu sert bir şutla dördüncü Stoke City golü olarak ağlarla buluşturdu. 45'te günün başarılı ismi Arnautovic'in asistinde Steven N'Zonzi durumu 5-0'a taşıdı. 70'de Liverpool'da son maçına çıkan kaptan Steven Gerrard 20 metreden sert bir şutla takımının tek golünü kaydetti. 86'da Peter Crouch, skoru 6-1'e getirerek Liverpool'a son darbeyi vurdu. Liverpool, en son 28 Aralık 1957'de Cardiff ile 2. ligde oynadığı karşılaşmada ilk yarıda beş golü kalesinde görmüştü. Liverpool bu sonuçla altıncı sırayı Tottenham'a kaptırarak, Avrupa Kupaları'na katılma şansını kaybetti. Everton deplasmanında 24. dakikada Harry Kane'in golüyle galip gelen Tottenham, beşinci sırayı Liverpool'dan alarak UEFA Avrupa Ligi vizesini aldı.
Bugün gazetesi için Özgür Sancar'ın sorularını yanıtlayan Sezer, Fenerbahçe kulübü başkanı Aziz Yıldırım’ın kendisine karşı çok dürüst davrandığını belirterek, "Bana göre Türkiye’de en dürüst insanlar Fenerbahçe’de yer alıyor. Aziz Yıldırım’a hayranım. Çünkü dobra dobra konuşuyor. Türkiye’de insanlar ikiyüzlü. Bunu daha iyi anlıyorum" dedi. "Beşiktaş şu anda Türkiye’nin en iyi top oynayan takımı. Açık ara böyle. 3 yıldır aynı takım. Birbirlerini iyi tanıyorlar. Şenol hoca büyük faktör. Her ne kadar beni kadroda istemese de sevdiğim bir teknik direktör. Bu sezon Beşiktaş uzun süredir birlikte oynayan oyuncuların meyvesini alır. Gökhan Töre müthiş bir oyuncu." "Beşiktaş’ta başkan ve yöneticiler benim durumumla ilgili çözüm üretme niyetinde olmadılar. Hiç ilgilenmediler. Benimki çözülmeyecek bir durum değildi. Ama çözüm üretmek istemediler bana göre. İbrahim Toraman’la olan kavgam bir gerekçe olamaz. Biz zaten barışmıştık. Sonrasında Beşiktaş daha büyük bir olay yaşadı. Disco’daki saldırı mı daha büyük benim olayım mı daha büyük. Bilic bizi istemiyordu. Toraman’la olan olayı bir gerekçe yaptılar." "Ben Fenerbahçe’deyken Fikret Orman beni aradı. Transferimi çok istediğini söyledi. ‘İstediğim Türk futbolcuların başında geliyorsun. Biz Aziz Yıldırım’ı iknâ edemedik. Sen iknâ et’ dedi. Ben de gittim başkanla konuştum. Aziz Yıldırım, ‘Tamam, gitmek istiyorsan zorla seni tutamayız’ dedi. Ben Fenerbahçe’den ayrıldığım gün benim tüm paramı kuruşuna kadar ödedi. Alnımdan öptü gönderdi. Aziz Yıldırım’ı çok seviyorum. Dobra bir adam. Türk futbolunda Aziz Yıldırım gibi birkaç adam daha olmalı. Şu ana kadar Fenerbahçe’den Beşiktaş’a bonservisiyle transfer olan tek futbolcuyum. 2 milyon Euro ödediler benim için. Bu kadar para verip, transfer ediyorsun hiç şans tanımıyorsun." "Ben milliyetçi bir insanım. Ama Türkiye’de insanlar samimiyetsiz. Yanlışa doğru diyen insanlardan hoşlanıyorlar. Bunlar teknik direktörler için de geçerli. Aziz Yıldırım öyle değil. Dobra bir insan. Bu nedenle Türkiye’de tek hayranlık duyduğum insan Aziz Yıldırım. Aziz Yıldırım’ın şike konusunda hakkı yendi." "Şike olayında 4 gün nezarette kaldım. Bu belki çok önemliydi; ama bana atılan bu iftirayı kaldıramadım. Şikeyi kabul eden her türlü onursuz davranışı da kabul eder. Hepimizi anası ve babası yok. Ben Fenerbahçe’yle görüşmeye babamla birlikte gittik. Eskişehirspor’da oynadığım dönemdi. Üstelik Fenerbahçe’yle oynadığımız maçtan sonra görüşme yaptım. Bugün transferi söz konusu olan tüm futbolcular görüşme yapıyor. Bundan doğal ne olabilir. Özer Hurmacı Kasımpaşa’da oynarken Trabzonspor’la görüşmedi mi? Kaldı ki o dönem beni Galatasaray da istedi, Beşiktaş da. Bana en yakın Fenerbahçe geldi. Bana en çok parayı Fenerbahçe verdi. Fenerbahçe’yi seçtim." "Daha önce oynadığım takımlarda sakatlıklarım çok kısa sürdü. 1 hafta iki hafta. Ama Fenerbahçe’ye transfer oldum diye bana şike yaptığı iftirası attıkları için çok büyük bir moral bozukluğu yaşadım. Geceleri uyuyamadım. Bu moral bozukluğu nedeniyle bacağımdaki kas koptu. Ben dokuz ay futbol oynayamadım. Ayağım koptu. Ben nasıl oynayayım. Hepsi bir moral bozukluğundan oldu." "Fenerbahçe’de sakatlıklar nedeniyle çok az forma şansı buldum; ama az da olsa oynadığım maçlarda bana göre çok başarılı oldum. Sonrasında ayrılma kararı aldım. Fenerbahçe’deyken sanki üzerimde bir kara bulut dolaşıyordu. Olmayacak diye düşündüm ve ayrılmaya karar verdim. Büyük bir sakatlık geçirdim. Geri geldim. Aykut Kocaman beni 6 hafta kadroya hiç almadı. 7. Hafta kadroya aldı, Akhisar maçında, çok iyi oynadım. Sonra Ordu maçında yine oynadım gol attım. Sonra kupada gol attım. O iki aylık süreçte çok iyi oynadım. 7 maçta 5 gol attım. 6 gol pası verdim. Ondan sonra bileğim çatladı. 3 buçuk ay da oradan kaybettim. Nisan ayında geri döndüm. Lig bitti. Sonra ben bahtsızım olmuyor Fenerbahçe’de dedim. Ben aile babasıyım. Kendime bakarım. Gece kulübüne gitmem." "Twitter beni ağır siklet boksör gibi gösteren resim fotomontaj. Hiç kimse bana gerçek mi değil mi diye sordu mu?. Halbuki bu kardeşimin bir şakasıydı. Bana şaka yapmak için fotoğraf üzerinde oynayarak beni kilolu göstermiş. Ben de espiri olsun diye bunu instagrama koydum. Bunun üzerine bu resim haber oldu. Kimse beni arayıp, sen gerçekten böyle kilolu musun diye sormadı. Sormak işine gelmiyor. Çünkü yalanla beslenen bir toplumuz. Beşiktaş haftanın iki günü bana saha çalışması verdi. Üç gün salonda çalışıyordum. Buna rağmen kendimi fizik olarak korumayı başardım." "Fenerbahçe formasıyla fotoğrafımın yayımlanması hikayesi de buna benzer. Yardımcım benim oynadığım bütün takımlarda formalı fotoğrafımı sosyal medya hesabına koydum. Leverkusen, Manisa, Eskişehir. Doğal olarak Fenerbahçe de var. Koymasa mıydı? Gururla koyarım; çünkü ben Fenerbahçe’yi seviyorum. Neden koymayacağım? Ekmek yedim ben oradan. Türkiye’de gördüğüm en dürüst adamlar Fenerbahçe’de. Adamlar dediğini yapıyor. Futbolcunun maaşını aylarca bekletmiyorlar. Geçen sezon Beşiktaş’ta bir sezon boyunca paramı alamadım. Sezon sonunda verdiler. Bir sene bana vermediler. Fenerbahçe’de bir tane yamuk adam görmedim. Aziz Yıldırım ben Fenerbahçe’den ayrılıp, Beşiktaş’a giderken 280 bin Euro verdi. ‘Bunu al oğlum, yolun açık olsun’ dedi. Ayrıca beni göndermek istememişti. Aziz Yıldırım’ın Türk futboluna verdiğini hangi başkan vermedi." "İbrahim Hacıosmanoğlu sürekli kupa kupa dedi. Bir tek o sene kupa yoktu ki; sen 3 sezondur kupaları kaptırıyorsun. Kendi başarısızlığını örtmek için Trabzonspor’u Fenerbahçe’ye düşman yaptı. Bu düşmanlığın ortadan kalkması gerekir. Bence bu düşmanlık bitmeli." "Manisa’da oynarken Galatasaray beni çok istemişti. Bonservis konusunda anlaşamamışlardı." "Beşiktaş’ta hayatımın en kötü zamanını geçirdim. Bir kere bile Beşiktaş A takmında resmi maçta forma giydirmediler. Transferimden 1 sene sonra bir mağazada, bari burada forma giyeyim’ diyerek iki forma satın aldım; Beşiktaş formasını giydim. Fotoğraf çektirdim. Şimdi çalışmalarımı yapıyorum. İtalya ve İspanya’dan birkaç takımla temsilcim Özkan Doğan görüşüyor. Türkiye’den isteyen takımlar da var. Bir karar vereceğiz." "İkinci yarıda takımımı bulup iyi bir dönem geçirirsem neden A milli takıma yeniden seçilmeyim. Olabilir. Fransa’daki Avrupa futbol şampiyonası finallerinde olmak istiyorum. Manisa’da kadro dışı kalmıştım. Devre arasında Eskişehirspor’a gittim. 6 ayda milli takıma seçildim. Hiddink beni kadroya almıştı." "Beşiktaş’ta benim aldığım parayı konuştular. Ama ben o parayı almak için yıllarca futbol oynadım. Bazıları boş boş konuşuyor. Ben oynadığım bütün kulüplerde o parayı aldım. Hatta Fenerbahçe’den kazandığımdan daha az aldım. Feda yılı dediler. Fedakârlıkta bulundum." "Çok bilmiş Önder Özen temel problemdi benim için. Kendisini futbol Tanrısı sanıyordu. Bence gerçekten futboldan anlamıyor. Televizyondan yorum yapıyor. Ama futbolu yönetemez. Kasımpaşa’ya gittiğinde ‘Takımın en büyük sorunu çok gol yemesi bunu çözeceğiz’ dedi. Başardı Kasımpaşa daha çok gol yedi. Futbol konuşmakla, futbolu bilmek çok farklı. Beni Metin Tekin eleştirse, Hakan Ünsal ya da Sergen Yalçın eleştirse buna bakarım. Kendimi tartarım ne yapıyorum diye. Ama Önder Özen söylerse olmaz. Bana karşı ikili oynadı. Yüzüme iyisin dedi. Bilic’e gitti, beni kötüledi. İkiyüzlü. Arkamdan konuşuyor. Sonra gelip bana senin hakkında iyi konuştum diyor." "Beşiktaş’ta çalışmalara başladık 3 hafta geçti; Bilic’in yanına gittim. ‘Neden beni kadroya almıyorsun, ben buraya transfer edildim. Eksiğim ne’ diye sordum. Bana, ‘Sezer bu takımda bana göre en yetenekli futbolcu sensin. Takımda sahayı iyi gören oyuncular var. Ama sen komple Ümraniye’yi görüyorsun. Çok yeteneklisin; ama benim seni oynatmam çok zor. Çünkü senin transferini ben yapmadım. Çalışmandan da memnunum. Ama burada hoca ben olduğum sürece senin burada oynaman zor’ dedi. ‘Seni de Kerim Frei ve Ömer Şişmanoğlu’nu da ben istemedim. Sizi buraya yönetim getirdi. Oynatmam zor. İleride işime gelirse oynatırım’ dedi. Beşiktaş’ta bir resmi maçta bile oynatılmadım. Beşiktaş formasını 1 sene sonra bir spor mağazada giyebildim. Fikret Orman da Ahmet Nur Çebi de ‘Sezer’e karşı mahçubum’ diyor. Ama mahçubiyet bir şeyi değiştirmiyor. Daha 28-29 yaşındayım beni futbola küstürdüler."
üzerinde Haliç ve Boğaz tarafında alışkın olduğumuz olta balıkçıları tramvay raylarının arasına girdi. DHA'nın haberine göre, Karaköy ve Eminönü'nü birbirine bağlayan Galata Köprüsü üzerindeki tramvay rayları arasından denize saldıkları olta ile balık tutanlar dikkat çekti. Bu kişilerin köprü üzerinde yer bulamadıkları için mi yoksa başka bir sebepten mi orayı tercih ettikleri anlaşılamadı. Rayların arasından yapılan balık avında bolca kefal çıktığı görüldü. Tramvayın geçişi sırasında ise ilginç görüntüler ortaya çıktı.
Bilim, Sanayi ve Teknoloji Bakanı Fikri Işık, TÜBİTAK'ta düzenlediği basın toplantısında, Türkiye'nin en girişimci ve en yenilikçi ilk 50 üniversitesinin sıralandığı, 2015 yılı TÜBİTAK Girişimci ve Yenilikçi Üniversite Endeksini açıkladı.  Bu yılın birincisinin 88,40 puanla Sabancı Üniversitesi olduğunu aktaran Işık, ikinci sırada 85,96 puanla Orta Doğu Teknik Üniversitesi (ODTÜ), üçüncü sırada ise 79,66 puanla Boğaziçi Üniversitesi'nin bulunduğunu ifade etti. Geçen yıl üniversite giriş sınavlarında ilk 10 bine giren öğrencilere temel bilimleri tercih etmeleri halinde aylık 2 bin liraya kadar burs vermeye başladıklarını hatırlatan Işık, bu yıl ise söz konusu bursu, ilk 25 bine giren öğrenciler için de uygulamaya başladıklarını açıkladı. Bakan Işık, üniversitelerin rekabet etmeleri gerektiğini de belirterek, "Bu endeksi açıklamamızın önemli nedenlerinden biri de budur. İsteğimiz, arzumuz, Türkiye'de dünya ile yarışan üniversitelerin sayısının çoğalması. Şu anda bir elin parmaklarını geçmeyen üniversitemiz var dünyayla yarışan. Halbuki Türkiye gibi potansiyeli güçlü bir ülkenin, dünyada ilk 400'de en az 10'un üzerinde üniversitesinin olması gerekiyor" diye konuştu.
Alışverişi son güne bıraktıysanız n11.com ve Hepsi Burada gibi uygulamaları kullanarak sizin için özel kişiye bugün teslim edilecek en güzel hediyeyi seçebilir, Çiçek Sepeti uygulaması ile hediye ya da çiçek siparişinizi verebilirsiniz. Farklı hediye alternatifleri arıyorsanız Jestini Yap uygulamasıyla sevdiğinize seyahat, sağlıklı yaşam, spa hatta sosyal sorumluluk gibi sevdiklerinizi mutlu edecek ve şaşırtacak jestler yapabilirsiniz. Seçtiğiniz fotoğraflarla bir hikaye ya da sizin için özelleşmiş bir paylaşım planlıyorsanız, Unfold uygulamasının Love paketinden bir şablon seçebilir ve istediğiniz platformdan paylaşabilirsiniz. Hızlı ve eğlenceli şekilde etkileyici videolar oluşturmanızı sağlayan Clips uygulaması ile video kliplerinizi, fotoğraflarınızı ve müziklerinizi biraraya getirerek, Mesajlar uygulaması veya seçeceğiniz populer sosyal medya platformundan sevdiğinizle paylaşabileceğiniz özel videonuzu hazırlayabilirsiniz. Sevdiğiniz için eğlenceli ve sizin için özelleştirilmiş farklı bir sürpriz hazırlamak istiyorsanız tarzınıza ve ruh halinize uygun bir Memoji oluşturabilir, Mesajlar ve FaceTime uygulamalarında kullanabileceğiniz karakterler yaratabilirsiniz. Ya da, sizin sesinizi kullanan ve yüz mimiklerinizi yansıtan dinozordan kaplana 16 farklı karakter içinden seçin yaparak kendi özel Animoji'nizi oluşturabilirsiniz Ayrıca iPhone’unuzda çok sevdiğiniz fakat fotoğraf arşivinizin derinliklerinde kalmış ve unutulmuş anları yeniden keşfedebilir ve sevdiğinizle paylaşabilirsiniz. iPhone’unuzdaki Fotoğraf uygulaması içindeki Anılar sekmesinde en anlamlı fotoğraflarınızdan ve videolarınızdan otomatik olarak özenle seçilmiş koleksiyonlar oluşturabilir ve sevdiğinizle paylaşabilirsiniz. Koşturmaca içerisinde hala akşam yemeği rezervasyonunuzu yapmadıysanız Reztoran-Restoran Rezervasyon uygulaması ile sevdiğiniz tarza uygun ya da yeni açılmış, yüzlerce restoran alternatifleri arasından kolaylıkla seçiminizi yapabilir ve masanızı ayırabilirsiniz. Eğer sevdiğinizle romantik bir tatil planlamak istiyorsanız Trivago ile ideal otelinizi arayabilir, dünya çapında yüzlerce siteden alınan fiyatları karşılaştırarak ve yorumları okuyarak güvenle seyahat edebilirsiniz. Bu özel akşam için farklı bir etkinlik arıyorsanız biletix ygulaması ile şehirde Sevgililer Günü’nde gerçekleşecek etkinliklerden size uygun olanı bulabilirsiniz. Oscarlar yaklaşıyor, bu özel gecede sinemaya gitmeyi tercih ederseniz, Sinemia uygulaması ile beğendiğiniz filme ait bilgilere ulaşabilir ve size uygun seansı ayarlayabilirsiniz.  Bu özel günde özel menü ile sevdiğinizi şaşırtmak istiyorsanız Kitchen Stories uygulaması ile sevgi dolu yemekler hazırlayabilirsiniz.  Pratik tarifler, adım adım fotoğraflı açıklamalar ve nasıl yapılır ipuçlarıyla Sevgililer Günü menüsünü eğlenerek hazırlayabilirsiniz. Evdeki malzemelere göre menüyü düzenlemek isterseniz Yemek.com ile videolu yemek tariflerini izlerken püf noktalarını da öğrenebilir, akşam yemeğinde ahçılık sırlarınızdan bahsedebilirsiniz. Yemek pişirmek için zamanınız yoksa Yemek Sepeti ygulaması ile yüzlerce restoran arasından damak tadınıza en uygun akşam yemeği siparişinizi verebilirsiniz. Size sadece romantik akşam yemeği masasını hazırlamak kalır.  Evinizde romantik yemeğinizi yerken sohbetinize eşlik edecek romantik müzikleri Apple Music’te hazırlanan özel “Aşk" odasında ruh eşinizle romantik bir gece geçirirken size eşlik edecek listeler içinden seçiminizi yapabilirsiniz.  60'lardan 2010’lara uzanan müzik tarihinin zirvesindeki en iyi aşk sarkılarından oluşan listelerden, aşkın her evresine hitap eden her türde özel listelere, popüler türk sanatçıların beğenilen aşk şarkılarından oluşan listelere, ruh eşinizle romantik bir gece geçirirken size eslik edecek listelere hatta aynı zamanda Sevgililer Günü’nde Aşk açısı çeken ruhlar icin özel derlenmiş listeleri bulabilirsiniz. Ayrıca aşkı her yönüyle işleyen parçaların yer aldığı özel radyolardan birini de seçebilirsiniz. Sevdiğinizle başbaşa evin sakin ortamında film seyretmek istiyorsanız BluTV uygulaması ile aşk temalı filmlerin içinden seçim yapabilirsiniz. Film uzmanları tarafından seçilmiş filmlerin arasından Mubi uygulaması ile de tercihinizi yapabilirsiniz.  Keyifli bir Sevgililer Günü için iPhone’unuzda bildirim, mesaj ve aramalarla dikkatinizin dağılmasını istemiyorsanız Rahatsız Etme özelliğini aktive etmeyi unutmayın!
İzmir Kuş Cenneti’nin içinde bulunduğu Gediz Deltası’nın Homa Dalyanı kıyılarına tonlarca moloz döküldü.  Yasalar ve Türkiye’nin taraf olduğu uluslararası anlaşmalara göre koruma altında olan alana, yol iyileştirme gerekçesiyle demir ve beton yığınları bırakıldı.  Türkiye’deki on üç Ramsar Alanı’ndan biri olan İzmir’deki Gediz Deltası’nda kamyonlarca molozun döküldüğü Homa Dalyanı, aynı zamanda birinci derece Doğal Sit Alanı ve deltanın yönetim planına göre mutlak koruma alanı.  Doğa Derneği, Ege Üniversitesi Su Ürünleri Fakültesi’ne bilimsel araştırmalar için tahsis edilen Homa Dalyanı’ndaki binaya ulaşımın güç olduğu gerekçesiyle yaklaşık iki kilometrelik doğal kumul alana İzmir Büyükşehir Belediyesi’nin araçlarıyla moloz döküldüğüne dikkat çekiyor.  Molozun döküldüğü yer, Homa Dalyanı ve Ege Denizi’ni birbirinden ayıran ve uzun yıllar boyunca deniz dalgalarının biriktirdiği deniz kabuklarından oluşan doğal bir yol özelliği taşıyordu. Flamingolar için Türkiye’deki en büyük ikinci üreme alanı olan Gediz Deltası’nda nesli küresel ölçekte koruma altında olan kuş türleri bulunuyor. Homa Dalyanı, çok sayıda su kuşunun beslenme ve üreme alanı olduğu gibi İzmir Körfezi’ndeki balık üretimi için de büyük önem taşıyor. Konu hakkında açıklama yapan Doğa Derneği Başkanı Güven Eken “Gediz Deltası Ramsar Alanı koruma statüsü birçok insanın alın teri ve mücadelesi ile kazanıldı ve bölgenin eşsiz doğasına armağan edildi. Deltayı yaşatma sorumluluğu, İzmir Büyükşehir Belediyesi başta olmak üzere bölgedeki kurumlara devredildi. Görülüyor ki, İzmir Büyükşehir Belediyesi, bu önemli görevin henüz farkında değil ve kendi uygulaması gereken yasaları çiğneyerek Homa Dalyanı kıyılarını betonla kaplayabiliyor. Homa Dalyanı’nda en son beton kırıntısı da temizlenene kadar ilgili tüm kişi ve kurumları görevlerini yerine getirmeye davet ediyoruz” dedi.  Homa Dalyanı’nındaki adacıklarda nesli tehlikede olan tepeli pelikanın (Pelecanus crispus) yanı sıra hazar sumrusu (Sterna caspia), küçük sumru (Sterna albifrons) ve gümüş martı (Larus cachinnans) yuva yapmakta. Bununla birlikte dalyan, flamingo başta olmak üzere farklı türlerden su kuşları için geceleme ve beslenme alanı. Öte yandan, Homa Dalyanı kıyıları Türkiye’nin Akdeniz sahillerinde üreyen denizkaplumbağası Caretta caretta için önemli bir kışlama alanı.  Biz de NTVMSNBC olarak konuyla ilgili İzmir Büyükşehir Belediyesi'nden görüş talep ettik... Talebimize gelen yanıt şöyle: İzmir Büyükşehir Belediyesi yetkilileri ise , Ramsar Sözleşmesi’ne göre, sulakalanları koruma yetkisinin Ege Üniversitesi Su Ürünleri Fakültesi’ne verildiğini, Büyükşehir’in yaptığı çalışmanın da, Fakülte’den gelen yazılı talep üzerine gerçekleştirildiğini söyledi. Büyükşehir yetkilileri, Su Ürünleri Fakültesi tarafından hazırlanan raporda, “Dalyan verimliliğinin artırılabilmesi için Tuzla ile dalyan binası arasında kalan -4300 metre- denize paralel toprak yolun özellikle deniz tarafının taş dolgu malzeme ile güçlendirilmesi” maddesinin yer aldığını belirterek, “Bize gelen talep yazısında, Homa Dalyan yolunun bazı bölümlerinde lodos nedeniyle bozulmalar olduğu ve bu nedenle dalyana karayoluyla ulaşımın sağlanamadığı belirtilerek yolun bozulan kısımlarının deniz tarafının taşlarla desteklenmesi ve yolun onarılması’ istenmiştir” açıklamasını yaptı.
İlçede saat 23.00 sıralarında etkili olan yağmurda, Hızardere Köyü’nde fındık işçilerinin kaldığı eve yıldırım düştü.  İşçilerden Mevlide Şaylı, Bahar Işılak, Ramazan Rüstem ve Ramazan Taş yaralandı.  Evdeki diğer işçilerin ihbarı üzerine gelen sağlık ekipleri tarafından yaralılar, ambulansla Atatürk Devlet Hastanesi’ne kaldırıldı.  Tedaviye alınan yaralıların hayati tehlikelerinin bulunmadığı belirtildi.
Başkent İslamabad'da yerel basına açıklama yapan Davud, güvenlik güçlerinin de aralarında bulunduğu ilgili kurumların çalışmalarını tamamlamasıyla teklifin ocak ayında Han'a sunulacağını söyledi. Ülke turizmini geliştirmek için geçen ocakta aralarında ABD ve İngiltere'nin de bulunduğu 24 ülkenin vatandaşları için kapıda vize uygulamasına geçildiğini ifade eden Davud, güvenlik konusunda da adımların atılmasıyla 55 ülke için daha vizesiz seyahat veya kapıda vize uygulamasına geçilmesine yönelik çalışmaların başladığını aktardı. Ülke turizminin gelişmesi gerektiğini vurgulayan Davud, hükümetin bu konuda her türlü adımı atmaya hazır olduğunu sözlerine ekledi.  Vizesiz seyahat ve kapıda vize uygulamasının ocakta tamamlanmasıyla teklif önce Han'a sunulacak. Han'ın uygun bulması halinde Bakanlar Kurulu onayına gönderilecek teklif buradan geçerse yürürlüğe girecek.  Pakistan sadece Nepal, Maldivler, Trinidad ve Tobago, Samoa ve Togo olmak üzere 5 ülkenin vatandaşlarına vize uygulamıyor. Aralarında Avrupa Birliği ülkeleri ile Türkiye'nin de bulunduğu 67 ülkenin iş insanlarına ise Pakistan ticaret makamlarından alınan belgelerle davet edilmeleri halinde kapıda vize veriliyor. Turistik amaçlı seyahat eden 24 ülkenin vatandaşlarına kapıda vize uygulamasına bu yıl başında geçilmişti. Yeni düzenlemeyle Pakistan'a vizesiz ya da kapıda vize uygulamasıyla giden ülke sayısı 84'e yükselecek.
Eski Elazığ Belediye Başkanı Süleyman Selmanoğlu'nun kullandığı cipe silahlı saldırı düzenlendi.   Yeni Mahalle Gazi Caddesi'nde Selmanoğlu ile eşi Filiz Selmanoğlu'nun bulunduğu cipe seyir halindeyken E.U. tarafından tabancayla ateş açıldı.   Selmanoğlu çiftinin yara almadan kurtulduğu saldırıda araca 5 mermi isabet etti.  Olay yerinden kaçan E.U, saldırıda kullandığı ruhsatsız tabancayla yakalandı. Selmanoğlu, silahlı saldırı gerçekleştiren kişinin kendisine kin tutan bir büfe sahibi olduğunu söyledi. Saldırının belediye başkanlığı dönemindeki büfelerin yıkılması olayıyla alakalı olduğunu dile getirerek şöyle konuştu:    "Bize silah sıkan, daha önce öğretmenevi önündeki sandalyelerle ilgili  mücadele ettiğimiz, emniyetle birlikte kaldırdığımız karayollarının önündeki bir  büfe sahibi. Bu büfe yıkımıyla ilgili arkadaş bize kin tutmuş." Süleyman Selmanoğlu, 2004 ve 2009'daki yerel seçimlerde Elazığ Belediye Başkanı seçilmişti.
Başbakan Recep Tayyip Erdoğan, Ankara Üniversitesi'nin 2012-2013 akademik yıl açılış törenine katıldı.  Başbakan Erdoğan’ın konferansa katılması nedeniyle üniversitede geniş güvenlik önlemleri alındı. Üniversite yerleşkesindeki çatılara keskin nişancıların yerleştirildiği görüldü.  Morfoloji binasında gerçekleştirilen konferansa sadece listede adı olanlar alındı. Öğrenci ve öğretim üyeleri ise yapılan aramalardan sonra salona alındı.  Başbakan Erdoğan, konferansta yaptığı konuşmada öğrencilere bazı tavsiyelerde bulundu.  Erdoğan, “Sakın ailenizi unutmayın, aile millet demektir. Kibir ve gurur asla yanınıza yaklaşmasın. Tavrınızı daima hoşgörü ve demokrasiden yana koyun. Şiddet, terör ve kötü alışkanlıklara karşı her zaman mesafeli olun” diye konuştu.  Öte yandan, Başbakan Erdoğan'ın törenin yapılacağı Morfoloji binasına gelişi sırasında, Özgürlük ve Dayanışma Partisi (ÖDP) üyesi oldukları belirtilen bir grup, protesto eylemi yapmak istedi.  Güvenlik güçlerinin barikat oluşturarak durdurduğu grup direnince, biber gazıyla müdahalede edildi.  Polis ekipleri, eylemde ısrar eden gruptan 12 kişiyi gözaltına aldı.
Eğitim, Bilim ve Kültür Örgütü ( ) Dünya Miras Komitesi,  'nın tarihi şehir merkezinde inşa edilen yüksek binaların, şehrin evrensel değerini kaybetmesine neden olduğunu bildirdi. UNESCO'dan yapılan yazılı açıklamada,  'nın başkenti Viyana'da inşa edilen ve yaklaşık 66 metrenin üzerindeki yeni yapıların, şehrin kendine has özelliğini yitirmesine ve evrensel değerini kaybetmesine yol açtığı belirtildi. Açıklamada, Komite'nin bu kararı almasında, yeni inşa edilen Wien Mitte Alışveriş Merkezi, Heumarkt'a yapılan yüksek bina ve Viyana buz pateni sahasına inşa edilecek 66 metrelik yapının sebep olduğu kaydedildi.
İki komşu ülke Ermenistan ile Türkiye, Küçük Erkekler Basketbol Milli Takımları'nda mücadele edecek. Pertevniyal Spor Kulübü’nün 50. yılı etkinliklerinde Ermenistan ile Türkiye'nin Küçük Erkekler Basketbol Milli Takımlar'ı 17 Haziran Perşembe günü sahaya çıkıyor. 17-20 Haziran arasında yapılacak olan Küçük Erkekler Basketbol karşılaşmasında ilk maç Ermenistan’ın Küçük Erkek Basketbol Milli Takımı ile tarihinde birçok başarılara imza atan Şişli Spor Kulübü arasında yapılacak. Ermenistan takımının antrenörlüğünü Arek Vadian, Şişli Spor Kulübü'nün antrenörlüğünü ise Fatih Çağan yapıyor. Şişli Spor Kulübü takım kadrosu 13-14 yaşlarında bulunan yetenekli genç basketbolculardan oluşuyor. 1926 yılında Nor Şişli Spor Kulübü adı altında kurulan Şişli Spor Kulübü atletizm, tenis, jimnastik, yüzme, basketbol ve futbolda sayısız sporcu yetiştirmiş ve birçok şampiyonluklar kazanmdı. Şişli Spor Kulübü, günümüzde de basketbol ve voleybol branşlarında başarılarını devam ettiriyor. Pertevniyal Lisesi Spor Salonu’nda yapılacak olan karşılaşmalar: 16:00 Pertevniyal - Akasya Koleji 17:30 Şişli Spor Kulübü – Ermenistan Küçük Milli Takımı Ermenistan Küçük Milli Takımı – Akasya Koleji Pertevniyal – Şişli Şişli – Akasya Koleji Pertevniyal – Ermenistan Küçük Milli Takımı Karşılaşmalar, ilk gün Aksaray Pertevniyal Lisesi Spor Salonu'nda, 2. ve 3. günde ise İstinye’deki Pertevniyal Spor Kulübü'nde yapılacak.
ABD'li pop şarkıcısı Beyonce'un bir aylık kızı Blue Ivy Carter'ın ilk fotoğrafları internette yayımlandı.  Beyonce ve Jay-Z çifti, ilk çocukları Blue Ivy'nin 5 fotoğrafını blog sitesi Tumblr'a yolladı.  Fotoğrafların yanında "Sevincimize ortak olmanızdan memnunuz" yazısı yer aldı.  Çift ayrıca halka özel hayatlarına gösterdikleri saygıdan dolayı teşekkür etti.
Sağlık Bakanı Recep Akdağ, aşırı kilo sorununun dünyada olduğu gibi Türkiye’de de salgına dönüştüğünü belirterek obeziteyle mücadele için kampanya başlattı.   Kilo problemine karşı günde 10 bin adım atılması gerektiğini belirten Akdağ, vatandaşlara ücretsiz adım ölçer dağıtacaklarını açıkladı. Akdağ, TV dizilerinde beslenmeyle ilgili olumlu mesajlar verilmesi için katkı istedi. Dün obeziteyle mücadele için başlatılan kampanyayı tanıtan Bakan Akdağ, obezitenin tansiyon, şeker, kalp gibi sağlık sorunlarına yol açtığına dikkat çekerek şunları belirtti:     "Türkiye’de son 25 yılda aşırı kiloluk ikiye katlanmış durumda. Vücut kitle indeksi 25’in üstündeyse bu kişiye ‘kilolu’ diyoruz. Bunun dünyada yüzde 35’e ulaştığını görüyoruz.’’ Akdağ, kilo problemiyle karşılaşmamak için kişilerin almaları gereken önlemleri şöyle sıraladı:     Yemek yeme zevkinden kısmen vazgeçmek gerekir. Az yemek yemeli, acıkmadan sofraya oturmamalı, doymadan kalkmalı, mutlaka egzersiz yapılmalı.     Katları inip çıkarken asansör yerine merdiven kullanın. Kısa mesafelerde araç kullanmak yerine yürüyün. BOL SU İÇİN Yaz aylarında bol su içilmeli, taze sıkılmış meyve suyu tüketilmeli. Şekerli ve gazlı içeceklerden uzak durulmalı. Bol bol meyve ve sebze yenmeli.     , dün medyaya verdiği tam sayfa ilanlarda, obeziteye karşı önerilerde bulundu. İlanda vücut kitle indeksinin nasıl hesaplanacağı da yer aldı. İşte bakanlığın obeziteyle mücadele önerileri: 1- Vücut kitle indeksini hesaplayın. 2- Hareket edin. Günde 10 bin adım atın 3- Porsiyonları küçültün...     Vücut kitle indeksi kilonun boyun karesine bölünmesiyle bulunur. Örneğin; 80 kilosunuz ve 1.60 boyundasınız. 1.60’ın karesi (1.60X1.60) 2.56’dır. 80’i 2.56’ya böldüğünüzde çıkan 31.25 kilogram/ metrekare sizin vücut kitle indeksiniz. Eğer VKİ’niz 30 ya da daha fazla ise kilo vermeniz gerekiyor.           Marmara Üniversitesi Sağlık Bilimleri Fakültesi Beslenme ve Diyetetik Bölüm Başkanı Prof. Dr. Funda Elmacıoğlu: “Bakanlığın kampanyasını destekliyorum. Ancak benim de ‘Tabak Harekâtı’ adını verdiğim bir önerim olacak. Bakanlık, porselen firmalarını ve lokantaları da bu harekete dahil ederek ‘tabak küçültmeli’. Sofraya küçük pasta tabaklarını koyalım. Porsiyonlar küçüldükçe beyin bir süre sonra tokluk algısını değiştiriyor, böylece daha az yemekle sofradan doymuş kalkıyorsunuz.”       Ankara Üniversitesi Sağlık Bilimleri Fakültesi Beslenme ve Diyetetik Bölüm Başkanı Prof. Dr. Metin Saip Sürücüoğlu: “Dünya Sağlık Örgütü’nün belirlediği vücut kitle indeksine göre 18 yaş sonrası erişkinde olması gereken ortalama indeks 23. Yaşlıysa 26 da olabiliyor. İnsanoğu hareketli sisteme göre programlanmış. Bu nedenle aktivite ve kan dolaşımının sağlanması çok önemli. Okullarda beslenme eğitimi verilmeli.”
TBMM Başkanı Mehmet Ali Şahin, MÜSİAD yöneticilerini kabulünde, bir gazetecinin, CHP Grup Başkanvekillerinin ''Meclis'in 1 Ekim'e kadar kapatılmamasına ilişkin önerisini'' nasıl değerlendirdiğinin sorulması üzerine, bir grubun böyle bir önerisinin olabileceğini, buna saygı duyduğunu, ancak Meclisin çalışmalarına devam edip etmemesinin Genel Kurulun kararıyla olacağını anımsattı.  TBMM Başkanı Şahin, şunları kaydetti:  ''Genel Kurulumuz bu konuda en son verdiği karar 16 Temmuz'a kadar çalışmaydı. Bugün, iktidar partisine mensup grup başkanvekili arkadaşım, -biraz önce burada Danışma Kurulu toplantısı vardı- ayın 23'üne kadar çıkarılması düşünülen kanun tasarılarıyla ilgili yeni bir öneri getirdi. Oy birliği sağlanamadığı için grup önerisi olarak Genel Kurulda oylanacak. Eğer Genel Kurul bu öneriyi kabul ederse, 5-6 tane kanun görüşüldüğünde Meclis çalışmalarına ara verebilir 1 Ekim'e kadar... Ama eğer CHP'nin Eylül sonuna kadar çalışalım şeklindeki önerisi Genel Kurulca kabul edilirse Meclis tatil yapmamış olur. Tamamen Genel Kurulun kararına bağlı bir şey. O nedenle benim burada bir değerlendirme yapmam, 'doğrudur yanlıştır' gibi bir değerlendirme yapmam yanlış olur.''  CHP Grup Başkanvekillerinin ''geç saatlere kadar çalışmadan yakındıkları''nın anımsatılması üzerine, Şahin, şöyle konuştu:  ''Biraz önce, grup başkanvekili arkadaşlara, mutlaka çıkarılması düşünülen kanun tasarı veya teklifleri hususunda... Grup başkanvekili arkadaşlarımız bir araya gelseler de bir mutabakat sağlasalar; çalışma saatlerini de buna göre yeniden düzenleseler ve bunlar çıktıktan sonra -referandum da var çünkü önümüzde- Meclis çalışmalarına ara verse iyi olur. Bu konuda, 'eğer benim yardımıma ihtiyacınız olursa ben buradayım, yeter ki siz aranızda bir mutabakat zemini yakalayın ben de size yardımcı olayım' diye öneride bulundum ama şimdilik bir mutabakat sağlanamadı. Sağlansa çok iyi olur.''  Başbakan Recep Tayyip Erdoğan'ın siyasi partilerin genel başkanlarıyla görüşmesine ilişkin soru üzerine, Şahin, siyasi partilerin genel başkanlarının hangi konuda olursa olsun bir araya gelerek karşılıklı fikir alışverişinde bulunmalarının ''son derece güzel olduğunu'' ifade etti. Şahin, ''Bundan büyük bir memnuniyet duyuyorum. Kaldı ki bunu da doğal karşılıyorum. Bu görüşmenin veya görüşme öncesi tartışmaların Türkiye'nin gündeminde bu kadar yer işgal etmiş olmasından da üzüntü duyuyorum. Çünkü bunlar haber konusu bile olamayacak karşılıklı temaslar şeklinde olmalıdır'' dedi. Şahin, şunları kaydetti:  ''Siyasi partilerimiz nihayet bu ülkenin insanlarıdır. Kendi görüşleri istikametinde siyasi parti olarak örgütlenmişlerdir. Halkımızın desteğiyle iktidar olduklarında bu ülkeye hizmet edeceklerdir. Dolayısıyla siyasi partiler arasındaki yarışın bir hizmet yarışı olması gerektiğini düşünüyorum. Böyle bir yarış olduğunda, medeni ilişkilerin de çok üst seviyede olması düşüncesini hep paylaştım. Siyasi partilerimizin genel başkanları bir araya gelsinler, görüşsünler derken de hareket noktam buydu...''  TBMM Başkanı Şahin, ''Başbakan Erdoğan'ın BDP ve MHP ile görüşmemesini nasıl değerlendirdiğinin'' sorulması üzerine, ''Sayın Başbakan'ın tabii ki kendi takdirleridir ama kişisel görüşüm; tüm siyasi partilerimizin değerli genel başkanları birbirleriyle rahat bir zeminde görüşebilseler çok daha iyi olur. Milletimizin beklentisinin de bu olduğunu düşünüyorum'' diye konuştu.  Şahin, görüşmeyle ilgili bir başka soru üzerine, ''Ben, her bakımdan, sadece bir araya gelmiş olmanın bile çok önemli olduğunu düşünüyorum'' dedi.
Fındık Tarım Satış Kooperatifleri Birliği (FİSKOBİRLİK) arşivlerinin yer aldığı binada çalışanların yemekte olduğu sırada yangın çıktı. Nedeni henüz bilinmeyen çıkan yangını diğer binadaki personel fark etti. Çalışanların itfaiye ekiplerine haber vermesinin ardından yangın yaklaşık bir saatlik çalışmanın ardından söndürüldü. Binayı saran dumanın ekipleri zorladığı görüldü. Giresun Fındık Tarım Satış Kooperatifi Yönetim Kurulu Başkanı Murat Kumaş, klimadan kaynaklandığını tahmin ettikleri yangında evraklara zarar gelmemesinin sevindirici olduğunu söyledi.
İlçeye bağlı Yaka köyünde bayram ziyaretine gelen misafirlerine mutfakta yemek hazırlayan Adalet Yaşar'ı (38) akrep soktu.  112 Acil Servis ekiplerince Gercüş Devlet Hastanesine kaldırılan Yaşar, buradaki müdahalenin ardından Batman Bölge Devlet Hastanesine sevk edildi. Yoğun bakım ünitesine alınan Yaşar'ın hayati tehlikesinin bulunduğu bildirildi.
,   teminatlı kredilerin geri dönme oranının yüzde 98 ile bankacılık sistemi performansının üzerinde olduğunu belirterek, bu enstrümanı en küçük esnafın da kullanabileceği şekilde kalıcı hale getireceklerini söyledi.  İzmir'de Ekonomi Muhabirleri Derneği (EMD) İzmir Şubesi üyesi gazetecilerin sorularını yanıtlayan Zeybekci, Ege ekonomisinin bir uyanış içinde olduğunu, bölgenin ihracat ve teşvik belgesi kullanım rakamlarının ülke ortalamasının üzerinde arttığını belirtti.  İzmir'de serbest bölgelerin öne çıkması konusunda çalışmalarının bulunduğuna işaret eden Zeybekci, Ege Serbest Bölgesi'ndeki ihracatın 2017'de önceki yıla göre yüzde 12 arttığını dile getirdi. Zeybekci, "Bir şehrin bir şeyle öne çıkması lazım. İzmir'in de serbest bölgeler konusunda öne çıkması için misyon biçtik. Ege Serbest Bölgesi tek başına 1980 yılındaki Türkiye'nin ihracatını yapar hale geldi. Burada 21 bin 158 kişi çalışıyor. Hedefimiz İzmir'deki serbest bölgelerde 60 bin kişinin çalışması. Bunun için Serbest Bölgeler Kanunu'nu değiştirdik." dedi. Bakan Zeybekci, bir gazetecinin " konusundaki değerlendirmelerin zeytin üreticilerinin tepkisine neden olduğunu" ifade etmesi üzerine Bakan Zeybekci, Türkiye'de zeytin sektörünü kendilerinden daha çok düşünen kimsenin olmadığını, son 15 yılda gelinen noktanın ortada olduğunu vurguladı. Zeytine verilen desteklerle ağaç sayısını iki katına çıkardıklarının altını çizen Zeybekci, şöyle konuştu: "Kendimize yeten zeytin ve zeytinyağı kapasitemiz var. Yaklaşık olarak 250-300 bin ton arasında zeytinyağı üretiyoruz. Tunus'ta 2006 yılında imzalamış olduğumuz Serbest Ticaret Anlaşması'ndan sonra biz Tunus'a 1 milyar dolar ihracat, 200 milyon dolar da ithalat yapıyoruz. STA bize artı yazmış. Bundan dolayı çok rahatsızlar. Temmuz ayında gittik. Tunus'tan alabileceğimiz tek ürün yok ortada. Fosfat alıyoruz. Gübre sanayinde kullanmak üzere. Bizim iyi niyetli bir şekilde 'sizden ithalatı artırıyoruz' dememiz lazım. Bunun için de size dünyada kimseye vermediğimiz bir imtiyaz verelim, 3 bin tonu geçmemek üzere ve Dahilde İşleme İzin Belgesi kapsamında yani Türkiye'de kullanmamak, ihraç etmek şartıyla sizden zeytinyağı alalım dedik. Bu da orada siyasi anlamda karşılık buldu." Bakan Zeybekci, bir gazetecinin "2019'da yapılacak seçimlerin bütçe performansında bir değişim yaratıp yaratmayacağı" konusundaki sorusuna ise cumhurbaşkanlığı hükümet sistemi ile artık belirsizliğin ortadan kalktığını, öngörülebilir, sürdürebilir, 5 yıl kesintisiz güçlü iktidarların söz konusu olacağına dikkati çekti. Siyaset alanındaki belirsizliklerin ekonomiyi etkilemesinin de önünün artık kapandığını bildiren Zeybekci, "Koalisyon mu olacak, tek başına iktidar mı olacak, kim kiminle ne yapacak... Artık böyle bir tartışma yok. Bizim 2017 yılı bütçe performansımıza bakın. Muhtemelen bütçe açığında yüzde 2 hedef koymuş olmamıza rağmen bu yüzde 1,5'lar seviyesine inecek. Bütçe açığı anlamında da dünyadaki itibarlı performanslardandır. 2017'de seçim yapmadık mı? 2016'da devasa bir işgal girişimiyle karşılaştık. Terörün her türlüsünün yaşandığı bir dönemden geçtik. Artık seçim ekonomileri uygulanmıyor ve uygulanamaz. Ekonomimizde çok net kararlar alındı. Bütçe açığı hedefimiz, cari açık hedefimiz, büyüme hedefimiz belli." değerlendirmesinde bulundu. Bakan Zeybekci, "KGF teminatlı kredilerde yeni açılımlar yapılıp yapılmayacağı" konusundaki bir soru üzerine ise bu kredilerin 2017'de Türkiye'nin büyümesini tetiklemesi anlamında etkili olduğuna işaret etti. KGF teminatla kredilerle 210 milyar liralık bir büyüklüğün piyasaya sunulduğunu, geri ödemelerin de başladığını aktaran Nihat Zeybekci, şöyle devam etti: "KGF teminatlı kredilerde geri ödemeler başladı. Son derece başarılı gidiyor. Kullandırılan kredilerin geri dönme oranları yüzde 98. Normal bankacılık sistemi içerisindeki performanstan daha yüksek. 2018 yılında da devam edecek. Bu enstrümanı kalıcı hale getiriyoruz. Geçici bir enstrüman değil kalıcı olacak. Bununla ilgili çalışmalarımız da bitti. Birkaç hafta içinde Ekonomi Koordinasyon Kurulu kararı olarak bunu kamuoyuyla paylaşacağız. Yeni düzenlemeyle artık KOBİ'lerimizin bu kredileri kullanma mesafesini daha aşağı indiriyoruz. En küçük esnaf, usta seviyesindeki arkadaşlarımızın da kullanmasını daha uygun hale getiriyoruz." Son dönemde hükümetin ihracata çok büyük destek verdiğini, bu konuda Maliye Bakanlığı'na özel olarak teşekkür ettiğini dile getiren Zeybekci, ihracatçının KDV yüklerinin giderilmesi için de bir çalışma yapıldığını söyledi. Ekonomi Bakanı Zeybekci, şunları kaydetti: "En son TİM ile yaptığımız toplantıda KDV ile ilgili gündeme gelen, ihracatçıların KDV maliyetini ve stokunu taşıması, iadelerin gecikmesi ve KDV oranı farkları sebebiyle ihracatçının üzerindeki yüklerin düzenlenmesi konularıyla ilgili çalışıyoruz, inşallah bir iki ay içinde sorun çözülecek. Burada Maliye Bakanlığı tarafında bir çalışma yapılıyor. Ama hedef kesin çözüm."
Alman Bild gazetesi, okuyucularına gol sorunu yaşayan Almanya Milli Takımı'nın fovete ihtiyacı olup olmadığını sordu. Ankete katılanların büyük çoğunluğu Mario Gomez’in forvette yer alması gerektiği yönünde görüş bildirdi. Düzenlenen ankette, Beşiktaşlı Mario Gomez'in yanı sıra 3 forvetten hangisinin milli takıma çağrılması gerektiği soruldu. Ankete katılanların yüzde 45’i Mario Gomez’i istedi. Gomez listede ilk sırada yer alırken, katılımcıların 2. en çok tercihi Eintracht Frankfurt’tan Alexander Meier oldu. Meier’e yüzde 35 oy oyun gittiği ankete katılanların yüzde 8’i Joachim Löw’in sistemi iyi dedi, aynı orandaki katılımcı, Stuttgart’tan Daniel Ginczek’in kadroya çağrılması gerektiğini belirtti. Ankette en az oy ise Hamburg’lu Pierre Michel Lagossa’ya gitti. Lagossa yüzde 3 oyda kaldı.
Borsa rekorlar kırmaya devam ediyor.  BIST 100 endeksi güne 132,39 puan ve yüzde 0,13'lük yükselişle 103.942,17 puandan başladı. Endeks günün ilk yarısındaki sürekli müzayede bölümünü 108,99 puan ve yüzde 0,10 değer kazanarak 103.918,77 puandan kapattı. Gün içinde en düşük 103.773,18 puanı, en yüksek 104.915,14 puanı gören endeks, günü yüzde 0,39 artışla 104.210,22 puandan tamamladı. Önceki kapanışa göre mali endeks yüzde 0,41 değer kaybetti, sanayi endeksi yüzde 1,53, hizmetler endeksi yüzde 0,55, teknoloji endeksi yüzde 0,16 değer kazandı. BIST 30 endeksi önceki kapanışa göre 356,97 puan ve yüzde 0,28 artarak 128.210,20 puandan kapandı. İşlem gören 505 hisse senedinin 190'ı prim yaptı, 146'sı geriledi. Türk Hava Yolları, Garanti Bankası, Koza Anadolu Metal, Halkbank ve Koza Altın bugün en çok işlem gören hisse senetleri oldu.
Diyarbakır'ın Lice ilçesinde terörist heykeline el konulmasını bahane eden terör örgütü yandaşları, Cengiz Topel Caddesi'nde bir araya geldi. İzinsiz gösteri yapan örgüt yandaşları, Eczaneler Sokağı'nda güvenliği sağlayan polis araçlarına taş ve molotof kokteylleriyle saldırdı. Polisin biber gazı ve basınçlı suyla müdahalede bulunduğu eylemciler, ara sokaklara dağıldı. Bir müddet sonra caddede yeniden toplanan ve yolu trafiğe kapatan göstericiler, eylemlerini sürdürüyor. Olaylar nedeniyle esnaf da kepenk kapattı.
Ankara Cumhuriyet Başsavcılığınca, Türkiye Cumhuriyeti vatandaşlarına ait kimlik bilgilerinin internette yayınlanmasına ilişkin haberler üzerine soruşturma başlatıldı. Alınan bilgiye göre, başsavcılığın basında çıkan haberleri ihbar kabul ederek başlattığı soruşturma, Bilişim Suçları Soruşturma Bürosunca açıldı. Soruşturma, Türk Ceza Kanunu'nun (TCK) "Verileri hukuka aykırı olarak verme veya ele geçirme" başlıklı 136. ve "Bilişim sistemine girme" başlıklı 243. maddeleri kapsamında yürütülecek. Görevlendirilen cumhuriyet savcısının, ilk aşamada yayınlanan bilgilere sahip İçişleri Bakanlığı Nüfus ve Vatandaşlık İşleri Genel Müdürlüğünün yanı sıra siyasi partilerin seçimler öncesinde il seçim kurullarından seçmenlere ait bilgileri alabilmeleri nedeniyle Yüksek Seçim Kurulu ile temas kuracağı öğrenildi. TCK'nın ilgili maddesinde "Kişisel verileri, hukuka aykırı olarak bir başkasına veren, yayan veya ele geçiren kişi, 2 yıldan 4 yıla kadar hapis cezasıyla cezalandırılır" hükmü yer alıyor. Söz konusu maddede, suçun kamu görevlisi tarafından ve görevinin verdiği yetki kötüye kullanılmak ya da belli bir meslek ve sanatın sağladığı kolaylıktan yararlanmak suretiyle işlenmesi halinde cezanın yarı oranında artırılacağı belirtiliyor. TCK'nın 243. maddesinde ise, "Bir bilişim sisteminin bütününe veya bir kısmına, hukuka aykırı olarak giren ve orada kalmaya devam eden kimseye bir yıla kadar hapis veya adli para cezası verilir. Tanımlanan fiillerin bedeli karşılığı yararlanılabilen sistemler hakkında işlenmesi halinde, verilecek ceza yarı oranına kadar indirilir. Bu fiil nedeniyle sistemin içerdiği veriler yok olur veya değişirse, 6 aydan 2 yıla kadar hapis cezasına hükmolunur" düzenlemesi bulunuyor.
Gençlik ve Spor Bakanı  , "Doğu, Güneydoğu'da da biz inanıyoruz ki sporun gücü terörü yenecektir. Bunun örneklerini görüyoruz. Oradaki spor tesisleri cıvıl cıvıl ve gençlerin artık dağlara çıkmasını engelliyoruz. Dağa çıkış kesildi." dedi.  Kulübü Spor Tesisleri'ni ziyaret eden Bakan Bak, geçen sene iyi bir çıkış yakalayan Kayserispor'u tebrik ederek, yeni sezonda başarılar diledi. Türkiye'nin dört bir yanında yoğun bir tempoda spor tesisleri inşa ettiklerini, bunları bazen belediyelerle, bazen kendileri, bazen de özel sektörün bağışlarıyla yaptıklarını ifade eden Bak, Türkiye'nin her tarafında binlerce eser ortaya çıktığını belirtti. Cumhurbaşkanı Recep Tayyip Erdoğan'ın sporun içinde gelmiş olması, eski bir sporcu olması ve spor kulübü yöneticiliği yapmış olmasının gençlere ve spora verdiği önemi arttırdığını kaydeden Bak, "Bu noktada her yerde büyük tesisler yapıyoruz. Stadyumlar yapıyoruz, şu anda stadyumların 17 tanesi tamamlandı, 5-6 tane bu yıl sonuna kadar tamamlanacak ve yenilerden kiminin projesi tamamlandı, kiminin ihaleleri bitti inşaatlarına başlandı. Türkiye dünyada spora en fazla yaptırım yapan ülke konumunda şu anda. Bunların içerisinde modern spor tesisleri, kapalı spor salonları, yüzme havuzları, atletizm sahaları, özellikle de mahalle tipi sahalar her mahalleye, semte sahalar var." diye konuştu. Bakan Bak, bunun dışında da yoğun bir şekilde Doğu ve Güneydoğu'da oradaki eski belediyelerin hizmet vermemesi nedeniyle kayyum atanan belediyeler vasıtasıyla spor tesisleri yapmaya devam ettiklerini belirtti. Şehrin merkezindeki eski stadyumları, Cumhurbaşkanı Erdoğan'ın açıkladığı projeler çerçevesinde, "millet bahçesi" olarak milletin hizmetine sunduklarını aktaran Bak, "Her gittiğimiz yerde o ille ilgili merkezde kalan bu tesislerin yerine yeni, modern tesisler yapılmasını, bu eski stadyumların halka kazandırılması ve merkezde vatandaşlarımızın nefes alacağı, çevrenin ön plana çıkacağı tesisleri yapmaya başladık. Onların protokollerini, devirlerini yapıyoruz. Eskişehir'de başladı, ardından Trabzon'da, Samsun'da, Muğla'da, en son dün Denizli'de. Dolayısıyla hem bu stadyumlar hizmet yaptıkları süre içerisinde de artık millete birer nefes alma alanı, yeşil alan olarak hizmet vermeye devam edecekler." değerlendirmesini yaptı. Doğu ve Güneydoğu'da stadyum projeleri başta olmak üzere yoğun bir şekilde çalıştıklarını vurgulayan Bakan Bak, okulların bahçelerine spor salonları, mahalle aralarına semt sahaları, basketbol potaları yaptıklarını söyledi. Her yerde gençlerin uyuşturucudan uzak durması için çok büyük önem arz eden spor tesislerini yaptıklarına işaret eden Bak, uyuşturucu ile mücadelede sporun çok büyük bir gücü olduğunu dile getirdi. Uyuşturucu ile mücadelede sporun birleştirici gücünü, toplum üzerindeki rehabilitasyon etkisini ve insanlara olan ortak dilini kullanmak gerektiğini vurgulayan Bakan Bak, sözlerini şöyle sürdürdü: "Aynı zamanda da Doğu, Güneydoğu'da da biz inanıyoruz ki sporun gücü terörü yenecektir. Bunun örneklerini görüyoruz. Oradaki spor tesisleri cıvıl cıvıl ve gençlerin artık dağlara çıkmasını engelliyoruz. Dağa çıkış kesildi. Terörle etkin bir şekilde mücadele ediliyor ama bunun yanında aileler çocuklarını spor salonlarına, yüzme havuzlarına veya orada yapılan tesislere götürüyorlar. Tabi çocuk taş atacağına, futbol, basketbol oynuyor ve çok güzel bir görev üstleniyoruz orada Gençlik ve Spor Bakanlığı olarak. Orada, Çevre ve Şehircilik Bakanlığı tarafından yeni inşa edilen şehirlerin pek çoğunu ben gördüm. Biz aynı zamanda oralara spor tesisleri de yapıyoruz. Gençlerimiz orada modern spor tesislerinde spor yapıyorlar ve terörden uzak duruyorlar. Terör artık onları kendilerine devşiremiyor. Artık mili takımlara geliyorlar, salonlarda çocuklarımız spor yapıyor. Artık o enerjisini atınca da aileler mutlu, herkes mutlu." Ziyarette, Çevre ve Şehircilik Bakanı Mehmet Özhaseki, Kayseri Valisi Süleyman Kamçı, Kayserispor Başkanı Erol Bedir ve yönetim kurulu üyeleri yer aldı. Bakanlar Bak ve Özhaseki'ye, Kayserispor forması hediye edildi.
Silifke'de Sevgi Karakan ve Güney Yapal isimli iki kadının kiraladığı evde çıkan yangında alevler, kısa sürede büyüyüp tüm evi sardı. Bu sırada içeri giren 18 yaşındaki Ümmühan Yapal, kardeşi Durdu Yapal ile Sevgi Karakan'ın oğlu Hasan Umut'u evden çıkarmaya çalıştı. Ancak yoğun dumandan etkilenen Ümmühan Yapal, panik içerisinde kendisini güçlükle dışarıya attı, baygınlık geçirdi. İhbar üzerine olay yerine sevk edilen itfaiye ekipleri, yangını güçlükle kontrol altına alarak söndürdü. Ekipler eve girdiklerinde odada korkunç manzarayla karşılaştı. 2 çocuk birbirlerine sarılı halde, yanmış olarak bulundu. Çocukların yakınları sinir krizi geçirdi. Durdu Yapal ve Hasan Umut Karakan'nın cenazeleri, Silifke Devlet Hastanesi'nin morguna kaldırıldı. İlk belirlemelere göre elektrik kontrağından çıktığı belirlenen yangınla ilgili soruşturma başlattı.
Adlı, Türkiye'nin en önemli kamu ağı e-Devlette, Tapu ve Kadastro Genel Müdürlüğünün birçok uygulamasına tek tuşla erişmenin mümkün hale geldiğini belirtti. Vatandaşın "turkiye.gov.tr" web adresinden Tapu ve Kadastro Genel Müdürlüğü linkine tıkladığında karşısına birçok seçenek çıktığını ifade eden Adlı, bu kapsamda "e-Devlet Kapısı Üzerinden Sunulan Hizmetler" başlığında Tapu Bilgileri Sorgulama, Tapu ve Kadastro Harç ve Döner Sermaye Sorgulama, Elektronik Belge Yönetim Sistemi Belge Doğrulama, Tapu Taşınmaz Beyan, Tapu Telefon Bilgileri Beyanı, "Kimlik Doğrulama Hizmetleri" başlığında, Satış İşlemi Başvurusu, Tapu Kayıt Belgesi, Tusaga-Aktif Sistemi Kullanıcı İşlemleri, Web Tapu İşlemleri, "Kuruma Ait İnternet Sitesi Üzerinden Sunulan Hizmetler" başlığında ise Satış İşlemi Başvurusu ve Tapu Kayıt Belgesi seçeneklerinin çıktığını anlattı. Adlı, sunulan hizmetlerin en önemlilerinden birinin de taşınmazlar üzerinde başlatılan işlemlerden bilgilendirilmek için hazırlanmış "Tapu Telefon Bilgileri Beyan" seçeneği olduğuna işaret ederek, şöyle devam etti: "Vatandaşlarımız taşınmazları üzerinde başlatılan işlemlerden haberdar olmak için e-Devlette 'Tapu Telefon Bilgileri Beyan' kısmından cep telefonu numarasını kaydetmeli. Bu uygulama ile kişinin adına kayıtlı taşınmazlar ile ilgili herhangi bir işlem başlatıldığında kişiye kısa mesaj (SMS) yolu ile bilgi veriliyor. Cep telefonlarına 'Adınızda kayıtlı taşınmaz üzerinde Tapu Müdürlüğünde ... sıra no ile işlem yapılmaktadır' şeklinde otomatik SMS gönderiliyor. İşlem kişinin bilgisi ve isteği dışında ise kişi hemen ilgili tapu müdürlüğü ile irtibata geçerek duruma müdahale edebiliyor. Bu uygulama tapuda işlem güvenliğini önemli ölçüde artırdı." Adlı, vatandaşın her konuda olduğu gibi taşınmazların alım ve satımı konusunda da bilgilendirmesinin öncelikle onların yararına olduğunun altını çizdi.
Chelsea menajeri  , Southampton'a 3-1 yenildikleri maç sonrası, hakemlere ağır eleştiriler getirmişti. "Hakemler Chelsea lehine karar vermekten korkuyor" diyen Mourinho, İngiltere Futbol Federasyonu’ndan 1 maç ertelemeli men cezası aldı. Portekizli menajer 50 bin Sterlin de para cezası ödeyecek. Mourinho, yeni kitabının tanıtım etkinliği sırasında, İngiltere Futbol Federasyonu’nu sert ifadelerle eleştirdi. Kendisine verilen cezanın, utanç kaynağı olduğunu savunan Mourinho, Arsenal ile oynadıkları maçın ardından, hakeme zayıf ve saf yakıştırmalarını yapan Arsene Wenger'e adını vermeden şöyle yüklendi: "Artık biliyoruz ki; teknik alan içinde insanları itebilirsiniz. İngiltere'nin en iyi hakemlerinden birine zayıf ya da saf demenizde de bir sakınca yok. Ancak korkmak kelimesinin karşılığında anında cezalandırılırsınız. Artık bunu çok net bir şekilde anlamış durumdayız. Federasyonun kararından çıkarabileceğim tek iyi sonuç, hala elektronik kelepçe takmadan   sokaklarında yürüyebilecek olmam." Mourinho, oyuncuların kendisine baş kaldırdığı yolunda İngiliz basınında yer alan haberler hakkında ise, "Begoviç, 'Dünyanın en iyi menajerine sahibiz' dedi. Zouma aynısını söyledi.  ; 'Bizi içinde bulunduğumuz durumdan çıkarabilecek tek menajer olarak Mourinho’dur' dedi. Diego Costa, beni herkesin çalışmak isteyeceği 3 menajerden biri olarak gösterdi. Hazard benzer sözler sarfetti. Sanırım bahsedilen başkaldırı, Baba Rahman, Falcao ve Oscar'ın benim hakkımda konuşmaması olabilir. Bu yüzden onları kesinlikle hafta sonu oynatmayacağım" şeklinde esprili bir yorum yaptı. Premier Lig’e çok kötü başlayan Chelsea, ilk 8 haftada aldığı 4 yenilgi ile 16. basamakta bulunuyor.
Denizli'nin Honoz ilçesindeki hemzemin geçitten geçmeye çalışan otomobile, tren çarptı. İlk belirlemelere göre, araçtaki aynı aileden 4 kişi yaşamını yitirdi. Kaza nedeniyle olay yerine çok sayıda ambulans ve sağlık ekibi sevk edildi.
FETÖ/PDY'nin kriptolu haberleşme programı ByLock'u kullandıkları belirlenerek, İzmir İl Emniyet Müdürlüğü'ndeki görevlerinden ihraç edilen emniyet personeline yönelik, İzmir Cumhuriyet Başsavcılığı'nın talimatıyla, Terörle Mücadele Şube Müdürlüğü ekipleri tarafından operasyon düzenledi. Operasyon kapsamında aranan 49 şüpheliden 32'si gözaltına alındı. Şüpheliler sorgulanmak üzere Terörle Mücadele Şube Müdürlüğü'ne götürüldü. Diğer 17 kişinin yakalanması için çalışmaların sürdüğü belirtildi.
Bozdağ, Plan ve Bütçe Komisyonu'nda milletvekillerinin sorularını cevapladı. Bozdağ, yargı hizmetinden memnun olma oranının 2015 yılında yüzde 50.4 olduğunu belirterek, herkesin yargıyla ilişkisi ve beklentisinin olduğunu ifade etti. Bozdağ, "İstinaf mahkemeleri bu açıdan çok büyük ödev ifa edecektir. İstinaf mahkemeleri ilk derece mahkemelerinin verdiği kararı, dosyaları ilk derece mahkemeleri gibi bir heyet tarafından ayrı bir gözle incelenmesi, vaka denetimi yapması, dosyanın esasına girerek, karar verecek nitelikte olması, konunun bağımsız ve tarafsız bir mahkeme tarafından incelenmesi kararlardaki isabet oranını daha yüksek bir noktaya taşıyacaktır" ifadelerini kullandı. HSYK'nin bazı hakim ve savcıların görevden el çektirilmesine karar verdiğini söyleyen Bozdağ, "Hakim ve savcıların da hukuk devleti teminatı ile donatılması önemli. Anayasamız bu teminatı koymuş. Yargı içerisinde görev yapan bazı hakim ve savcıların bir terör örgütü ile üyelik irtibat içerisinde olduğu ortaya çıktı. HSYK'nın ihraç yolunda aldığı kararlar yargının içerisinde, milletin yargıcı olma, milletin savcısı olma vasfını kaybetmiş olanların meslekten uzaklaştırmaları da yargıya güveni sağlama bakımından son derece önemli. HSYK'nın şu ana kadar görevden uzaklaştırdığı hakim ve savcı sayısı 3 bin 698. 667 sayılı KHK kapsamında meslekten çıkarılanlar 3 bin 659. Görevden uzaklaştırılması kaldırılarak göreve iade edilen 198 hakim ve savcı vardır. Görevden uzaklaştırılıp hakkında inceleme devam eden 14 kişi bulunmaktadır. Hakkında işlem yapılan 3 bin 871 olmuştur. Hakim ve Savcılar Yüksek Kurulu görevden uzaklaştırma kararlarını oy birliği ile almıştır. En sağlıklı inceleme yapan yerlerden biri Hakim ve Savcılar Yüksek Kurulu'dur. Şu anda 3 bin 939 hakim ve savcı da mesleğe kabul edilerek mesleğe başlamış oldu" şeklinde konuştu. İdam cezasına ilişkin olarak Bozdağ, idam cezasının tartışılmasının normal olduğunu ifade etti. Bozdağ, "Türkiye demokratik, hukuk devletidir. İdamı isteyenler olduğu gibi istemeyenler de olacaktır. Avrupa Birliği'ne tam üyelik sürecinde Türkiye'nin attığı adımlar son derece önemli. Dışımızdaki ülkelerin Türkiye'nin içinde yürüyen bir tartışmadan rahatsız olmalarını anlamakta zorlanıyorum. Türkiye egemen bir ülkedir, vatandaşlarının hepsi de özgürlüğe sahiptir, her konuyu özgürce tartışabilir" diye konuştu. Erken yaşta evlenme konusunda ise Bozdağ, "Biz AK Parti hükümetleri olarak erken yaşta evliliğe karşıyız. Bu konuda ciddi adımlar attık. 1 Ocak 2002'de yürürlüğe giren Medeni Kanunumuzda 16 yaşını doldurmuş kişiler mahkeme kararıyla evlenebiliyor, 18 yaşından gün almış kişiler velilerinin muvafakatıyla evlenebiliyor, 18 yaşını doldurmuş kişiler kendi rızasıyla evlenebiliyor. Getirilen düzenleme tecavüzcüleri koruyan, af getiren bir düzenleme değildir. Toplumumuzun içerisinde yer alan bir soruna ve mağduriyetleri ortadan kaldırmaya dönük bir düzenlemedir. Anayasa Mahkemesi toplumdaki bu gerçeklere dikkat çekiyor, adaletin dikkate alınması isteniyor. Meclis'in kurduğu aile ile ilgili bir Araştırma Komisyonu Raporu'nda, bu konuya çözüm bulması isteniyor. Kesinlikle tecavüzcülere bir imkan vermek, evlense suçtan ve cezadan kurtarmak için getirilmiş bir düzenleme değildir. Ama biz hükümet olarak toplumdan gelen her türlü eleştiriye ve önerilere büyük değer veriyoruz. Bu düzenlemenin yapılması bir toplum kesiminin sorunu çözmek içindi ama toplumumuz bu konuda farklı yaklaşım ortaya koyduğu için biz de milletin sesine kulak verdik, bu tasarıyı komisyona çektik. Tasarıdan bu fıkra çıkacak ve eski haliyle geçecek. Eğer siyasi partiler bu konuda geniş bir konsensüs sağlarlarsa, yeminden gündeme gelebilir. Artık bu konu kapanmıştır" dedi.
AK Parti 7 Haziran'da yapılacak genel seçimler için milletvekili aday listesini açıkladı. 24. dönemdeki 312 milletvekilinden 3 dönem kuralına takılan 70 kişi bulunuyor. 242 kişiden 105'i ise değerlendirilmedi.  99'unu kadınların oluşturduğu 550 milletvekili adayı arasında dikkat çekici bazı isimler var. 28 Şubat sürecinde başörtü davalarının simge isimlerinden Leyla Şahin Usta da Konya'dan 6. sıra milletvekili adayı oldu. İstanbul Üniversitesi Tıp Fakültesi öğrencisi Leyla Şahin, 1998 yılında derslere başörtüsü ile girmek isteyince aldığı disiplin cezasının “insan hakları ihlali" olduğu gerekçesiyle AİHM'de dava açmıştı. AİHM'in, 2005 yılında Şahin'in temyiz başvurusunu reddetmesi üzerine Şahin, TIP eğitimine Avusturya'da devam etmişti. Şahin, başörtüsü yasağını AİHM'ne ilk taşıyan isim olarak biliniyor.   Gazeteci/yazar Markar Eseyan da listeye İstanbul 2. bölgeden ismini yazdırdı. 7 Haziran seçimlerinde seçilmesi halinde  Esayan, genel merkez tarafından aday gösterilip seçilirse AK Parti'nin ilk Ermeni asıllı milletvekili olacak. Şanatçı İbrahim Tatlıses ise AK Parti aday listesinde kendisne yer bulamayan isimlerden.  2007'de Genç Parti'den aday olan Tatlıses, Tatlıses 2011'deki genel seçimlerde Adalet ve Kalkınma Partisi'ne adaylık başvurusunda bulunmuş ancak kabul edilmemişti. Bunun üzerine bağımsız aday olan sanatçı, sonradan adaylığını geri çekmişti.
Yerel basında çıkan haberlere göre, Barış Süreci Başkanlık Danışmanı Ofisi, Devlet Başkanı Rodrigo Duterte'nin komünist gruplarla yapılan görüşmelerden vazgeçilmesi yönündeki açıklamalarının ardından görüşmelerin durdurulduğunu açıkladı. Filipinler Devlet Başkanı Barış Danışmanı Jesus Dureza, "Komünist isyancıların son dönemde neden olduğu trajik şiddet olayları devlet başkanına bu karardan başka seçenek bırakmadı." dedi. Duterte yönetiminin barış için attığı adımlara komünistlerin karşılık vermediğini ifade eden Dureza, ortaya çıkan durumu "talihsiz bir gelişme" olarak nitelendirdi. Filipinler Devlet Başkanı Duterte, Taguig kentini ziyareti sırasında, komünistlerin başlattığı saldırılarda sivillerin zarar gördüğünü belirterek "NPA savaş mı istiyor? İzin vereceğim" ifadesini kullandı.  Duterte, "Dureza ve Bello'ya (hükümetin barış görüşmelerindeki başmüzakerecisi) Hollanda'daki adamlara söyleyin, resmi görüşmelerde artık yokum. Dün NPA ile görüşmeleri durdurma kararı aldım. Savaşa devam edelim" diye konuştu.    Barış yaklaşımına destek verecek bir gelişme yaşanmadığı sürece başka müzakere yapılmayacağını vurgulayan Dureza, öte yandan daimi bir barış için azimli ve kararlı olduklarını sözlerine ekledi.  Filipinler'de komünist gerillaların silahlı eylemleri 1969 yılından bu yana sürerken 2016 yılında Rodrigo Duterte'nin devlet başkanlığına seçilmesi ile taraflar barış için müzakere masasına oturmuştu.  Norveç'in girişimiyle Oslo'da yapılan görüşmeler, hükümetin siyasi mahkumları serbest bırakmaması, NPA bölgelerinde komünist gerillaların, operasyonlar düzenleyen hükümet güçlerini hedef alan saldırılarının sürmesi üzerine barış görüşmeleri bu yıl çıkmaza girmişti.
Spor Toto Süper Lig takımlarından  'da kan değişimi. Başkan Gültekin Gencer, olağanüstü kongre kararı almaya karar verdi. Yarın 10.00'da düzenleyeceği basın toplantısında bu kararı açıklayacak olan Gencer'den sonra başkanlık için Regnum Otellerinin sahibi Ali Şafak Öztürk'ün aday olacağı öğrenildi. Öztürk'ün güçlü bir yönetim kadrosu ile Antalyaspor'u daha yukarılara taşımak için kolları sıvadığı belirtildi.
İstanbul Davutpaşa'da bir evde doğalgaz sıkışması sonucu patlama meydana geldi. Tozkoparan Mahallasi Cömertkent Sitesi'nde 12 katlı bir apartmanın 10. katında bir dairenin balkon kısmındaki kombide gaz sıkışmasından kaynaklı doğalgaz patlaması meydana geldi. Patlamada yaralanan olmazken dairede maddi hasar meydana geldi. İhbar üzerine olay yerine çok sayıda itfaiye, sağlık, İGDAŞ ve polis ekibi sevk edildi. Polis çevre güvenliği alırken İGDAŞ ekipleri binanın doğalgazını kesti. İtfaiye ekiplerinin dairede incelemesi devam ediyor.
Başbakan Recep Tayyip Erdoğan, Portekiz Başbakanı Pedro Passos Coelho'yla bir araya geldi.  Başbakan Erdoğan, görüşmenin ardından gazetecilerin soruları yanıtladı.  Erdoğan, Irak Cumhurbaşkanı Celal Talabani'nin sağlık durumuyla ilgili ''Ölümüyle alakalı böyle bir şey bize şu ana kadar gelmiş değildir, bunların hepsi uydurmadır” dedi.  Erdoğan, sözlerini şöyle sürdürdü: “Sadece bir ağır rahatsızlığının olduğunu, biz de buna karşı arzu ederseniz sizlere hemen bir jet ambulans gönderebiliriz, bizden bazı talepleri olursa o talepleri karşılayabiliriz dedik. Konu onların takdirindedir. Eğer ambulans talep ederlerse hemen jet ambulanslarımızından birini oraya göndereceğiz.”  Erdoğan, İran Cumhurbaşkanı Mahmud Ahmedinejad'ın Şeb-i Arus törenlerine katılmamasına ilişkin, ''Davet etmek bizden. Biz davetimizi yaptık, davete icabet edemeyişiyle alakalı olarak değişik bazı şeyler söylendi, ama Patriotlarla ilgili herhangi bir şey gelmedi'' dedi.  Erdoğan, İran Genelkurmay Başkanı Tümgeneral Hasan Firuzabadi’nin “Patriot füzelerinin yerleştirilmesi dünya savaşına zemin hazırlar” sözlerini değerlendirdi.  Erdoğan, şöyle konuştu:  ''Bu Genelkurmay Başkanı böyle arada sırada biliyorsunuz çıkar bazı açıklamalar yapar. Biz bunu ilgililere sorduğumuz zaman da 'Kendi düşüncesidir' derler. Nasıl kendi düşüncesiyse. Böyle bir anlayış var. Onun için pek muhatap almamız bir başbakan olarak benim zaten hiç doğru değil.”  Erdoğan, toplantıda otoyol ve köprülerin özelleştirilmesine de değindi.  Özelleştirme sürecinin olumlu olduğunu söyleyen Erdoğan, ''Fiyatlardaki artışlar tamamıyla enflasyon oranına endekslidir, yani 'İstediğim kadar zam yaparım' diyemez. Enflasyon neyse o kadar'' diye konuştu.  İstanbul Fatih Sultan Mehmet ve Boğaziçi Köprüleri ile 8 otoyolun özelleştirilmesi ihalesini; Koç Holding, UEM Group Berhad ve Gözde Girişim Sermayesi Ortak Girişim Grubu kazanmıştı. Erdoğan ihalede gelen teklifin Türk Telekom'dan sonraki en büyük özelleştirme olduğuna işaret etti.
Sputnik'teki habere göre, Şam ve Humus’un kaybedilmesinin ardından militanların tek umudunun Halep olduğunu ifade eden Esad, “Suriye’nin tamamını özgürleştirme kararı alındı ve Halep de bunun bir parçası” dedi.
CHP İstanbul Milletvekili Gürsel Tekin, TBMM'de düzenlediği basın toplantısında, İstanbul'un, Türkiye ekonomisinin üçte biri anlamına geldiğini, Türkiye'de yaşayan her 5 kişiden birinin İstanbul'da yaşadığını, İstanbul'un büyük potansiyeli, ekonomik ve ekolojik kaynakları doğru kullanılması halinde sadece İstanbul'un değil Türkiye'nin zenginleşeceğini söyledi. Bir gazetede yayımlanan, "emsalsiz ihanet" başlıklı habere işaret eden Tekin, habere konu Toplu Konut İdaresi uzmanlarının İstanbul hakkında hazırladığı ve 76 örnek projenin değerlendirildiği bir rapora göre, 12 milyon metrekarenin üzerinde fazladan inşaat yapıldığını belirtti. Tekin, hastane arazisine gökdelen, okul arazisine plaza dikildiğini öne sürdü. Tekin, 76 projede 240 milyar lira haksız kazanç elde edildiğini, bunun dünya tarihinin en büyük imar yolsuzluğu olduğunu savunarak, "24 derslikli bir okul yaptırmanın maliyeti 8 milyon lira. 240 milyar lira ile 30 bin 24 derslikli okul yapılır. 150 yataklı tam donanımlı bir hastane 40 milyon 500 bin lira. 240 milyar lira ile 5 bin 900 hastane yapılır. Bir avuç adam Türkiye'den 3 tane GAP, 5 bin 900 hastane, 30 bin okul çaldılar. İhanet demek buna hafif kılır, bunun adı istiladır, İstanbul için işgaldir" diye konuştu. Kendisinin de 6 yıl önce hazırladığı benzer bir rapora göre 50 milyar dolarlık "vurgun" yapıldığını iddia eden Tekin, "Bu büyüklükte bir vurgun ancak şebeke kurmakla yapılır" ifadesini kullandı. Tekin, bugün İstanbul'u beton lobisinin yönetttiğini, bu lobinin İstanbulluların parasını, doğasını ve hayatını çaldığını öne sürdü. İstanbul’da 100 bin imar mağduru olduğunu ifade eden Tekin, bu çeteyle hep birlikte mücadele etmeleri gerektiğini, bunun AK Parti'si, CHP'si, MHP'sinin olmadığını söyledi. İstanbul Büyükşehir Belediye Başkanlığı'na aday olup olmadığına ve CHP'den adaylık için ismi geçenlere yönelik soruya Tekin, şöyle karşılık verdi: "Elbette adayım. Bütün arkadaşlarım çok kıymetlidir, hiçbir arkadaşım rakibim değildir. 4 yıl önce İstanbul'da bütün bu çalışmalara başlayan bir siyasetçiyim. Bugün aday gibi davranıyorum, yarın partim ne yapar o beni hiç ilgilendirmez. Bu çalışmalarımı sekteye uğratacak hiçbir şey içinde değilim. Sahada seçmenlerin çok büyük desteğini görüyorum. Gürsel Tekin'i test etmek istiyorsanız Bağcılar'a, Esenler'e, Sultanbeyli'ye, Esenyurt'a soracaksınız. CHP'nin en az oy aldığı yerlerde, vatandaşların derdine derman olmak istiyoruz. Bu konuda sahada sıkıntımız yok. İstanbul ile ilgili çok ciddi projelerimiz ve güçlü kadrolarımız var. İstanbul'da sadece 16 milyon vatandaşımızın sorununu değil, misafir olan 1 milyona yakın Ortadoğu ve Afrika coğrafyasından gelenlerin de dertlerini dert edindik. Afrikalıların mahallesindeydim geçen hafta. Kaç bin Afrikalı, Ortadoğulu seçmenin olduğunu bilen bir siyasetçiyim. Ortadoğulu, Afrikalı belediye meclis üyelerim bile hazır. 2 bin 800 oyumuz var. Neden olmasın?" Eski Ankara Büyükşehir Belediye Başkanı Melih Gökçek'in MHP'den aday olup olmayacağına yönelik soru üzerine Tekin, "Nişan yapılmış, büyük olasılıkla düğün olacak gibi" dedi.
Küresel piyasalar, Kuzey Kore geriliminin azalmasıyla toparlanma eğilimine girerken, Asya borsalarında yüzde 1'e varan yükselişler yaşanıyor. Kuzey Kore’nin dün sabah Japonya üzerinden geçerek Pasifik Okyanusu’na düşen balistik füze denemesinin ardından Asya ve Avrupa borsalarında negatif bir seyir izlendi. Gelişmeler üzerine ABD Başkanı Donald Trump, Kuzey Kore'ye ilişkin olarak "Bütün seçenekler masada." açıklamasını yaptı. Başbakan Şinzo Abe de konuyla ilgili açıklamasında, Kuzey Kore’den fırlatılan balistik füzenin Japon hava sahasından geçtiğini bildirdi. Füzenin hareketini takip ettiklerini belirten Abe, "Fırlatmanın hemen ardından Japon hükümeti füzenin hareketini yakından takip edip halkın güvenliği için gerekli önlemleri aldı. Füze, bölge barışı ve istikrarına yönelik görülmemiş düzeyde tehdit oluşturuyor." ifadelerini kullandı. ABD'de dün hisse senedi piyasaları, Kuzey Kore haberlerinin etkisiyle negatif açılırken, krizin daha fazla genişlememesi ve savunma şirketleri hisselerindeki yükselişle toparlandı. Dow Jones Sanayi Endeksi yüzde 0,26, Standard &Poor's 500 Endeksi yüzde 0,08 ve Nasdaq Teknoloji Endeksi yüzde 0,30 değer kazandı. Analistler, ABD'nin Teksas eyaletinde hayatı felç eden Harvey Kasırgası'nın, petrol üretim merkezlerinde yol açtığı hasarın ve ABD ekonomisine maliyetine ilişkin gelişmelerin izleneceğini belirterek, ABD'de bugün açıklanacak büyüme verisinin piyasalar tarafından yakından takip edileceğini ifade etti. New York borsasında yaşanan yükseliş Asya borsalarına da yansıdı. Japonya'da Nikkei 225 endeksi yüzde 0,74 artışla 19.506,54 puandan kapanırken, Güney Kore'de Kospi endeksi yüzde 0,06, Hong Kong da Hang Seng endeksi yüzde 0,94 değer kazancıyla, Çin'de Şanghay bileşik endeksi yüzde 0,09 yükselişle seyrediyor. Dün 108,27 seviyelerine gerileyerek 4 ayın en düşük seviyesini gören dolar/yen paritesi ise bugün 109 seviyesinin üzerinde dengelendi. Avrupa borsaları ise dün Kuzey Kore'nin füze denemesinin ardından sigorta şirketlerine gelen etkili satışlarla negatif seyretti. Almanya'da DAX endeksi yüzde 1,46, İngiltere'de FTSE 100 endeksi yüzde 0,87 değer kaybederken, Fransa'da CAC 40 endeksi yatay kapandı. Dün 1,2070 ile Ocak 2015'ten bu yana en yüksek seviyesini gören avro/dolar paritesi ise bugün 1,20 seviyesinin altına geriledi. Avrupa tarafında bugün Avro Bölgesi güven endeksleri ve Almanya enflasyon verileri takip edilecek.  Dün 1.326,04 dolarla 9 Kasım 2016'dan bu yana en yüksek seviyesini gören altının ons fiyatı ise bugün 1.311 dolar seviyelerinde seyrediyor. Brent petrolün varil fiyatı ise 51,80 dolar seviyelerinde işlem görüyor. Yurt içi piyasalarda Kapalıçarşı hariç 30 Ağustos Zafer Bayramı tatili nedeniyle işlem yapılmıyor. Dolar/TL uluslararası piyasalarda yatay seyirle 3,4480, avro/TL yüzde 0,1 yükselişle 4,1320 seviyelerinde bulunuyor.
Necati Şaşmaz'ın kendisinden 20 yaş küçük eşi Nagehan Şaşmaz, ara verdiği üniversite eğitimine devam etme kararı aldı. Posta'nın haberine göre; geçen yıl oğlu Ali Nadir'i dünyaya getiren Şaşmaz, Yıldız Teknik Üniversitesi'nde siyaset bilimi eğitimi alıyordu. Nagehan Şaşmaz 3'üncü sınıfta dondurduğu okuluna geri döndü.
İzmir'in Bornova ilçesinde 2002 yılında 7 yaşındaki Öznur, ablası Demet ve ikizi Özlem Koç'la yolun karşısına geçerken Fatih Gökoğlu'nun kullandığı beton kamyonu 3 kardeşe çarptı.  Kazada Öznur Koç'un sol bacağı diz üstünden koparken; ikizi ile ablası hafif yaralandı.  Olay sonrası aile, şoför ile çalıştığı şirket aleyhine toplam 203 bin TL'lik tazminat davası açtı.  Ailenin avukatı Bülent Öztürk, “Yedi yaşında bir çocuk ve onun hayatı var. Aile bu konuda duyarlı bir aile, en azından çocuğun geleceğini teminat altına almak için böyle bir süreç başlattı” dedi.  5 yıl süren dava sonucunda mahkeme, olayda kusurlu bulduğu şoför ve şirketin Öznur Koç'un ailesine 147 bin lira tazminat ödemesine karar verdi.  Ancak şirket karara itiraz ederek temyize gitti.  Dosyayı inceleyen Yargıtay 11. Hukuk Dairesi de, yerel mahkemenin verdiği tazminatı onadı.  Şoför ve çalıştığı şirket, Özlem Koç'un ailesine yasal faiziyle birlikte 490 bin lira tazminat ödemeye mahkum edildi.  Avukat Öztürk, “Bu olaydan dolayı çok mutlu değiliz. Herhangi bir zafer kazanılmış değil, keşke bu kaza hiç olmasaydı. Ailenin de isteği, çocuğa daha iyi bir gelecek hazırlamaktı” diye konuştu.
Aidatsız kredi kartı kullanan bir tüketici diğer kartlara göre daha sınırlı taksit kullanırken ya da para puan kazanırken, aidatı olan kredi kartı sahipleri ise bu hizmetlerden daha geniş imkanlarla yararlanabiliyor. Tüketiciler Derneği Genel Başkanı Aydın Ağaoğlu, 6502 sayılı Tüketicileri Koruma Kanunun 28 Mayıs 2014 tarihinde yürülüğe girdiğine dikkat çekerek, şu uyarıda bulundu: "Tüketici Kanunu bankaların aidatsız kart çıkartmasını zorunlu kılmaktadır. Bu nedenle tüm tüketiciler bankalarını arasınlar, kredi kartlarının aidatsız hale gelmesini talep etsinler. Bu durumda banka kart aidatı yansıtamaz. Benim kartıma yine yansıtmış, ben yine uğraşmak zorunda kalacağım."   Ağaoğlu, bankaların aidatsız kart talep eden müşterilerine, 'taksit imkanın olmaz, puan vermeyiz' şeklindeki yaklaşımlarını, "tamamen aldatmaca ve bahane" diye neteleyerek, "taksit ve puan" kampanyalarının bireyleri daha çok harcama yapmaya yönlendirmek amacıyla düzenlendiğine dikkat çekti. Tüketiciler harcadıkça, bankaların komisyon gelirlerinin arttığını belirten Ağaoğlu, "Satıcıların da ciroları artıyor; kaybeden ihtiyacından fazla harcama yapan biz tüketiciler oluyoruz" dedi ve ekledi: "Biz ayağımızı yorganımıza göre uzatırız. Taksit de vermeyin, puan da vermeyin; bizlerin de cebinden elinizi çekin. Pek çok zamanda bankların tanıdığı o puanları kullanma imkanı bulamadan, hesabımızdan silindiğini de unutmamak gerekir. Bankalar aidatsız kartlara da taksit tanıyacaktır. Biz buna rağmen 'taksit imkanı var, puan imkanı var' diyerek hesapsız, kitapsız gelir düzeyimizin üzerinde harcamadan kaçınmalıyız."
Kalite standartları yüksek bir sağlık hizmetinin verilebilmesi için, iyi eğitim almış sağlık profesyonelleri gerekiyor. Daha kaliteli eğitim vermek için gösterilen çabalar neticesinde tıp eğitimi maliyetleri ise her geçen gün artıyor.  Medimagazin’den Dr. İbrahim Ersoy’un haberine göre, Gülhane Askeri Tıp Akademisi (GATA)’nde yapılan bir çalışmada, sağlık sistemi bünyesinde kompleks bir yapı içerisinde verilen tıp eğitimine yönelik gider yerlerinin ve gider çeşitlerinin belirlenerek, geleneksel maliyetlendirme yöntemleri ile toplam ve öğrenci başına maliyetlerinin hesaplanması amaçlandı. Bu amaçla, öğretim elemanları ve eğiticilerin öğrenciler ile direkt temas süreleri dikkate alınıp “normal maliyet” yöntemi kullanılarak tıp fakültesi maliyetleri hesaplandı.  GATA Sağlık Hizmetleri Yönetimi Bilim Dalı Doktora Öğrencisi Hüseyin Abuhanoğlu ve arkadaşları tarafından yapılan araştırmada, GATA’nın 2009-2010 eğitim-öğretim yılı eğitim programları ile mali ve idari işlerin takip edildiği birimlerden ulaşılan veriler kullanıldı.  Sağlıkta Performans ve Kalite Dergisi’nde yayımlanan araştırmada, altyapı giderlerinden temizlik giderlerine, laboratuvar giderlerinden elektrik-su giderlerine kadar tüm harcamalar ayrı ayrı hesaplandı.  Araştırmada 542 öğrencinin eğitim gördüğü 2009-2010 eğitim-öğretim yılında tıp fakültesinde bir öğrencinin bir sınıftaki ortalama maliyetinin 32.944,77 TL olduğu tespit edildi. Bu tutar, o yılki dolar kuru üzerinden hesaplandığında ise bir sınıftaki bir öğrencinin maliyeti ortalama 21 bin 832 dolara denk geliyor.  Maliyet hesaplarına sınıflar bazında bakıldığında ise maliyeti en yüksek sınıflar sırasıyla 5, 4, 3, 6, 2 ve 1. sınıf olarak sıralandı.  Araştırmacılar, eğitim ve araştırma hastanelerinde sağlık hizmetinin sunumu yanında verilen eğitim ve araştırma hizmetlerinin eğitim hastanesinin genel maliyetlerini yükselttiğini belirtirken, sağlık hizmetlerinin düşük maliyetle kaliteli olarak sunulabilmesi için bu tür hastanelerde verilen eğitim hizmetlerinin ayrıca finanse edilmesi gerektiğini ifade etti.  Araştırma sonucunda tıp fakültesi maliyetlerinin kurumun misyonuna, bulunduğu coğrafyaya göre farklılık gösterebildiği belirtilirken, tıp eğitimine yönelik giderlerin ayrı izlenebilmesi için gerekli tedbirler alındığında maliyetlerin tam olarak belirlenebileceği ifade edildi.
'den   haberi geldi. Hakkari'nin Ağaçdibi Köyü kırsalında PKK'lı teröristlerle güvenlik güçleri arasında çıkan çatışmada 3 asker şehit oldu, 3 asker yaralandı.  Çatışma, saat 11.00 saralarında merkeze yaklaşık 25 kilometre uzaklıkta bulunan Hakkari-Çukurca karayolu üzerindeki Ağaçdibi Köyü kırsal kesiminde meydana geldi.  5 teröristin ölü ele geçirildiği çatışmada yaralanan askerler Hakkari Devlet Hastanesi'ne kaldırıldı. Bölgede hava destekli operasyon başlatıldı.
IMF, Başbakan Tayyip Erdoğan'ın yakın zamanda IMF süreciyle ilgili kaygılarını dile getirdiğini ve bu çerçevede Türkiye'ye yenilenmiş bir politika ve reform önerileri paketi sunduğunu açıkladı.  Ancak IMF'nin yeni teklifi henüz hükümete ulaşmadı. Ankara-Eskişehir arasında hizmet verecek hızlı trenin ilk seferinde gazetecilere açıklama yapan Erdoğan, yeni teklifin henüz kendilerine henüz ulaşmadığını açıkladı.  Erdoğan, ekonomide olağanüstü gelişmeler olmaması durumunda vergi artırımı olmayacağını da kaydetti.  Erdoğan, bütçeye ilişkin yaptığı değerlendiremede şunları söyledi: '''Çok ciddi bir düşüş asla planlamıyoruz. Yüzde 6'nın üzerine asla çıkmayacağız. IMF de zaten yatırım yapmamızı istiyor. Bir taraftan da kalıcı gelir kaynaklarını söylüyor. Gelir kaynağı bazen kalıcı olmaz, geçici olur. Bugün sen geçici bir şeyle rahatlatırsın ben bunu seruma benzetiyorum. Serum daimi midir? Serum daimi değildir, geçicidir. Bir an seni serum çadırına alırlar, sen o an atlatırsın. Atlattıktan sonra da sağlığın zaten kalıcı hale gelir. Kalıcı gelir kaynağı dediğin zaman bir defa ekonominin karakterinde bu yok. Ekonomide hiçbir şey kalıcı olmaz, değişebilir.'' Sanayi ve Ticaret Bakanı Zafer Çağlayan da Muş'ta yaptığı açıklamada, IMF tarafından dün yapılan açıklamanın görüşmelerin belli bir noktaya geldiğini gösterdiğini belirterek, hükümetin IMF ile anlaşmama gibi bir plan ve programının olmadığını söyledi.    IMF ile anlaşma sürecinin bir pazarlık süreci olduğunu ifade eden Çağlayan, ''IMF bir taraftan ülkelerin milli gelirlerinin en az yüzde 2'si kadar o ülkelerin para harcamasını tavsiye etti. Bir taraftan bunu söyleyen IMF'nin Türkiye'ye farklı şeyler söylememesi lazım'' dedi. Devlet Bakanı Mehmet Şimşek, yarın IMF Başkanı'yla biraraya gelecek. Yeni teklife ilişkin detayların burada görüşülmesi bekleniyor.
Göynük'ün Çatacık Köyü Tabaklar Çiftlik Mahallesi'nde oturan Orhan Gürsel, önceki gün akşam saatlerinde, çalıştığı tavuk şirketine ait soğuk hava deposundan çıkarak evine gitti. Gürsel, saat 22.28'de Facebook'taki kişisel sayfasının paylaşıma açık duvarına, "Büyük acılara tutuştuğum gün çok uzaklarda da olsan yine gel. Bu öldürecesine sevdiğine gel. Ne olur tanrıya kavuştuğun gün beni unutma" yazdı.  Gürsel, bir dakika sonra da ikinci ileti olarak, "Millet herkes hakkını helal etsin" yazdı. Gürsel daha sonra kafasına dayadığı av tüfeğini ateşledi. DHA'nın haberine göre; Gürsel iddiaya göre, bir arkadaşını telefonda arayarak intihar edeceğini söyledi. Bunun üzerine arkadaşı, Erhan Gürsel'i arayarak kardeşinin intihar edebileceğini söyledi.  Eve giden ağabeyi, kardeşini kanlar içerisinde buldu. Mudurnu Devlet Hastanesi'ne kaldırılan Orhan Gürsel, yapılan tüm müdahalelere rağmen kurtarılamadı. Orhan Gürsel'in cesedi Adli Tıp Kurumu'na gönderilirken, jandarma olayla ilgili soruşturma başlattı.
Ahmet Sevinç, 7 ay önce down sendromlu akrabalarının ateşle oynarken bebek arabasını tutuşturması sonucu ağır yaralandı. Ahmet'in gözlerini, el ve kollarını kaybetmemesi için ameliyat olması gerekiyor.  Ailesi, 5 yıl süren tedavinin ardından evlat sahibi olmuştu. Sivil toplum kuruluşları, Ahmet Sevinç'in ameliyat ve diğer giderlerinin karşılanması için yardım kampanyası başlattı. Ailenin 3 ameliyat ve tıbbi malzemeler için yaklaşık 300 bin liraya ihtiyacı var.
50. Uluslararası Antalya Altın Portakal Film Festivali'nde en iyi film ödülünü "Cennetten Kovulmak" ve "Kusursuzlar" filmleri paylaştı.  Festival dün akşam yapılan kapanış galası ve ödül töreniyle sona erdi.  Sinema dünyasının ünlü isimleri, Cam Piramit Kongre ve Fuar Merkezi'nde düzenlenen ödül törenine kırmızı halıdan geçerek geldi.  Gecede "En İyi Film" ödülünü yönetmenliğini Ferit Karahan'ın yaptığı "Cennetten Kovulmak" ve Ramin Matin'in yönettiği "Kusursuzlar" filmleri paylaştı.  "En İyi Kadın Oyuncu" ödülü ,"Meryem" filmindeki rolüyle Zeynep Çamcı'ya verildi.  "En İyi Erkek Oyuncu" ödülü "Uzun Yol" filmindeki rolüyle Hakan Yufkacıgil'in oldu.  "En İyi Yardımcı Kadın Oyuncu" ödülü, "Cennetten Kovulmak" adlı filmindeki performansıyla Gülistan Acet'in oldu.  "En İyi Yardımcı Erkek Oyuncu" ödülünü, "Uzun Yol" adlı filmdeki rolüyle Ahmet Özarslan kazandı.  "En İyi Yönetmen" ödülüne "Kusursuzlar" adlı filmin yönetmeni Ramin Matin layık görüldü. Matin, Film Yönetmenleri Derneği (FİLMYÖN) En İyi Yönetmen Ödülü'nü de aldı.  "En İyi İlk Film" ödülü Zeynep Dadak ve Merve Kayan'ın birlikte yönettiği "Mavi Dalga" filminin oldu.  "Jüri Özel Ödülü, "Cennetten Kovulmak" adlı filmin küçük oyuncusu Rojin Tekin'e verildi.  "BAKA En İyi Müzik Ödülü", "Meryem" adlı filmle Yuki Yamamoto'nun oldu.  "EXPO 2016 En İyi Senaryo Ödülü", "Mavi Dalga" adlı filmin senaristleri Zeynep Dadak ve Merve Kayan'ın oldu.  "BAKA En İyi Görüntü Yönetmeni Ödülü", "Meryem" adlı filmle Feza Çaldıran'a verildi.  "En İyi Kurgu" ödülünü "Mavi Dalga" adlı filmle Çiçek Kahraman aldı. SİYAD Jürisi Ulusal Film Ödülü, yönetmen Serdar Temizkan'ın "Kutsal Bir Gün" adlı filmine verildi.  Antalya Kent Konseyi Jüri Özel Ödülü, Atalay Taşdiken'in "Meryem" adlı filminin oldu. Behlül Dal Jüri Özel Ödülü'ne ise Ömer Leventoğlu'nun "Mavi Ring" filmi layık görüldü.  Gecede Uluslararası Uzun Metraj Film Yarışması'nda En İyi Film Ödülü Nawapol Thamrongrattanarit'in "36" filminin oldu.  Uluslararası Uzun Metraj Film Yarışması'nda Sinema Yazarları Derneği (SİYAD) Jürisi Uluslararası Film Ödülü ve Gençlik Jürisi Ödülü'ne Ramon Zürcher'in "The Strange Little Cat-Tuhaf Kedicik" filmi layık görüldü.  En İyi Belgesel Ödülü, Piran Baydemir "Fecira" ve Birnur Pilavcı "Tek Başına Dans" filmlerine verildi.  BAKA En İyi İlk Belgesel Ödülü Doğu Akıncı'nın "Mustafa'nın Yaşam Zinciri" adlı filminin oldu.  Belgesel Jüri Özel Ödülü, Nezahat Gündoğan'ın "Hay Way Zaman" adlı filmine gitti.  Bu yıl ilk kez Batı Akdeniz Kalkınma Ajansı'nın (BAKA) katkılarıyla verilen BAKA En İyi Kısa Film Ödülü'nü Gülistan Acet'in "Karpuz Cenneti" ile Onur Yağız'ın "Patika" adlı filmleri paylaştı.  Ayce Kartal'ın "Tornistan" adlı filmine de Jüri Özel Ödülü verildi.  Gecede Halkın Portakalı Ödülü, yapımcı yöntemen Biket İlhan tarafından Çapulcular adlı ekip tarafından çekilen "Yansıma" adlı filme verildi.  Gecenin sonunda ödül alan tüm sanatçılar, hatıra fotoğrafı çektirdi.
ABD'li golfçü Tiger Woods, alkollü araç kullandığı gerekçesiyle ülkesinde gözaltına alındı. Polis kaynaklarından yapılan açıklamada, ABD'nin Florida eyaletine bağlı Jupiter kentinde alkollü araç kullanırken yakalanan 41 yaşındaki Woods'un gözaltına alındığı bildirildi. Tecrübeli golfçünün gözaltına alındıktan birkaç saat sonra serbest bırakıldığı ifade edildi. Kariyerinde 14 önemli turnuvada şampiyonluğu bulunan ve dünyanın en çok kazanan sporcuları arasında yer alan Woods, son yıllarda üst üste sakatlıklar yaşadı. Nisan 2014 ve Eylül 2015'te sırtından ameliyat edilen Woods, kronikleşen ağrısının sürmesi üzerine dünya sıralamasında zirveden ilk 500'ün dışına kadar geriledi.
,   Genel Kurulunda kabul edilerek yasalaştı. Kanuna göre, sanayi işletmelerinin, her yıl hafta tatillerinde çalışabilmek için belediyelerden hafta sonu çalışma ruhsatı alma zorunluluğu kalkacak.  Sicili Kanunu'ndaki sanayici tanımı yeniden yapılarak, bilişim teknolojisi ve yazılım üreten işletmeler de bu kanun kapsamına alınıyor. Yeni kurulan sanayi işletmelerinin takibi ve üretim faaliyetine başlamadan önce yükümlülükleri konusunda bilgilendirilmesi amacıyla ön kayıt sistemi getiriliyor. Sanayi işletmeleri,  , Sanayi ve  Bakanlığında tutulacak sanayi siciline kaydedilecek, üretim faaliyetine başlamadan önce sanayi siciline ön kayıt yaptıracak. Kayıt işlemleri, elektronik ortamda olacak, beyannamelerin elden veya posta ile gönderme zorunluluğu kaldırılacak. Sanayi sicilinde kaydı olmadığı tespit edilen sanayi işletmelerine, süresinde sanayi siciline tescil ettirmeyenler için verilen idari para cezası kesilecek. Sanayi işletmelerinden, faaliyette olup olmadığına bakılmaksızın sanayi siciline kaydolmayıp, düzenlemenin yürürlüğe girdiği tarihten itibaren 1 yıl içinde sanayi siciline kaydolup sanayi sicil belgesi alanlar hariç, bu tarihe kadar kaydolmayanlar hakkında idari para cezası uygulanacak. İşletmesinde meydana gelen değişiklikleri, verilmesi gereken beyannameleri vesenelik işletme cetvellerini, düzenlemenin yürürlüğe girdiği tarihten önce süresi içinde vermeyenlere idari para cezası uygulanmayacak. İşletmelerin organize sanayi bölgeleri, serbest bölgeler, endüstri bölgeleri, teknoloji geliştirme bölgeleri ve sanayi sitelerinde yapacakları yatırımlarda yatırım maliyetinin azaltılması amacıyla bu bölgelerde bulunan arsaların tahsisine ilişkin sözleşme ve taahhütnamelerden damga vergisi alınmayacak. Yine bu bölgelerde bulunan arsaların tahsisi nedeniyle şerhi gerektiren işlemleri, bu arsa ve üzerine inşa edilen binaların tahsis sözleşmeleri uyarınca tahsis edilenlere devir ve tescil işlemleri, bu arsa üzerine inşa edilen binaların cins değişikliği işlemleri, harçlardan muaf olacak. İşletmelerin bu alanlardaki binaları, emlak vergisinden istisna tutulacak. Organize sanayi bölgeleri, serbest bölgeler, endüstri bölgeleri ve sanayisitelerinde yer alan binalara daimi olarak emlak vergisi muafiyeti getirildiği için kanunda yer alan benzer mahiyetteki geçici muafiyetler kaldırılacak. , üniversitelerin ihtisaslaşmasına yönelik çalışmalar yapacak ve bu konuda karar verecek. Yaş haddini dolduracakları tarihten önce başvurmuş olup sözleşme tarihi itibarıyla öğretim üyesi kadrolarında bulunanlardan yükseköğretim kurumlarınca belirlenen bölüm ve programlarda görevlerinde kalmalarında fayda görülenler, yükseköğretim kurumunun teklifi ve YÖK'ün onayı ile emeklilik yaş hadlerini doldurdukları tarihten itibaren 75 yaşını geçmemek üzere emeklilik veya yaşlılık aylığı bağlanıncaya kadar birer yıllık sürelerle sözleşmeli olarak çalıştırılabilecek. Sigortalık veya iştirakçilik ilişkisi önceki kadro unvanları esas alınmak suretiyle devam edecek. Öğretim üyelerinin tabi olduğu yasak, ödev ve sorumluluklar ile disipline ilişkin hükümler bu şekilde çalıştırılanlar hakkında da uygulanacak. Uygulamaya ilişkin usul ve esaslar Maliye Bakanlığının uygun görüşü üzerine YÖK tarafından belirlenecek. Organize sanayi bölgelerinde kurulan meslek yüksekokullarında öğrenim gören her bir öğrenci için YÖK bütçesine bu amaçla tahsis edilen ödenekten eğitim desteği verilecek. Bilimsel araştırma projelerine ilişkin ödeneklerin kullandırılmasında, proje kapsamında görevlendirilecek tezli yüksek lisans ve doktora programlarındaki öğrencilere, Yüksek Öğrenim Öğrencilerine Burs, Kredi Verilmesine İlişkin Kanun hükümlerine tabi olmaksızın belirlenecek miktarlarda burs verilecek. Kanunla, akademisyen milletvekillerinin, milletvekilliğinin sona ermesinin ardından üniversitelerde görev yapmaları halinde özlük haklarına ilişkin düzenleme de yapıldı. Nevşehir'de Kapadokya, Ankara'da Ostim Teknik ile Ankara Güzel Sanatlar üniversiteleri kurulacak. TBMM Genel Kurulunda kabul edilen Sanayinin Geliştirilmesi ve Üretimin Desteklenmesi Amacıyla Bazı Kanun ve KHK'larda Değişiklik Yapılmasına Dair Kanun'a göre, yükseköğretim kurumları, Ar-Ge ve yenilikçilikle ilgili olarak kamu, özel sektör ile işbirliği yapmak, üretilen bilgi, yapılan buluşları fikri mülkiyet kapsamında koruma altına almak, uygulamaya aktarmak üzere sermaye şirketi statüsünde teknoloji transfer ofisi kurabilecek. Ofisin kuruluş sermayesi, bilimsel araştırma projesi kaynaklarından veya döner sermaye gelirlerinden karşılanabilecek. Ofiste, işçi ve yabancı uyruklu personel çalıştırılabilecek. Ofisler ile bunların yürüttükleri faaliyetler için Devlet İhale Kanunu hükümleri uygulanmayacak. Devlet üniversitelerinde fiilen 6 yıl çalışan öğretim üyelerine, yurt içi ve yurt dışında alanıyla ilgili Ar-Ge niteliğinde çalışmak üzere 1 yıl süreyle ücretli izin verilebilecek. Bu kişiler ikinci defa ücretli izin alabilecek ancak bunun için iznin sona erdiği tarihten itibaren asgari 6 yıl süreyle bir devlet yükseköğretim kurumunda görev yapacak. Devlet üniversitelerinin uygulama ve araştırma merkezlerinde, araştırma enstitülerinde sadece Ar-Ge faaliyetlerinde bulunmak veya öğretim üyelerinin yürüttükleri Ar-Ge kapsamındaki projelere yardımcı olmak üzere doktora ile tıpta, diş hekimliğinde, eczacılıkta ve veteriner hekimlikte uzmanlık veya sanatta yeterlik eğitimi sonrasındaki 7 yıl içinde kalmak kaydıyla en fazla 3 yıl süreyle sözleşmeli olarak doktora sonrası araştırmacı istihdam edilecek. Yükseköğretim Kalite Güvencesi Sistemi, yükseköğretim kurumlarının eğitim öğretim ve araştırma faaliyetleri ile idari hizmetlerinin iç, dış kalite güvencesi, akreditasyon süreçleri, bağımsız dış değerlendirme kurumlarının yetkilendirilmesi süreçlerine ilişkin esasları içerecek. İdari ve mali özerkliğe sahip, kamu tüzel kişiliğini haiz ve özel bütçeli Yükseköğretim Kalite Kurulu kurulacak. Kurul, yükseköğretim kurumlarının eğitim öğretim ve araştırma faaliyetleri ile idari hizmetlerinin kalite düzeylerine ilişkin ulusal ve uluslararası kalite standartlarına göre değerlendirmeler yapacak, iç, dış kalite güvencesi, akreditasyon süreçleri ve bağımsız dış değerlendirme kurumlarının yetkilendirilmesi süreçlerini yürütecek. Yükseköğretim Kalite Kurulu, 13 üyeden oluşacak. Kurulda, YÖK Genel Kurulunca ve Üniversitelerarası Kurulca seçilen 3'er, Milli Eğitim Bakanlığı, Mesleki Yeterlilik Kurumu, Türk Akreditasyon Kurumu, TÜBİTAK, Türkiye Sağlık Enstitüleri Başkanlığı, TOBB ile öğrencileri temsilen birer kişi yer alacak. Yükseköğretim Programları Danışma Kurulu, yükseköğretim alanındaki istihdam odaklı politikaları oluşturulacak, geliştirecek, buna bağlı yeni açılacak eğitim programları ve kontenjanların planlanmasına yönelik süreçlerde öneride bulunacak. Meslek Yüksekokulları Koordinasyon Kurulu, meslek yüksekokulları veprogramların açılmasına yönelik standartların belirlenmesi, mevcut programların geliştirilmesi, izlenmesi, mezunların istihdamı ile lisans tamamlama süreçlerine ilişkin görüş ve önerilerde bulunacak. YÖK, 1 Ocak 2023'e kadar, devlet üniversitelerinin fen ve mühendislik bilimleri lisans öğrencilerinin, öğrenimlerinin son yılında bir yarıyılı özel sektör işletmelerinde, teknoparklarda, araştırma altyapılarında, Ar-Ge merkezlerinde ya da sanayi kuruluşlarında uygulamalı eğitimle tamamlamalarını zorunlu kılmaya, bu bölümleri belirli yükseköğretim kurumlarıyla veya belirli fakülte ya da bölüm ve programlarla sınırlı tutmaya yetkili olacak. Öğrencilere, uygulamalı eğitimleri sırasında asgari ücretin net tutarının yüzde 35'i ücret olarak ödenecek. İlke Eğitim ve Sağlık Vakfınca Nevşehir'de Kapadokya Üniversitesi, Ortadoğu Sanayi ve Ticaret Merkezi Araştırma Geliştirme Eğitim Kalkınma ve Danışma Vakfınca Ankara'da Ostim Teknik Üniversitesi ile Ankara Güzel Sanatlar Üniversitesi kurulacak. Ayrıca bazı üniversitelerin adları da değiştirilecek. Yüzüncü Yıl Üniversitesinin adı Van Yüzüncü Yıl Üniversitesi, Acıbadem Üniversitesinin adı Acıbadem Mehmet Ali Aydınlar Üniversitesi, Ömer Halisdemir Üniversitesinin adı Niğde Ömer Halisdemir Üniversitesi, İstanbul Kemerburgaz Üniversitesinin adı Altınbaş Üniversitesi, Uluslararası Antalya Üniversitesinin adı Antalya Bilim Üniversitesi olacak.  Gelirleri Kanunu'nda da değişiklik yapılıyor. Bandrolsüz cihaz satışı yapanlara kesilen cihaz bedeli tutarındaki idari para cezası, bandrol ücretinin iki katına düşürülecek, bu cihazları satın alanlara kesilen idari para cezaları kaldırılacak. Kanunda belirtilen diğer cihazlar içinde yer alan "cep telefonları, bilgisayarlar ve tablet bilgisayarlar, taşıtlar, uydu alıcıları ve set üstü medya kutuları" tek tek olmak üzere Bakanlar Kurulu kararına istinaden yapılan uygulamayı açıklığa kavuşturmak üzere bandrol oranları sıralanıyor. Buna göre, bandrol oranları; cep telefonları için yüzde 6, bilgisayar ve tablet bilgisayarlar için yüzde 2, taşıtlarda yer alan bandrole tabi cihazların ayrı ayrı tevsik edilememesi halinde, imalatta taşıtın satış faturasındaki KDV matrahı, ithalatta ise gümrük giriş beyannamesindeki KDV matrahı üzerinden kara taşıtları için yüzde 0,4, diğer taşıtlar için yüzde 0,01, video görüntü veya ekranına bağlantı yapılmak üzere tasarlanan televizyon alıcıları için yüzde 10, bu cihazların dışında kalan ve görsel, işitsel yayınları alabilen her türlü cihazlar için yüzde 10 olacak. Sanayi siciline kayıtlı işletmelerin maliyet yüklerinin azaltılması amacıyla üretime yönelik elektrik kullanımlarından TRT payı alınmayacak. Mekansal strateji, çevre düzeni ve 1/25.000 ölçekli nazım imar planlarında, OSB, endüstri bölgesi, sanayi sitesi ve teknoloji geliştirme bölgesine ilişkin kararların alınmas��, değiştirilmesi Bilim, Sanayi ve Teknoloji Bakanlığının uygun görüşüne tabi olacak. Oduna dayalı orman ürünü satışlarında; satış bedeli üzerinden yüzde 3'e kadar alıcılardan tahsil edilen ağaçlandırma fonu ile bu satışlardan yüzde 3 tahsil edilen orman köylülerini kalkındırma fonu paylarını, sıfıra kadar indirmeye veya yüzde 3'ü geçmemek üzere belirlemeye Bakanlar Kurulu yetkili olacak. Mesleki Eğitim Kanunu'ndaki "staj" tanımı değiştirilecek, yükseköğretim kurumlarında verilen her düzeydeki alana özgü olarak belirlenen teorik veuygulamalı ders staj kapsamında sayılmayacak. Yükseköğretim kurumlarında staj yapan öğrencilere de staj ücreti ödenecek.  ve 'ta, Bakanlar Kurulu kararıyla kıyı dolgu alanlarda; mevcut en iyi teknikleri kullanan endüstri bölgesi ile Hususi Hastaneler Kanunu kapsamında kalan sağlık tesisleri hariç olmak üzere Sağlık Bakanlığının önerisi ve Bakanlar Kurulunca alınacak kamu yararı kararı doğrultusunda sağlık bölgeleri kurulabilecek. Kıyı dolgu alanlarda doldurma veya kurutmayı yapacak ilgili idarenin valiliğe iletilen teklifi, valilik görüşüyle birlikte Çevre ve Şehircilik Bakanlığına gönderilecek. Bakanlık, ilgili kuruluşların görüşünü de alarak teklifi inceleyecek. Uygun bulunması halinde ilgili idare tarafından uygulama imar planı hazırlanacak. Bu yerler için yapılacak planlar hakkında İmar Kanunu hükümleri uygulanacak ancak Turizmi Teşvik Kanunu ile Endüstri Bölgeleri Kanunu kapsamında kalan alanlardaki planlar söz konusu kanunlara göre onaylanacak. Doldurma vekurutma işlemleri yürürlükteki mevzuat hükümlerine göre yapılacak. Bu araziler devletin hüküm ve tasarrufu altında olacak, özel mülkiyet konusu olamayacak. Küçük ve Orta Ölçekli İşletmeleri Geliştirme ve Destekleme İdaresi Başkanlığı (KOSGEB), söz konusu işletmelere verilecek destekler için belirlenen usul veesaslar doğrultusunda erken ödeme yapacak; destek politikalarının tasarım süreçlerinde faydalanılmak ve sunulan hizmetlerin hızlı, kaliteli, basitleştirilmiş, düşük maliyetli şekilde yerine getirilmesini sağlamak üzere kamu kurum vekuruluşları ile gerçek ve tüzel kişilerden, işletme ve girişimcilere ait bu hususlara ilişkin her türlü bilgi ve veriyi alacak, analiz edecek.  hesaplarına yatırılan aidat tutarları yıllık safi gelir üzerinden alınacak. Ödenen aidat tutarlarının tespitine ilişkin kanıtlayıcı belgeler, ilgili kurum vekuruluşlarca KOSGEB'e gönderilecek. Kanıtlayıcı belgeleri zamanında göndermeyenlere, 10 bin liraya kadar idari para cezası uygulanacak. Özelleştirme kapsam ve programı kapsamında, yürürlükten kalktığı için birleştirilen kuruluşlarda çalışan ya da istifa, emeklilik, iş akdinin feshi ve ölüm gibi nedenlerle ayrılanların, işten ayrılmadan önce kendisinin ödemediği ancak kuruluşların ödediği sendika üyelik aidatları ve faizleri bu kişilere rücu edilmeyecek. OSB İLE İLGİLİ DÜZENLEMELER OSB yer seçimleri kararlarında, komisyondaki herhangi bir kurum, kuruluşun olumsuz görüş vermesi ve oy birliği sağlanamaması durumunda nihai kararı Bilim, Sanayi ve Teknoloji Bakanlığı verecek. OSB alanı içinde Hazine veya kamu kurum ve kuruluşlarına ait arazilerin bulunması halinde bu araziler, yatırımların ve istihdamın teşviğine dair kanun kapsamındaki illerde bedelsiz devredilecek. Diğer illerde ise harca esas değerleri üzerinden peşin veya taksitle OSB'lere satılacak. Yer seçiminin kesinleşmesinden sonra OSB sınırları dışında kalan alanların planlanmasını, Çevre ve Şehircilik Bakanlığı veya ilgili belediye en geç 1 yıl içinde yapacak. Yer seçimi kesinleştirilen alandaki büyükşehir, il, ilçe, belde belediyeleri, TOBB Kanunu'na göre kurulan sanayi odası, yoksa ticaret ve sanayi odası, o da yoksa ticaret odası, il özel idaresi veya yatırım izleme ve koordinasyon başkanlığı temsilcileri ile alanın hiçbir belediye sınırı içinde olmaması halinde il belediyesi, ilçe belediyeleri ile bu ilçelerdeki odalar valilik uygun görüşüne istinaden OSB kuruluşunda yer alabilecek. Tüzel kişilik kazanan OSB'lerden, kuruluş tarihinden itibaren 6 ay içinde kamulaştırma işlemlerine başlayıp 2 yıl içinde uzlaşılamayan tüm parseller için tespit ve tescil davası açmayan veya tüm parseller için açılan davalar neticesinde bedeli ödemeyen OSB'lerin tüzel kişilikleri, tasfiye süreci başlatılarak resen terkin edilebilecek. OSB'lerin su, elektrik ve doğalgaz gelirleri haczedilemeyecek veamacı dışında kullanılamayacak. OSB'ler, katılımcılardan bağış alamayacak. TBMM Genel Kurulunda kabul edilen Sanayinin Geliştirilmesi ve Üretimin Desteklenmesi Amacıyla Bazı Kanun ve KHK'larda Değişiklik Yapılmasına Dair Kanun'a göre, Organize Sanayi Bölgesi (OSB) adına kamulaştırma yapacak idare, kamulaştırma kanunu uyarınca oluşturacağı kıymet, takdir ve uzlaşma komisyonlarında organize sanayi bölgesinden en az bir üyenin görevlendirilmesini isteyecek. Tanınacak sürede görevlendirme yapılmaması halinde ilgili idare komisyon üyelerinin tamamını kendi bünyesinden seçecek.  Organize Sanayi Bölgesinin müteşebbis heyetinin yapısında değişikliğe gidiliyor.  Buna göre, müteşebbis heyet, OSB'nin kuruluşuna katılan kurum vekuruluşların karar organlarınca, organlarında görevli olanlardan veya mensupları arasından tespit edilecek 15 asıl ve 15 yedek üyeden oluşacak. Müteşebbis heyette yer alan üyeler, vali hariç 4 yıl için seçilecek ve temsil ettikleri kurum ve kuruluşlardaki görevleri sona erdiğinde üyelikleri düşecek. OSB organlarında görev alanlar vali hariç diğer OSB'lerin organlarında görev alamayacak.  OSB'lerin su, elektrik ve doğalgaz gelirleri haczedilemeyecek ve amacı dışında kullanılamayacak. OSB vermekle yükümlü olduğu hizmetlerle ilgili katılımcılardan bağış alamayacak. Katılımcılar hakkında mahkemelerce verilen ihtiyati tedbir ve iflas erteleme kararları, katılımcıların bu madde uyarınca OSB'ye olan elektrik, su, doğalgaz borçlarının ifası, takibi ve tahsilini durdurmayacak, yükümlülüklerin yerine getirmesine engel oluşturmayacak. OSB'lere faaliyetleri için gerekli olan ve bakanlıkça uygun görülecek projeler için kredi verilebilecek, finans kuruluşlarından kullanılan krediler için ise kredi faiz desteği sağlanabilecek. OSB'lerde müteşebbislere tahsis edilen arsaların tapuları, katılımcı tarafından tahsis bedelinin tümüyle ödenmesi veya tahsis bedelinden kalan borç için teminat mektubu verilmesi, OSB'nin kesin olarak belirleyeceği arsa bedelleriyle yapılacak diğer yatırımlara itirazsız katılacağına ilişkin noter tasdikli taahhütname vermesi hallerinde tesisi üretime geçenlere geri alım hakkı şerhi konulmadan, tesisi üretime geçmeyenlere ise geri alım hakkı şerhi konularak verilecek. Katılımcının yönetmelikte belirlenen süreler içinde üretime geçmemesi ve kredi sözleşmesinin sona ermesi durumunda, tahsis için ödenen tutar toplamının tahsis tarihinden sonraki yıllar için yeniden değerleme oranlarına göre güncellenmesiyle elde edilen tutarın ilgilinin banka hesabına yatırılmasını müteakip, parsel OSB adına tescil edilebilecek. Hizmet ve destek alanları haricinde OSB'lerde yer alan her bir parselde, bir katılımcı ya da katılımcının kiracısı üretim yapabilecek. Türk Ticaret Kanunu'nda tanımlanan hakim ve bağlı şirketler bu hükümden istisna olacak. OSB'ler, Bakanlıktan izin almak kaydıyla ayrı şirket kurma şartı aranmaksızın, OSB alanı içerisinde öncelikle kendi ihtiyacı olmak üzere elektrik üretim tesisleri kurma ve işletme hakkına sahip olacak. OSB'deki katılımcılar elektrik üretim tesisleri kurmak ve işletmek için OSB'den izin alacak. OSB'de yer alan kuruluşlar altyapı ihtiyaçlarını OSB'nin tesislerinden karşılayacak. OSB'nin izni olmaksızın altyapı ihtiyaçları başka yerden karşılanamayacak, münferiden tesis kurulamayacak. OSB tüzel kişiliği, bu kanunun uygulamasıyla ilgili işlemlerde her türlü vergi, resim ve harçtan muaf olacak.  OSB katılımcılarının enerji giderlerine dair düzenlemeler, serbest piyasa koşullarıyla oluşmuş fiyatlara müdahale edilmeksizin, Bakanlar Kurulunca yapılacak. Atık su arıtma tesisi işleten bölgelerden, belediyelerce atık su bedeli alınmayacak. OSB ve Organize Sanayi Bölgesi Üst Kuruluşunun (OSBÜK) organlarının üyeleri ile personeli, Bakanlığın talep etmesi halinde her türlü belge, defter, kayıt vebilgileri ibraz edecek, örneklerini noksansız, istenilen süre içerisinde ve gerçeğe uygun verecek, para ve para hükmündeki evrakı gösterecek, bunların sayılması ve incelenmesine yardımcı olacak, yazılı bilgi taleplerini karşılayacak. OSB ve OSBÜK organ üyeleri ile personeli, kendi kusurlarından ileri gelen zararlardan sorumlu olacak. Bu kişiler para ve para hükmündeki evrak vesenetler ile bilanço, tutanak, rapor, defter ve belgeler üzerinde işledikleri suçlardan dolayı devlet memurları gibi cezalandırılacak. OSB kuruluş protokolü OSB'nin oluşumuna katılan kurum veya kuruluşlarca hazırlanacak ve Bakanlıkça onaylanacak. Bakanlık gerekli gördüğü hallerde veya şikayet üzerine OSB'lerin ve OSBÜK'ün her türlü hesap ve işlemlerini denetlemeye ve tedbir almaya yetkili olacak. Görevleriyle ilgili suçlamalardan dolayı haklarında soruşturmaya başlanan OSB ve OSBÜK organ üyeleri ile personeli, tedbiren 3 aya kadar geçici olarak görevden uzaklaştırılabilecek. Yargılama sonuçlanıncaya kadar mahkemeden görevden uzaklaştırma kararı istenebilecek.  Görevden uzaklaştırılan personel, Bakanlık kararıyla veya haklarında kovuşturmaya yer olmadığı ile mahkumiyetlerine karar verilmediği takdirde, kalan görev sürelerini tamamlamak üzere işlerine dönecek. OSBÜK, OSB'ler arası uygulama birlikteliği ve iş birliğini sağlayacak, dayanışmayı temin edecek, OSB'lerin sorunlarının çözümüne yönelik ilgili kurum ve kuruluşlar nezdinde girişimde bulunacak ve çalışmalar yapacak, Bakanlık ile OSB'ler arasında koordinasyonu sağlayacak ve Bakanlıkça verilen görevleri yerine getirecek. Bakanlar Kurulu kararı ile belirlenen il ve ilçelerdeki OSB'lerde yer alan parseller, tamamen veya kısmen bedelsiz tahsis edilebilecek. Bakanlık kredisi kullanan OSB'deki tahsis edilmeyen parseller, en az 10 kişilik istihdam öngören yatırımlara girişen gerçek veya tüzel kişilere tamamen veya kısmen bedelsiz tahsis edilebilecek. Bu durumda, tahsis edilen parselin değeri, Bakanlık tarafından OSB'ye verilen kredi geri ödemesinden mahsup edilecek. Düzenlemenin yürürlüğe gireceği tarihten önce gerçek ve tüzel kişilere bedelli tahsis edilmiş parseller için ödemeler durdurulacak ve kalan meblağ Bakanlık tarafından OSB'ye verilen kredi geri ödemesinden mahsup edilecek.  Bakanlık kredisi kullanmayan ya da kredi borcunu ödemiş OSB'lerden de en az 10 kişilik istihdam öngören yatırımlara girişen gerçek veya tüzel kişilere, tamamen veya kısmen bedelsiz parsel tahsisi yapılabilecek. Bu durumda tahsis edilen parsel bedeli, OSB tüzel kişiliğine Bakanlık bütçesine bu amaçla konulacak ödenekten ödenecek. Yatırımcının belirlenen şartlara uymadığının veya mücbir sebepler hariç öngörülen sürede yatırımını tamamlamadığının tespiti halinde parsel tahsisi iptal edilecek. Bu durumda, taşınmazın üzerindeki tüm yapı ve tesisler sağlam ve işler durumda tazminat veya bedel ödenmeksizin OSB tüzel kişiliğine intikal edecek. OSB tüzel kişiliklerinin veya Türkiye'de yerleşik şirketlerin yetkili organlarınca karar alınması halinde yurt dışında OSB kurulmasına, kurulmuşlara ortak olunması ve bu OSB'lerin işletilmesine Bakanlar Kurulunca izin verilebilecek. OSB'ler, yönetim ve hisse çoğunluğu OSB tüzel kişiliğinde olmak ve bu bölgelerde faaliyet göstermek şartıyla gayrimenkul yatırım ortaklıkları kurabilecek. Mer'i plana göre yapılaşan sanayi tesislerinin bulunduğu alanlar, düzenlemenin yürürlüğe girdiği tarihten itibaren bir yıl içerisinde yapılan başvuruların valilikçe uygun görülmesi halinde OSB olarak değerlendirilebilecek. Düzenlemenin yürürlüğe girdiği tarihten önce tüzel kişilik kazanan ve hiçbir taşınmaz mülkiyeti edinmemiş OSB'lere, kamulaştırma işlemlerine başlamayan ve uzlaşılamayan parseller hakkında tespit ve tescil davası açmaları için iki yıl süre tanınacak. Düzenleme yürürlüğe girmeden önce OSB olarak seçilen alan içinde kalan OSB tarafından katılımcıya devri gerçekleştirilen taşınmazların yatırım yapılmayarak boş kaldığının tespit edilmesi halinde, taşınmaz malikine yapı ruhsatını alması ya da OSB'nin uygun gördüğü yatırımcıya taşınmazı devretmesi için yürürlük tarihinden itibaren bir yıl süre tanınacak. Bu süre içinde taşınmazın OSB'nin uygun göreceği bir yatırımcıya devredilmemesi, yapı ruhsatı alınmaması, yapı ruhsatı alınmış ise yapı ruhsatı tarihinden itibaren iki yıl içinde üretime geçilmemesi hallerinde, tahsis için ödenen tutar toplamının, tahsis tarihinden sonraki yıllar için yeniden değerleme oranlarına göre güncellenmesiyle elde edilen tutarın ilgilinin banka hesabına yatırılmasının ardından OSB adına tescil edilecek. Bu düzenlemenin yürürlüğe girdiği tarihten önce maliki bulunduğu taşınmazı OSB olarak seçilen alan içerisinde kalan ve üzerinde yatırım yapmayarak boş halde bulunduran taşınmaz malikine, yapı ruhsatını alması ya da OSB'nin uygun gördüğü yatırımcıya taşınmazı devretmesi için yürürlük tarihinden itibaren bir yıl süre tanınacak. Bu süre içinde taşınmazın OSB'nin uygun göreceği bir yatırımcıya devredilmemesi, yapı ruhsatı alınmaması, yapı ruhsatı alınmış ise yapı ruhsatı tarihinden itibaren iki yıl içinde üretime geçilmemesi hallerinde taşınmaz, kamulaştırma yoluyla iktisap edilecek. Her iki kapsamdaki taşınmazlar ile kamulaştırma yoluyla iktisap edilen taşınmazlar, öncelikli olarak orta yüksek ve yüksek teknolojili yatırımlara tahsis edilecek. Aynı parsel için birden fazla yatırımcının tahsis talebinde bulunması durumunda teknoloji yoğunluğu, yatırım tutarı ve istihdam oranı yüksek olan yatırıma öncelik tanınacak, eşitlik halinde kura yöntemine başvurulacak. Bakanlık, OSB'nin talep etmesi halinde, ortaya çıkacak arsa edinim masraflarının tamamına kadar olan kısmını kredilendirebilecek. Yürürlük tarihinden önce kredi alacaklısı kuruluşun mülkiyetine geçen taşınmazların iki yıl içerisinde satılamaması veya kiraya verilememesi hallerinde, OSB'nin başvurusu üzerine ilgili mahkeme tarafından belirlenecek bilirkişi marifetiyle tespit edilen taşınmaz bedeli, kredi alacaklısı kuruluş hesabına yatırılarak taşınmaz OSB adına tescil edilecek. Doğalgaz dağıtım şirketleri, organize sanayi bölgelerinin talebi ve muvafakatı ile organize sanayi bölgeleri için şebeke ve bağlantı hattı yatırımları yaparak organize sanayi bölgelerinde dağıtım faaliyeti gerçekleştirebilecek. Yükseköğretim kurumlarının matematik, fizik, kimya ve biyoloji bölümleri temel bilimler mezunları, teknoloji geliştirme bölgelerinde destek kapsamına alınacak. Temel bilimler alanlarında en az lisans derecesine sahip Ar-Ge personeli istihdam eden Teknoloji Geliştirme Bölgeleri firmalarının, bu personelin her birine ödedikleri aylık ücretin o yıl için uygulanan asgari ücretin aylık brüt tutarı kadarlık kısmı, iki yıl süreyle Bilim, Sanayi ve Teknoloji Bakanlığı bütçesine konulacak ödenekten karşılanacak. Söz konusu destek, ilgili ayda Teknoloji Geliştirme Bölgesi firmasında istihdam edilen toplam personel sayısının yüzde 10'unu geçemeyecek. Bu destek, Teknoloji Geliştirme Bölgeleri yönetici şirketlerinde istihdam edilen temel bilimler mezunu Ar-Ge personeline de aynen uygulanacak. Kanunla, Teknoloji Geliştirme Bölgelerinde uygulanmakta olan kazanç istisnası hükmünü, gayri maddi haklardan elde edilen kazançlar açısından uluslararası standartlarla uyumlu hale getirmeye yönelik düzenlemeler yapmak üzere Bakanlar Kuruluna yetki veriliyor. Böylece yüksek katma değer üretmeye yönelik faaliyetlerin ülkede gerçekleştirilmesinin teşvik edilmesine yönelik mevzuat daha ayrıntılı olarak düzenlenebilecek. Özel endüstri bölgeleri kurulacak. Üzerinde kurulu sanayi tesisi bulunan 150 bin metrekareden büyük alanlar ile üzerinde kurulu sanayi tesisi bulunmayan 200 bin metrekareden büyük alanlar, Bakanlar Kurulunca özel endüstri bölgesi olarak ilan edilecek. TBMM Genel Kurulunda kabul edilen Sanayinin Geliştirilmesi ve Üretimin Desteklenmesi Amacıyla Bazı Kanun ve KHK'larda Değişiklik Yapılmasına Dair Kanun'a göre, enerji verimliliği konusunda AB mevzuatına uyum içeren düzenlemeler yapılıyor. Kanun, AB mevzuatı enerji verimliliği kriterlerine uygun olmayan ürünlerin, Ürünlere İlişkin Teknik Mevzuatın Hazırlanması ve Uygulanmasına Dair Kanun kapsamında piyasaya arzının yasaklanmasını ya da bir ürünün piyasadan toplatılabilmesini içeriyor. Yapılan kontrol sonucunda ürünün güvenli olmadığının tespit edilmesi halinde yetkili kuruluş ürünün piyasaya arzının yasaklanmasını, arz edilenlerin toplanmasını, kısmen ya da tamamen bertaraf edilmesini, ürünlerin içerdiği risklerle ilgili bilgilerin duyurulmasını yapacak. Üretici bu duyuruyu yetersiz görürse ülke genelinde dağıtımı yapılan iki gazete ile yayın yapan iki televizyon kanalında ilan ederek risk altındaki kişilere duyurulmasını sağlayacak. Kanunla yetkili kuruluş tarafından güvensiz veya teknik düzenlemesine uygun olmayan ürünlerin tüketicilere yönelik etkisi kısa sürede ortadan kaldırılıyor. Böylece üreticiler açısından da herhangi bir olumsuz etki ve haksız rekabet koşullarının ortaya çıkması engelleniyor.  Piyasa gözetimi ve denetimi faaliyetleri sonucunda uygunsuz olduğu tespit edilen ürünler için 4 bin ile 250 bin lira arasında değişen çeşitli idari para cezaları getiriliyor. Kanunla, orta ve yüksek teknolojili yerli ürünlere yüzde 15 oranında fiyat avantajı sağlanarak bu konuda kamu kurumlarınca yapılacak farklı uygulamaların engellenmesi amaçlanıyor. Ayrıca yerli yazılım ürünü teklif eden istekliler lehine de yüzde 15 oranında fiyat avantajı sağlanması zorunluluğu getiriliyor. Kanun, Endüstri Bölgeleri Kanunu'nun amacını yeniden düzenliyor. Endüstri bölgelerinin kurulması, yönetim ve işletilmesine ilişkin esasları düzenleyen kanun, Endüstri Bölgeleri Koordinasyon Kurulunun oluşumunu, endüstri bölgelerinin kuruluşunu, ilanını, yatırım izni sürecini, teşvik tedbirlerini ve yönetici şirketin görev ve yetkilerini belirleyen hükümleri de kapsıyor. Bilim Sanayi ve Teknoloji Bakanlığı, kurum ve kuruluşların veya yönetici şirketin başvurusuna istinaden veya resen yer seçimi yapmak suretiyle endüstri bölgelerinin kurulması önerisinde bulunabilecek. Bakanlığın önerisi üzerine kurulca belirlenen yerlerde, Bakanlar Kurulunca endüstri bölgelerinin kurulmasına izin verilebilecek. Endüstri bölgesi ilan edilen alanlardaki araziler kamulaştırılarak Hazine adına tescil edilecek, Maliye Bakanlığı, endüstri bölgesi olarak kullanılmak üzere Bakanlığa tahsis edecek. Endüstri bölgelerinde yatırım yapmak isteyen yerli ve yabancı gerçek ve tüzel kişilerin Bakanlığa başvurusu üzerine ön yer tahsisi yapılacak. Ancak altyapı ile ilgili giderlerin yönetici şirket tarafından karşılandığı endüstri bölgelerinde yer alacak yatırımcılar, ön yer tahsisi için yönetici şirkete başvuracak. Yönetmelikte düzenlenen esaslar çerçevesinde yönetici şirket tarafından belirlenen yatırımcılara Bakanlıkça ön yer tahsisi yapılacak. ÇED mevzuatına tabi faaliyetlerden "ÇED Olumlu" kararı veya "ÇED Gerekli Değildir" kararı verilerek yatırımı kabul edilen faaliyetler hakkında gerekli izin, onay ve ruhsatlar verilmeden önce başvuruda bulunan yatırımcının, yatırımda kullanacağı sabit yatırım tutarının binde beşini geçmemek üzere belirlenen oran dahilinde yatırdığı tutarı, özel endüstri bölgelerindeki yatırımcı ödemeyecek. Yönetici şirket veya yatırımcı tarafından hazırlattırılacak imar planları, altyapı veüstyapı projeleri ve bunlarla ilgili ruhsat ve izinler ile iş yeri açma ve çalışma ruhsatları Bakanlık onayı ve denetimine tabi olacak. "ÇED Olumlu" kararı veya "ÇED Gerekli Değildir" kararı verilen faaliyetler hakkında ilgili kurumlarca başkaca hiçbir işleme gerek kalmaksızın 15 gün içinde gerekli diğer tüm ruhsat, izin ve onaylar verilecek. Atık su arıtma tesisi işleten endüstri bölgelerinden belediyelerce atıksu bedeli alınmayacak.  Kanunla, özel endüstri bölgeleri de kuruluyor. Buna göre, üzerinde kurulu sanayi tesisi bulunan, arazi alanı 150 bin metrekareden büyük, kurulduğu dönemde geçerli olan imar planları uyarınca gerekli izinleri alarak faaliyete geçmiş ve yeni yapılacak yatırım yeri için en az 50 bin metrekare tevsi imkanı sağlayan alanlar veya üzerinde kurulu sanayitesisi bulunmayan, 200 bin metrekareden büyük alanlar, Bakanlar Kurulunca özel endüstri bölgesi olarak ilan edilecek. Özel endüstri bölgesi ilan edilecek alanlarda gerçekleştirme süresi 5 yılı geçmemek üzere belirlenen yeniden değerleme oranına göre güncellenme kaydıyla en az 400 milyon lira tutarında yeni yatırım taahhüdünde bulunulması gerekecek. Başvuru sahibi gerçek veya tüzel kişilerin, önerilen alanın en az yüzde 51'inin mülkiyetine veya varsa süreleri ile sınırlı olmak kaydıyla irtifak hakkına veya kullanma iznine sahip olması, yeni yatırıma ilişkin ''ÇED Olumlu" kararı veya "ÇED Gerekli Değildir" kararının alınmış olması şartları da aranacak. Özel endüstri bölgesi olarak ilan edilen alan sınırları içerisinde kalan, başvuru sahibinin mülkiyetindeki araziler, parseller halinde veya işletme binaları da yapılmak suretiyle satılabilecek, kiraya verilebilecek. Verilen 5 yıllık taahhüt süresi içerisinde yatırımın gerçekleşmemesi durumunda gecikmenin gerekçeleri kurulca değerlendirilecek, gerekirse bu süre bir defaya mahsus olmak üzere bir yıl uzatılabilecek. Verilen ek süre içerisinde taahhüdün gerçekleşmemesi halinde, özel endüstri bölgesinin kaldırılmasına karar verilebilecek. Bölgenin yönetimi ve işletmesinden sorumlu yönetici şirkete, TOBB'a bağlı odalar, yerel yönetimler, bankalar ve finans kurumları, bölgede sınai faaliyet yürüten yerli ve yabancı özel hukuk tüzel kişileri, konuyla ilgili vakıf, kooperatif ve dernekler, ilgili kamu kuruluşları ve ihracatçı birlikleri, kurucu ya da sonradan ortak olabilecek. Yabancı özel hukuk tüzel kişileri, yönetici şirkete katılabilecek. Kanunun yürürlüğe girdiği tarihten önce ilan edilen endüstri bölgeleri, en geç bir yıl içinde belirlenen hükümlere uygun hale getirilecek. Mevcut endüstri bölgelerinin işletme müdürlükleri, yönetici şirketin kurulduğu tarihe kadar görevlerini sürdürecek. Kanunla, Bilim Sanayi ve Teknoloji Bakanlığının; organize sanayi bölgeleri, endüstri bölgesi, teknoloji geliştirme bölgesi, serbest bölge ve sanayi siteleri için uygun alanların belirlenmesi, organize sanayi bölgelerine ve sanayisitelerine verilen kredi kapsamının genişletilmesi, yerleşim alanları içerisinde kalan sanayi sitelerinin taşınması konularındaki görevleri yeniden düzenleniyor. Ulaştırma, Denizcilik ve Haberleşme Bakanlığı Altyapı Yatırımları Genel Müdürlüğü; kamu kurum ve kuruluşları, özel sektör ya da tüzel kişiler tarafından tamamlanan ve devam eden projeler de dahil olmak üzere ulaştırma altyapılarının inşaatı ve işletmesinin sağlanması amacıyla kamu ve özel sektör iş birliği modelleri geliştirerek gerekli gördüğü hallerde özel sektör gerçek vetüzel kişilerle müzakerelerde bulunacak, katkı payları belirleyecek, kiralayacak, kiraya verecek, işletecek, özel sektörün katılımını sağlayacak. Böylece, limanlar, barınaklar, kıyı yapıları, hava meydanları, sanayi siteleri, fabrikalar, rafineriler, endüstriyel tesisler, organize sanayi bölgeleri, endüstri bölgeleri, teknoloji geliştirme bölgeleri, maden ocakları, lojistik köy veya üsler, sanayi kuruluşları ve benzeri tesislerin demiryolları ile bağlantısı sağlanabilecek. 50'den az çalışanı bulunan ve az tehlikeli sınıfta yer alan iş yerlerinde; (işe giriş, periyodik muayeneler ve tetkikler hariç) iş sağlığı ve güvenliği hizmetleri, işverenler veya işveren vekilleri tarafından yürütülebilecek. 50'den az çalışanı olan ve az tehlikeli sınıfta yer alan iş yerleri de 10'dan az çalışanı olan iş yerleri gibi, aile hekimleri ve kamu sağlık hizmeti sunucularından hizmet alabilecek, yönetmelik çıkarma yetkisine sahip olacak. İş Sağlığı ve Güvenliği Kanunu'nun, "iş sağlığı ve güvenliği hizmetleri" ile "iş sağlığı ve güvenliği hizmetlerinin desteklenmesi" hükümleri, 1 Temmuz 2017 yerine 1 Temmuz 2020'de yürürlüğe girecek. Islah komisyonunun belirlediği ıslah şartlarını yerine getiren, Bilim Sanayi veTeknoloji Bakanlığı tarafından tüzel kişilik verilen organize sanayi bölgeleri, bulundukları bölgelerdeki işletme hakkı devir sözleşmesi süresi sona erene kadar dağıtım lisansı başvurusunda bulunamayacak. Islahtan dönüşen organize sanayi bölgeleri tarafından tesis edilen, bedelsiz olarak veya sembolik bedelle devredilen dağıtım tesislerinin mülkiyeti, işletme hakkı devir sözleşmesi süresi sonunda ilgili organize sanayi bölgesine bedelsiz veya sembolik bedelle devredilecek. Kanunla, Yükseköğretim Kuruluna 5, Yükseköğretim Kalite Kuruluna 15, Ankara Güzel Sanatlar Üniversitesine ise 570 kadro ihdas edilecek.
Araç kiralama şirketlerinden elde ettikleri otomobilleri, üzerlerindeki Uydu Takip Cihazlarını (GPS) sökerek, Gaziantep ve Şanlıurfa gibi Suriye’ye yakın kentlerde sattıkları ileri sürülen şebeke üyesi 7 zanlı, polisin düzenlediği operasyonla yakalandı. Son 3 ayda araç kiralama şirketlerinden kiralanan piyasa değeri yaklaşık 2 milyon lirayı bulan 6 lüks otomobilin, şirketlere geri teslim edilmemesi üzerine Asayiş Şube Müdürlüğü Oto Hırsızlığı Büro Amirliği ekipleri çalışma başlattı. Kiralama şirketlerindeki güvenlik kamera kayıtlarını inceleyen polis, teknik ve fiziki takibini genişleterek İstanbul, Konya ve Gaziantep’te farklı adreslere eş zamanlı operasyon düzenledi. Daha önceden belirlenen adreslere yapılan baskınlarda, aralarında oto hırsızlık şebekesinin lideri olduğu iddia edilen Onur A.’nın da olduğu 7 şüpheli gözaltına alındı. GPS CİHAZLARINI SÖKTÜLER Polisin yaptığı soruşturmada, şebeke lideri Onur A.’nın gayrimenkul sektöründe faaliyet gösterdiği, bu şahsın kendine ait lüks otomobille araç kiralama şirketlerine giderek, diğer şüphelilere ait sahte kimlikle araç kiraladığı tespit edildi. Şüphelilerin kiraladıkları araçların, GPS cihazlarını söktükleri, araçları Gaziantep ve Şanlıurfa’ya giderek bilgilerini değiştirdikten sonra piyasa değerinin altında fiyatla sattıkları kaydedildi. Emniyetteki işlemleri tamamlanan 7 şüpheli, bu sabah adliyeye sevk edildi.
Uluslararası Uzay İstasyonu’nun havasız ortamında üretilecek çok özel bir kristal türü, güneş enerjisi hücrelerinin yüzde 60’dan fazla verimle çalışmasını sağlayabilir. Bu da ortalama bir otomobilin sadece güneş enerjisiyle çalışması anlamına geliyor.  Dünya şartlarında üretimi neredeyse imkansız olan kristal türü eğer UUİ’de büyük miktarlarda üretilebilirse, enerji ihtiyacının karşılanmasında güneş enerjisini birinci sıraya yükseltebilir. Rus ve ABD’nin ortak projesinin 2013 yılında başlatılması planlanıyor.  Moleküler Işın Epitaksisi adı verilen teknikle üretilen kristalin uzaydaki havasız ortamda kazanacağı özelliklere dünyada erişmek imkansız. Houston Üniversitesi’nden Prof. Alex Ignatiev’in verdiği bilgiye göre uzayın havasız ortamında bambaşka özellikler kazanacak olan kristalden mamul ultra-ince yarı-iletken materyal, bilgisayar, güneş hücreleri, yüksek hızlı transistörler ve iletişimde büyük bir ilerlemeyi tetikleyecek.  Prof. Ignatiev, bu materyalin UUİ’nin dışında kurulacak bir ‘üretim uydusu’nda üretilebileceğini söylüyor. Uydu UUİ’ye monteli olabileceği gibi, arada istasyona uğrayan bağımsız bir uydu şeklinde de konuşlandırılabilir.  Rusya Federal Uzay Ajansı Roscosmos’un finansmanı ve Rus ve ABD’li bilimcilerin katılımıyla hazırlanan proje kapsamında, ilk insansız ‘deneme üretim uydusu’, 2013 yılında UUİ’ye gönderilecek. Roscosmos, proje için NASA’nın da mali desteği için bastırıyor. Moleküler Işın Epitaksisi tekniği daha önceki Uzay Mekiği uçuşları sırasında uzay ortamında denenmiş ve olumlu sonuçlar alınmıştı.  Her şey yolunda giderse, bu kristalle üretilen yeni devre ve enerji panelleri 10 yıl içinde sanayide kullanılmaya başlayacak.
Barış ve Dostluk Salonu'nda TSİ 21.00'de başlayacak karşılaşma, beIN Sports 3 ve TRT Spor ekranlarından naklen yayınlanacak. Takımların şu ana kadar ikişer galibiyet aldığı play-off turunda yarınki müsabakayı kazanacak ekip, adını Dörtlü Final'e yazdıracak. İki takım arasında Yunanistan'da oynanan ilk karşılaşmayı Olympiakos 87-72'lik skorla kazanırken, ikinci müsabaka 73-71 Anadolu Efes'in üstünlüğüyle tamamlandı. Anadolu Efes, İstanbul'da oynanan müsabakaların ilkinden 64-60 galip ayrıldı, ikincisinde ise rakibine 74-62 mağlup oldu. Eşleşmeden üstün çıkacak takım, Dörtlü Final'de ilk maçını Rusya'nın CSKA Moskova ekibi ile oynayacak.
Kılıçdaroğlu, AYM’nin 57. kuruluş yıldönümü dolayısıyla düzenlenen törene katıldı. Toplantıda Adalet Bakanı Abdülhamit Gül ile sohbet eden Kılıçdaroğlu, 7’si eski 8 gazetemiz çalışanının durumunu gündeme getirdi. Kılıçdaroğlu, istinafta 5 yıldan daha fazla ceza alanların Yargıtay’da temyiz hakkının olmasına karşın, daha az olanların temyiz hakkının olmamasının adaletsizlik yarattığını dile getirerek bu konuda bakanlığın bir çalışma yapıp yapmayacağını sordu. Bakan Gül, Kılıçdaroğlu’na temyiz konusunda genel bir çalışma yapıldığını ifade etti.
Cumhurbaşkanı Başdanışmanı Cemil Ertem, NTV canlı yayınında soruları yanıtladı. Ertem özetle şöyle konuştu; "12 günde piyasalar ve ekonomi çok iyi bir sınav verdi.  DİBS piyasasında ABD tarafında dün itibariyle 300 milyon dolarlık giriş oldu. Merkez Bankası'nın fonlama maliyetleri bir yıldan beri ilk defa yüzde 8'in altına düştü. Türkiye'de yatırım yapan dış yatırımcılara yönelik roadshowlar yapılacak. İstanbul'da, Ankara'da önemli toplantılar yaptık. Tüm ekonomi yönetimimiz çalıştı. Piyasalar haftaya çok olumlu başladı. Dışarıda Türkiye ekonomisine yönelik saldırılar oldu. S&P not indirimi yaptı ancak ben Moody's ve Fitch'in Türkiye'yi olumlu değerlendireceğine inanıyorum. Olumsuz tavır beklemiyorum. Görüşmeler ve roadshowlar olacak. Türkiye'ye haksızlık yapmayacaklarına inanıyorum. Kurda olumsuz bir ayrışma yaşamadık. Önümüzdeki haftalarda doların 3 seviyesinin altına inmesini bekliyorum. Ekonomi konsodilasyonu için bu dönem bir fırsat olacak. 2016 büyüme tahmininin de yukarı çıkacağını düşünüyorum.  Fed, bu ayı pas geçti öyle öngörüyorduk. Eylül'de de beklemiyorum. Şahin görünümlü ama güvercin bir açıklama yaptı. ABD seçimlerini bekleyeceklerini düşünüyorum. Brexit ve Avrupa'nın durumu da çok önemli."
Adalet Bakanı Bekir Bozdağ, TBMM Genel Kurulu’nda Bilirkişilik Kanun Tasarısı hakkında bilgi verdi. Bozdağ, Cumhuriyet Savcıları ile ilgili doğrudan red müessesine yer verilmediğini belirterek, bilirkişilikle ilgili hem ceza muhakemeleri hem de hukuk muhakemesinde ret müessesesine yer verilmesi bu konuda hukukumuzun verdiği önemi göstermesi bakımından önemli olduğunu ifade etti. Bozdağ, “Tarafsız bir bilirkişi, objektif hareket eden, bilim ve fennin kuramlarına uygun rapor hazırlayan, raporu da süratli bir şekilde teslim eden bir bilirkişi her şeyden önce adalet terazisinin doğru tartmasına hayati derecede katkı sağlayacaktır” ifadelerini kullandı. Bilirkişilik ile ilgili sorunlara işaret eden Bozdağ, Devlet Denetleme Kurulu 2010 yılında Adli Tıp Kurumu’nun faaliyet alanıyla ilgili düzenlediği raporda, Türkiye’de Bilirkişilik sisteminden kaynaklanan sorunlara değindiğini ve sorunların giderilmesine vurgu yaptığını belirtti. Bozdağ, “Bilirkişilik kurumuna yönelik ciddi eleştiriler var. Bunlardan birisi Adalet Komisyonları tarafından liste oluşturulması dışında hiçbir kurumsal yapının bulunmaması, tüm yargı kurumlarını kapsayacak bir bilirkişilik sisteminin olmaması, liyakati olan kişilerin sisteme yeterince dahil edilmemesi, bilirkişi raporlarının standardının olmaması, bütün verileri aynı olan dosyada uzmanlıkları da aynı olan iki bilirkişi birbirinden neredeyse yüzde yüz denecek derecede farklı raporlar verdiğine kamuoyunda çıkan haberlerden, yorumlardan şahit oluyoruz” şeklinde konuştu. Denetim mekanizmasının olmadığına dikkat çeken Bozdağ, bilirkişilik ilişkin etik kuralların olmadığını söyledi. Bozdağ, “Bilirkişilerin ihtiyaç duyulan yeterlilikte ve yetkinlikte olmaması, bilirkişilerin hakim görev ve yetki alanına girmeleri, bilirkişi hakim, savcı yerine geçmiş adeta hakimlerle, savcılarla bilirkişileri dosyanın özetini çıkaran bir yardımcı olarak kullanılır hale gelmiştir. Bilirkişi hakim, savcı değildir. Bilirkişiler pek çok konuda rapor veriyor, hakimin gerekçeli kararı gibi bilirkişi raporları var, savcılık iddianamesi gibi bilirkişi raporları var. Raporlar zamanında teslim edilmiyor, davalar uzuyor” dedi. Bilirkişilerle ilgili eğitim verilmesine ilişkin olarak Bozdağ, “Bizim bu tasarıyla getirdiğimiz eğitim uzmanlık eğitimi değil. Uzmanlığı ile ilgili değerlendirme ve eğitim verilmeyecek. Bilirkişi raporu hazırlanırken, bu kanunla getirdiğimiz kurallar çerçevesinde rapor yazarken uyacağı kurallar öğretilecek. Böylelikle eksik ve yanlış bilirkişilik raporları hazırlanıp, gönderilmesi önüne geçilecek” diye konuştu.
Avrupa Uzay Ajansı'nın (ESA), 67P Churyumov–Gerasimenko kuyruklu yıldızına yolladığı Rosetta uzay aracının modülü Philae'nin maketi Fransa'nın başkenti Paris'te sergilenmeye başladı. Fransa Ulusal Uzay Araştırmaları Merkezi (CNES) tarafından hazırlanan "Philae" ve "67P Churyumov–Gerasimenko" maketleri, Champs-Elysees bulvarında kurulan sergide meraklılarıyla buluştu. Sergide modülün yapım aşamaları hakkındaki bilgilerin bulunduğu tanıtım panoları da yer aldı. Sergi, 25 Mayıs'a kadar gezilebilecek. ESA'ya ait modül, 12 Kasım 2014'te 67P kuyruklu yıldızına konmuştu. Bir kuyruklu yıldıza ulaşan ilk uzay modülü özelliği taşıyan Philae'nin, 67P'nin yüzeyine inişi yaklaşık 7 saati bulmuştu. Rosetta ve Philae adına açılan resmi sosyal paylaşım sitesi hesaplarından ise yolculuğa dair tüm ayrıntılar, fotoğraflar ve gelişmeler anlık paylaşılmıştı. Philae'nin 67P'nin yüzeyine başarılı şekilde inişi, Twitter hesabından 17 dilde "Ben vardım. Yeni adresim 67P" tweetiyle duyurulmuştu. 67P kuyruklu yıldızını yakalamak için 11 yıl önce fırlatılan Rosetta, Jüpiter'in yörüngesine en yakın uçan uzay aracı oldu. Ana enerji kaynağı olarak sadece güneş enerjisi panellerini kullanan Rosetta ile fırlatıldıktan sonra enerji tasarrufu için 31 ay boyunca hiç iletişim kurulmadı.  Pillerinin tükenmesinin ardından 15 Kasım 2014'te uyku moduna geçen Philae'nin, kuyruklu yıldızın yüzeyinden organik moleküller topladığı ve Dünya'ya bilgiler göndermeyi başardığı açıklanmıştı.  Philae, en son olarak kendini kuyruklu yıldız güneşe yaklaştığında tekrar güneşi görebilecek şekilde konumlayabilmişti. Philae'nin güneş enerjisi alabildiğinde uykudan uyanarak elde ettiği verileri Dünya'ya göndermeye devam etmesi bekleniyor. Modülün topladığı bilgiler kuyruklu yıldızların yapısına ilişkin birçok soruya ışık tutacak.
'da iktidar ile muhalefet grupları, anayasada değişikliklerle ilgili olarak mart ayına kadar bir komitenin kurulmasında anlaştı. Hükümet sözcüsü Magdi Radi, önümüzdeki ayın ilk haftasına kadar anayasada yapılması gerekli değişiklikleri hazırlayacak bir komitenin kurulacağını açıkladı.  Sözcü, yargı erkini ve bazı siyasileri kapsayacak bir komitenin kurulmasında anlaşma sağlandığını belirtti. Hükümetin muhalefetle görüşmesine Müslüman Kardeşler ile 25 Ocaktan bu yana düzenlenen gösterilerde yer alan bazı gruplar katıldı. Mısır'da bugünkü görüşmeyle, 50 yıl sonra ilk kez iktidar, Müslüman Kardeşler ile masaya oturmuş oldu. Cumhurbaşkanı Yardımcısı Ömer Süleyman tarafından yönlendirilen ulusal diyalog çerçevesindeki müzakerelere Müslüman Kardeşler, liberal Vefd partisi, sol görüşlü Tagammu temsilcileri ve 25 Ocaktaki isyan hareketini başlatan demokrasi yanlısı grupların seçtiği bir komisyon ile bağımsız siyasetçiler ve Necib Seviris gibi işadamları katıldı. Görüşmelerde laikler, bağımsız hukukçular ile Muhammed El Baradei'nin temsilcileri de yer aldı. ABD Dışişleri Bakanı Hillary Clinton, Mısır'daki diyaloğa Müslüman Kardeşler hareketinin katılmasını desteklediğini bildirdi. Anayasada yapılacak değişiklikleri hazırlayacak komite, öncelikle cumhurbaşkanlığı seçimine daha fazla adayın katılımına zemin hazırlayacak, ayrıca cumhurbaşkanının kaç defa seçilebileceğini belirleyen anayasal değişiklik üzerinde çalışacak. Komite bu ve diğer anayasal değişikliklerle ilgili çalışmasını, mart ayının ilk haftasına kadar bitirecek.   Resmi haber ajansının haberine göre, öteki anlaşma maddeleri arasında ise Kahire'nin merkezindeki protestolarını sürdüren göstericilere karışılmaması, taciz edilmemesi de yer alıyor.  İktidar ayrıca, basın özgürlüğünü kısıtlamamayı, SMS mesajlaşmasını engellememeyi, internete sınırlama getirmemeyi taahhüt etti. Her iki taraf, hükümetin, siyasi mahkumların şikayet ve taleplerini değerlendirecek bir birim açması konusunda da mutabakata vardı. Anlaşmayla 13'üncü gününe giren gösterilerin başından beri gözaltına alınanlar da serbest bırakılacak.  Hükümet, adli yetkililer arasından, rüşvetle mücadele için görevlendirme yapacak, yolsuzlukların arkasındakilerin belirlenmesi yönünde çalışmalarda bulunacak.   Bir haftadan uzun bir süre önce polisin birdenbire Kahire sokaklarından neden çekildiği ve böylece meydanın yağmacılara ve kundakçılara neden terk edildiğine ilişkin de hükümet, bir soruşturma başlatmayı ve bu kararın arkasındakileri belirleyerek yargıya sevk etmeyi kabul etti. Bu arada Cumhurbaşkanı Yardımcısı Ömer Süleyman'ın, "Cumhurbaşkanı Hüsnü Mübarek'in yetkilerini üstlenmesi" yönünde muhalefetten gelen çağrıyı reddettiği kaydedildi. Bu tutum, Mübarek'in istifa etmesi yönündeki muhalefet talebinin reddedildiği anlamına geliyor. Mısır Cumhurbaşkanı Yardımcısı Ömer Süleyman'ın, Müslüman Kardeşler örgütünün de dahil olduğu muhaliflerle bugün yaptığı görüşmenin sonuçları, Müslüman Kardeşler'i pek tatmin etmedi. Müslüman Kardeşlerin'in üst düzey üyelerinden olan ve görüşmeye de katılan Abdülmanem Abdülfatuh, Cumhurbaşkanı Yardımcısı Süleyman'ın görüşmedeki tutumunun olumlu olduğunu, ancak Mısır'da topyekun siyasal bir dönüşüm yolunda masaya koydukları talepleri karşılama yönünde özel bir tavır sergilemediğini söyledi. Hükümetin görüşmeden sonra yaptığı ve sağlanan mutabakatın detaylarına ilişkin açıklaması için "olumlu fikirleri ortaya koyuyor, ancak köklü değişiklikleri içermiyor" diyen Abdülfatuh, "Cumhurbaşkanı Hüsnü Mübarek'in bir cumhurbaşkanlığı kararnamesi yayımlayarak, "Anayasanın 76 ve 77'inci maddelerinin değiştirilmesini, parlamentoyu feshetmesini, tüm siyasal mahkumların serbest bırakılmasını ve olağanüstü halin kaldırılmasını" talep ettiklerini belirtti. Müslüman Kardeşler Temsilcisi Abdülfatuh, "Bu yapılıncaya değin gençler sokaklarda olacak ve paralel olarak görüşmeler de devam edecek" dedi. Anayasanın 76 ve 77'inci maddeleri, cumhurbaşkanının seçimiyle ilgili. Bu maddeler, Mübarek'in lideri olduğu iktidar partisinin, bir sonraki cumhurbaşkanının kim olacağını fiilen tayin etmesine imkan sağlıyor, ayrıca seçilen bir cumhurbaşkanının sonraki seçimlerde yeniden aday olabilmesine bir sınırlama getirmiyor. Hükümet açıklamasında, bu konuda bir komite kurulduğu ve çalışmalarını mart ayının ilk haftasına kadar tamamlayacağı belirtilmişti. Muhalefet liderlerinden Muhammed El Baradei'nin temsilcisi Mustafa Naggar da yaptığı açıklamada, şunları kaydetti: "Toplantı genel anlamıyla olumluydu, ancak henüz sadece bir başlangıç." Süleyman'ın kendileriyle, tüm muhaliflerin katıldığı toplantı sonrasında teke tek görüştüğünü belirten Naggar, "Tam demokratik dönüşüm talep ettik. Fakat Süleyman, 'demokrasi aşamalarla gelir ve ben, barışçıl bir dönüşüm dönemi ve sivil bir yönetim olacağı konusunda istekliyim' dedi" ifadelerini kullandı. Mısır'da Cumhurbaşkanı Hüsnü Mübarek karşıtı isyan hareketinin merkez üssü başkent Kahire'deki Tahrir Meydanında ordu varlığını güçlendirirken, çok sayıda dükkan ve mağaza ile yol ve köprülerin açıldığı başkentte yaşam yavaş yavaş normale dönüyor. Askerler, 2 Şubatta en az 11 kişinin öldüğü şiddetli çatışmalarda Mübarek yanlılarının göstericilere saldırmak için kullandıkları Tahrir yakınındaki 6 Ekim köprüsünde mevzilendi. Göstericiler, bugün öğleden sonra Midan Tahrir'de (İstiklal Meydanı) toplu namaz kılmayı planlıyor. Mısır ordusu, meydan üzerindeki Mısır müzesinde de güvenliği arttırdı. Mübarek karşıtlarının meydana kurduğu barikatlar hala dururken, Kahireliler meydanı doldurmaya başladı. Gecenin sakin geçtiği meydanda hala çok sayıda gösterici, tankların buradan gitmesine engel olmak için önlerinde oturmayı sürdürüyor. Bu arada, tarihin yazıldığı meydanın yakınındaki birçok mağaza ve dükkan yeniden açıldı. Kent merkezi normal ritmini yavaş yavaş bulmaya başladı. Yollar yeniden otomobiller ve yayalarla dolarken, araçların klakson sesi yeniden duyuluyor. Bir borsa yetkilisinin yaptığı açıklamada, 27 Ocakta işleme ara verilen Mısır Borsası Salı günü de kapalı olacak. İsmi açıklanmayan bir borsa yetkilisi dün yaptığı açıklamada, borsanın açılış tarihinin, işleme başlamadan 48 saat önce duyurulacağını belirtmişti. Gösteriler nedeniyle bir haftadır kapalı olan bankaların 152'si Kahire'de olmak üzere 341 şubesi bugün açıldı. ABD Başkanı Barack Obama, Mısır'da "düzenli ve barışçı bir geçiş sürecinin gerekliliği" konusunda yabancı liderlerle görüştü. Beyaz Saray'dan yapılan açıklamada, Başkan Obama'nın Mısır'da geçiş süreci konusunu, Birleşik Arap Emirlikleri Devlet Başkanı ve Abu Dabi Veliaht Prensi Şeyh Muhammed Bin Zayid El Nahyan, İngiltere Başbakanı David Cameron ve Almanya Başbakanı Angela Merkel ile görüştüğü belirtildi. Obama'nın görüşmede yabancı liderlere, bu ülkede gazeteci ve insan hakları gruplarına yönelik saldırılardan endişe duyduğunu, Mısır hükümetinin halkının haklarını savunma sorumluluğu ile haksız gözaltına alınanların derhal serbest bırakılmalarının gerekliliğini ilettiği ifade edilen açıklamada, ABD Başkanının, Mısır'da hükümet ve muhalefet arasındaki müzakerelerle halkın taleplerini karşılayan bir hükümetin kurulması yönünde şimdi başlayan düzenli, barışçı geçiş sürecinin önemine işaret ettiği de kaydedildi. Bu arada ABD, Cumhurbaşkanı Hüsnü Mübarek'in partisinin yönetim kurulunun istifasının "olumlu bir aşama" olduğunu bildirdi. Başkan Obama yönetimi, bu istifaların olumlu bir aşama olduğunu belirtirken, Obama'nın Mısır Özel Temsilcisi Frank Wisner'ın Mübarek'in "görevde kalması gerektiği" şeklindeki açıklamalarının Amerikan yönetiminin değil, Wisner'ın kişisel görüşü olduğunu açıkladı. ABD Başkan Yardımcısı Joe Biden da Mısır Cumhurbaşkanı Yardımcısı Ömer Süleyman ile bir telefon görüşmesi yaparak, ülkede giderek büyüyen isyan hareketinin taleplerini karşılamak için gerekli demokratik reformlarla ilgili derhal harekete geçilmesi çağrısında bulundu. Öte yandan, Katar'ın El Cezire haber kanalı, Kahire'de gözaltına alınan büro şefi ile bir muhabirinin serbest bırakıldığını açıkladı. Kahire'de Tahrir meydanındaki göstericiler, yeni çatışmalar çıkması endişesiyle tankların meydandan ayrılmasını engellemeye çalışıyorlar.  Göstericilerin yönetimi bırakmasını istediği Cumhurbaşkanı Hüsnü Mubarek ise yeni kabineyle biraraya geldi. Basın mensupları, göstericilerin motorları çalışan tankların gitmesine engel olmak için meydana giriş yollarında yere oturduklarını belirterek, ordunun meydanda kalması yönünde sloganlar attıklarını kaydettiler. Bu esnada, askerler ve göstericiler meydanı temizlerken, göstericiler askerleri, Mübarek yanlılarının olası saldırılarına karşı kendilerini barikat gibi koruyan tahrip olmuş askeri araçları buradan kaldırmamaları için ikna etmeye çalışıyorlar. Resmi kaynaklara göre, salı ve çarşamba Mübarek yanlıları ve karşıtları arasında meydandaki çatışmalarda 8 kişi ölmüş, 900'den fazla kişi yaralanmıştı. Binlerce Mübarek karşıtı gösterici önceki geceyi çadırlarda geçirirken, meydanda önceki gece duyulan silah sesleri kısa süreli paniğe yol açtı. Bu arada, Mısır Maliye Bakanı Semir Rıdvan, Amerikan CNN televizyonuna yaptığı açıklamada, Mısır güvenlik güçlerinin gazeteci ve göstericilere karşı tüm kötü muamelelerinden ötürü özür diledi. Pazartesi göreve atanan Rıdvan, "Kötü muamele kurbanı tüm gazetecilere, tüm yabancılara ve tüm Mısırlılara özürlerimi sunmak isterim" dedi. Öte yandan, Brezilya'nın Sao Paulo kenti ve Arjantin'in başkenti Buenos Aires'te, Mısır'daki Mübarek karşıtı göstericilere destek gösterileri düzenlendi. Göstericiler, "Yaşasın Arap devrimi" ve "Kahrolsun firavun" diye sloganlar atarak Cumhurbaşkanı Hüsnü Mübarek'in istifasını istediler. Bu arada Kahire'deki dünyaca ünlü Kahire müzesi ve paha biçilmez hazinesi, Mısır silahlı kuvvetlerinin koruması altında bulunuyor. Mısır Cumhurbaşkanı Hüsnü Mübarek karşıtı gösterilerin merkezi ve sembolü Tahrir meydanındaki müzenin önünde konuşlu bir Abrams tankının yanı sıra, muhabere kıyafetli, ağır kasklı, kurşun geçirmez yelekli ve kalaşnikoflu askerler sürekli nöbet tutarken, bir yanda da itfaiyeciler bekliyor. Mübarek karşıtı ve yanlısı göstericiler arasındaki kanlı çatışmalarda cephe hattını oluşturan bulvar üzerinde, müzeye girmeyi başaran ve altın arayan kimliği belirsiz kişiler, meşhur müzenin camlarını kırdılar ve 70 kadar tarihi esere zarar verdiler. Gösterilerin ilk başladığı günlerde, insan zinciri oluşturan halk, yaklaşık 100 bin tarihi eserin sergilendiği müzeye girişleri engellemeye çalışmıştı. Mısır Eski Eserler Bakanı Zeki Havas, şu anda müzenin çok iyi korunduğu ve herhangi bir zarara uğrayacağı endişesi taşımadıklarını belirterek, aralarında iki Tutanhamun heykelinin de bulunduğu zarar gören tüm tarihi eserlerin onarılabileceğini ve hiçbir tarihi eserin çalınmadığını söyledi.    Bu arada resmi Mena ajansının bildirdiğine göre, Mısır Cumhurbaşkanı Hüsnü Mübarek, yeni hükümetin bakanlarıyla bir toplantı yapıyor. İsyan hareketini yumuşatmak için geçen hafta oluşturulan yeni kabineyle Cumhurbaşkanı Mübarek'in ilk buluşmasının ayrıntıları açıklanmadı. Öte yandan, Mısırlı Nobel barış ödülü muhalif Muhammed El Baradei, Almanya'nın Der Spiegel dergisine verdiği demeçte, "kansız bir geçiş süreci için öncelikle Mısır Genelkurmay Başkanı ile görüşmeyi tercih ettiğini" söyledi. "Kansız bir geçişi nasıl yapabileceğimi incelemek için öncelikle komutanlarla görüşmeyi tercih ederim" diyen El Baradei, 29 yıldır görevde bulunan Cumhurbaşkanı Mübarek'i kabul edecek bir Arap ülkesinin şüphesiz olacağını, Bahreyn'den konuşulduğunu kaydetti. Bu arada Mısır Borsası ülkedeki yönetim karşıtı gösteriler nedeniyle Pazartesi günü de kapalı olacak.   Amerikan New York Times gazetesi, Mısır'ın yeni Cumhurbaşkanı Yardımcısı Ömer Süleyman ve komutanların Cumhurbaşkanı Hüsnü Mübarek'in yetkisini sınırlandırmayı ve cumhurbaşkanlığı sarayından uzaklaştırmayı hedefleyen çeşitli görüşleri değerlendirdiklerini yazdı. Gazete, üst düzey Amerikalı ve Mısırlı yetkililere dayanarak verdiği haberinde, bu değişik görüşlerin Cumhurbaşkanı Mübarek'i derhal iktidardan çekilmeye çağırmadığını belirtirken, bunların anayasa değişikliği ve diğer reformlarla ilgili muhalefet temsilcileriyle görüşecek Ömer Süleyman tarafından idare edilecek bir geçiş hükümetinin kurulmasını öngördüğünü bildirdi. EL ARİŞ Mısır'ın kuzeyindeki Refah kasabasında boş durumdaki bir kiliseye bomba atıldı. Saldırganların, kilisenin dışında bulunan bir haçı da söktükleri, saldırıda yaralanan olmadığı bildirildi. Binada hafif hasar oluştuğu kaydedildi. Bu arada Mısır'ın İsrail sınırı yakınındaki bir doğalgaz boru hattında patlama meydana geldi.  Mısır devlet televizyonu, Sina Yarımadası'nda El Ariş kenti yakınında bulunan doğalgaz boru hattında meydana gelen patlamanın yangına yol açtığını duyurdu. Görgü tanıkları, bölgede önce patlama sesinin duyulduğunu ve daha sonra gökyüzüne alevlerin yükseldiğini söylediler.  Mısır ordusu, İsrail sınırı yakınındaki bir doğalgaz boru hattında meydana gelen patlamadan sonra hattaki doğalgaz akışını durdurdu. Mısırlı bir güvenlik kaynağı, "Mısır silahlı kuvvetleri ve yetkilileri, akışın ana kaynağını kapatmayı başardı ve yangını kontrol altına almaya çalışıyor" dedi. Kaynak, yetkililerin, "yabancı unsurları" sorumlu tuttuğu patlamanın, hattın Ürdün'e doğalgaz sağlayan kolunu hedef aldığını bildirdi. Devlet televizyonunun haberinde de doğalgaz boru hattındaki patlamanın, sabotajcıların işi olduğu belirtildi. Mısır Petrol Bakanı Semih Fehmi, petrol boru hattında meydana gelen patlamanın Mısır'ın petrol ihracatını olumsuz etkilediğini söyledi. Mısır devlet televizyonu ERTU-1'in haberine göre Fehmi, Mısır petrol ve gazının, Ürdün'e gönderilemediğini bunun da gaz ve petrol ihracatının olumsuz etkilenmesi anlamına geleceğini söyledi. Fehmi, maddi kaybın boyutuna ilişkin bir açıklama yapmazken, ERTU-1 televizyonu söz konusu patlamanın sabotaj sonucu meydana geldiğini iddia etti. Patlamanın ardından Mısır'dan İsrail'e gaz akışı da kesilirken, Mısır hükümetinin, boru hattının hızlı bir şekilde onarılması için çalışma başlattığı kaydedildi. AA
Demli çay ve bol kahve içmek, uzun süre aç kalmak, sigara kullanmak, hızlı yemek, acılı-baharatlı yemekler tüketmek, çok tuzlu gıdalarla beslenmek... Bunlar ülser hastalarının en çok yaptığı ve hastalığın seyrini olumsuz etkileyen hatalar.  Beslenme ve Diyet Uzmanı Müge Özyurt Şafak, ülser hastalarının sıklıkla yaptığı bu hataları hakkında şunları söyledi: "Çay ve kahve mide asit salgısını artırıyor, sindirim güçlüğüne neden olabiliyor. Bu nedenle ülser hastalarına gün içinde çok fazla miktarda demli çay ve kahve tüketmeleri önerilmiyor. Eğer çok istiyorsanız günde en fazla 2-3 bardak açık çay tüketilebilirsiniz. Bunların yerine ıhlamur, elma gibi bitki-meyve çaylarını tercih etmenizde fayda var.  Gün içinde çok uzun süre bir şey yemezsek, ara öğünlerde besin tüketmezsek, “kurt gibi acıktım” diyerek yiyecek tüketimini abartırız. Ülser hastasıysanız uzun saatler aç kalmamaya özen gösterin. Çünkü aç kalmak, öğün aralarının uzun olması mide asit salgısını artırıyor. Buna neden olmamak için küçük porsiyonlar halinde 2-3 saat aralıklarla bir beslenme planı oluşturmak gerekir.  Sigara içmek asit ve pepsin salgılanmasını ve mide hareketlerini artırıyor. Özellikle aç karına içilen sigara mide kanaması ve ülseri tetikliyor. Tedaviden sonra sigara içmek de ülserin nüks etmesine neden olabiliyor.  Hızlı yemek yendiğinde besinler iyi çiğnenmeden mideye gönderiliyor. Çiğneme, mukus ve tükürük salgılanmasına neden oluyor ve bu maddeler de mide asidine karşı mukozayı koruyor. Bu nedenle yemeklerinizi yavaş yavaş ve iyi çiğneyerek tüketmelisiniz.  Bazı kişiler için acısız baharatsız yemeğin tadı olmaz. Kendilerini yemek yemiş gibi hissetmedikleri gibi doyduklarını da düşünmezler. Ancak ülser varsa, acı ve baharat sevdasından ne kadar kısa zamanda vazgeçilirse o kadar iyi. Çünkü kırmızı pul biber, karabiber ve isot gibi acı baharatlar mide duvarında ödem ve harabiyete neden olarak pepsin salgısını, yani mide asidini artırıyor.  Bazı bağımlılıklarımızdan vazgeçmek bizler için oldukça zor olabiliyor. Tuz da bunlardan biri. Yemeğin içinde yeterli miktarda tuz olsa da, tabağımıza aldığımızda sanki tatsızmış gibi gelebiliyor. Ancak tuz da ülserin düşmanlarından. Çünkü tuz gasrtik mukozayı olumsuz yönde etkilediği için normal sınırlarda, örneğin günde 6 gram kadar tüketilmeli, tuzlanmış–salamura besin tüketimi de sınırlandırılmalı."  Ülser hastalarının beslenmesinde hastalığın derecesinin önemli olduğunu vurgulayan Müge Özyurt Şafak, bu hastalarda hastalığın şiddetine ve derecesine göre beslenme düzeni yapıldığını belirtiyor. Şafak, hastalığın hafif seyrettiği kişilere şu önerilerde bulunuyor:  - Çay ve kahve tüketimini sınırlayın.  - Yağda kızarmış etler, yağlı-salçalı yemekler, sucuk, pastırma, sosis gibi şarküteri ürünlerinden kaçının.  - Baharatlı yiyecekler ve gazlı içecekleri tüketmeyin.  - Gaz yapmayan sebze ve meyveleri (fasulye, ıspanak, kabak, bamya, elma, muz gibi) tercih edin.  - Günde bir bardak süt, bir kâse yoğurt ve 1-2 dilim az tuzlu beyaz peynir yiyebilirsiniz. Bunun dışında ızgara veya haşlama et, tavuk, balık ve hindiyi rahatlıkla tüketilebilirsiniz.  Müge Özyurt Şafak, eğer ülser daha ağır seyrediyorsa az posalı, az yağlı, gaz yapmayan, sulu ve yumuşak besinlerin tercih edilmesi gerektiğini söylüyor. İyi pişmiş ve gaz yapmayan sebze yemekleri olarak bilinen havuç, patates, kabak ve fasulyenin yanı sıra çok hafif olması nedeniyle komposto da tüketilmesi öneriliyor. Et suyu ile hazırlanmış çorbalardan uzak durulması, bunun yerine yayla, şehriye gibi çorbaların tercih edilmesi de çok yararlı. Hastalığın ağır seyrettiği kişilerde kurubaklagiller, esmer ekmekler ve bulgurun, gaz yapıcı etkisi nedeniyle tercih edilmemesi gerekiyor.
Raporda, internet üzerinden bilgi paylaşımını engellemede merkezi rol oynayan 32 resmi merci ve kurum yer alıyor. Listenin başında ise gizli servislerinin izleme ve dinleme faaliyetleri nedeniyle son dönemde gündemden düşmeyen ABD ve İngiltere bulunuyor.  Örgütün açıkladığı raporda, bazı devletlerin gizli servisleri ve kurumlarının yanı sıra internet sağlayıcı şirketler ve gözetleme teknolojilerinin tanıtıldığı uluslararası fuarlar da yer alıyor.  Raporda, ABD ve İngiltere'nin birçok ülkeyi geride bıraktığına dikkat çekiliyor. Sınır Tanımayan Gazeteciler Yönetim Kurulu üyesi Matthias Spielkamp Berlin'de yaptığı açıklamada, Amerikan Ulusal Güvenlik Kurumu (NSA) ve İngiliz gizli servisi GCHQ gibi kurumların yürüttüğü geniş kapsamlı dinleme ve gözetleme faaliyetleriyle, internet kontrolündeki rollerinin Çin, Suudi Arabistan ve Türkmenistan gibi ülkelerden çok daha büyük olduğunu ifade etti.  Matthias Spielkamp, kendi vatandaşlarına casusluk yapan bir yönetimin, diğer hükümetleri internette bilgi özgürlüğü konusunda daha dikkatli olunmasına zorlayamayacağını belirtti.  Örgütün 'İnternet düşmanları' listesinde ayrıca Rus iç istihbarat servisi FSB, İran Siber Suçlarla Mücadele Dairesi, Çin'de Pekin yönetiminin internet sansürü yönetmeliklerini hazırlayan internet kurumu, Etiyopya internet güvenlik kurumu INSA ve Türkmenistan Telekom kurumu da yer alıyor. Raporda tüm bu kurum ve resmi mercilerin görev sınırlarını aştıklarına yer veriliyor.  Örgüt ayrıca, vatandaşlarının temel haklarının korunması konusunda öncülük yapan demokratik ülkelere de atıfta bulunarak, her ne kadar Almanya ve Fransa’yı listeye almasa da Alman dış istihbarat teşkilatı BND ve Fransız gizli servisi DGSE’nin de internette gözetleme yaptığına ve Amerikan Ulusal Güvenlik Kurumu NSA ile işbirliğine yer verdi.  Örgüt raporunda ayrıca gözetleme teknolojilerinin tanıtıldığı ISS World, Technology Against Crime ve Milipol gibi uluslararası fuarları, Suudi Arabistan, Etiyopya ve Belarus gibi baskıcı yönetimler, bu teknolojileri sunan Hacking Team, Gamma International ya da Blue Coat gibi şirketlerle buluşturduğu için listeye aldı.
Dokuz Eylül Üniversitesi (DEÜ) Edebiyat Fakültesi Arkeoloji Bölümü Ortaçağ Arkeolojisi Ana Bilim Dalı Başkanı Doç. Dr. Ergün Laflı, İzmir Müze Müdürlüğü envanterindeki antik döneme ait değerli taşlarla yapılmış 150 parça ''nadide'' yüzük ve kolyenin, fotoğraf ve çizim yoluyla belgelendiğini, kataloglanmasının yapılarak, ''Türkiye'de ilk kez bir devlet müzesinin antik gemoloji (süs taşları bilimi) yayınına kavuştuğunu'' söyledi.  Doç. Dr. Laflı, kendisi tarafından hazırlanan projeyle İzmir Müzesi Müdürlüğü ve bağlı birimlerinde antik çağ gemolojisi olduğu tespit edilen kazıma (intiglio) ve kabartma (cameo) örneklerini toplu biçimde değerlendirdiklerini bildirdi.  Müze kolleksiyonlarındaki yaklaşık 300 eserden, 1-4 santimetre büyüklüğündeki 150 parça yüzük ve kolyenin, fotoğraf ve çizim yoluyla belgelendiğini, bunların çoğunluğunun o dönem akik taş üzerine yapıldığını belirten Laflı, şu bilgiyi verdi:  ''Taşlar üzerindeki işlemelerde genellikle dönemin zengin erkek ve kadınlarıyla dinsel tasvirler yer alıyor. O dönemde mercekle ve çok yüksek teknolojili kazıma aletleriyle işlenen yüzük gibi takılar ve mücevherler, işlem bittiğinde pahalı ürünler olarak pazarlanıyordu. Mücevherler ancak o dönemin aristokrat ve zengin kesimi tarafından satın alınabiliyorlardı. Bu tür objeler antik çağlarda pahalı ve çok lüks tüketim ürünleriydi. İnsanın parmak tırnaklarının büyüklüğündeki bu eserler çok ince işçilikle, sabırla ve o dönemin yüksek teknolojisiyle yapılıyordu. Bu nadide eserlerle İzmir'i dünyaya yeniden tanıtabiliriz.''  Projede, Ionia gibi Helenistik ve Roma dünyasının Efes (Ephesos), İzmir (Smyrna) ve Bergama (Pergamon) gibi çok büyük ve zengin kentlerinin bulunduğu bir bölgenin, bu yerleşimlere bağlı materyal kültürü çerçevesinde intiglio ve cameo sanatlarının yerini ve rolünü irdelediklerini anlatan Laflı, ''Smyrna yani İzmir'in, o dönem en zengin intiglo ve cameo sanatları merkezi olduğunu bu çalışmayla saptadık. Arkaik devri İ.Ö 7. - 6. yüzyıllarda Smyrna, Milet (Miletos), Ephesos gibi büyük kentlerle çok hareketli yaşamış olan İzmir yöresinde, bu döneme ilişkin intiglio örneklerini saptamak ve Doğu Helen'de bu sanatın başlangıcını anlamaya çalıştık. Bu devrin mücevher işlemeciliği merkezi İzmir olarak öne çıktı. Bu çalışmayla Türkiye'de ilk kez bir devlet müzesinin antik gemoloji yayını ortaya çıktı'' diye konuştu.  Doç. Dr. Ergün Laflı, İzmir'de antik dönem kuyumculuğunun, günümüz için bir kazanç kapısı olabileceğini savundu.  Konak Belediyesi ile işbirliği yaptıklarını, antik dönemde İzmir'de çok gelişmiş olan kuyumculuk ve mücevherat işlemeciliğinin kent için nasıl bir tanıtım aracı haline getirilebileceğini tartıştıklarını ifade eden Doç. Dr. Laflı, ''Antik dönemde akik, opal, lapis gibi taşlardan üretilen, üzeri dekoratif öğelerle bezeli yüzük ve kolye taşları İzmir'deki atölyelere özgü bazı önemli stilistik özellikler göstermektedir. İzmir'de git gide yükselen yat turizmiyle kente gelen yabancı turistlere antik çağda İzmir'de üretilmiş ürünlerin kopyalarının yapılıp satılmasının hem ekonomik kazanç, hem de tanıtıma önemli katkı sağlayacağını dile getirdik'' dedi.  Özellikle Roma döneminde İzmir'in, o dönemdeki ismiyle Smyrna'nın altın ve gümüş işlemeciliğiyle mücevher oyma sanatında çok ileri olduğu, burada işlenen ürünlerin tüm antik Akdeniz dünyasına yayıldığını bildiren Laflı, bu tür örneklere İzmir'in çevresindeki antik kentlerde de bol miktarda rastlandığını kaydetti.  Doç. Dr. Laflı, İzmir'in MÖ 7. yüzyıldan MS 5. yüzyıla değin Batı Anadolu'nun en önemli üç büyük kentinden bir olduğunu, Helenistik ve Roma dönemlerinde MÖ 4. yüzyıldan MS 5. yüzyıla kadar nüfusunun hep 100 binin üzerinde bulunduğunu, kentin seramik, terrakotta, cam, metal, mermer gibi birçok önemli ürünün işlendiği ve ticaretinin yapıldığı hatırlattı.
İstanbul Asliye Ceza Mahkemesi’nde görülen duruşmaya avukatıyla katılan  , davaya katıldı. Son olarak Kırlangıç Fırtınası ve Savaşçı gibi dizilerde rol alan 28 yaşındaki oyuncu, “Hamileyken eve kapatıldım. Kimseyle görüşme imkanım yoktu. Hürriyetimi sınırlama olayı İzmir’de birlikte oturduğumuz evde oldu. Tehdit edildim, hakarete uğradım. Şikayetçiyim" dedi.  Hürriyet'ten Özge Eğrikar'ın haberine göre; Elçin’in menajerliğini yapan Arzu Gamze Kılıç da duruşmaya katılarak Hüseyin Yiğit’in tehditlerine şahit olduğunu söyledi. Mahkeme, tehdit ve hakaret mesajlarının ne zaman gönderildiğinin   için duruşmayı erteledi.
Ünlü komedyen Şahan Gökbakar, Recep İvedik 4 filminden payına düşen 25 milyon lirayı alamadığı gerekçesiyle dağıtım şirketi Tiglon firmasının sahibi Murat Akdilek'i birçok kez dava etmişti. Bu kez Akdilek, Gökbakar'ın, Twitter'dan kendisine "Lan sen ne uyuz bir adamsın. Tam dayaklıksın. 25 milyonumu çaldın hırsız. Karına kızına yedirdiğin haramın hesabını ver utanmaz" şeklinde mesajlar paylaşarak hakaret ettiğini iddia etti. Sabah'ın haberine göre; savcılık, Murat Akdilek'in şikayeti üzerine olayla ilgili soruşturma başlattı. Şahan Gökbakar ile Murat Akdilek arasında borç ilişkisinden dolayı husumet olduğu, Şahan Gökbakar'ın kendisine ait sosyal paylaşım sitesi üzerinden Murat Akdilek'in onur şeref ve saygınlığına saldırdığı ve paylaştığı mesajlarda hakaret içeren sözcükler kullandığı kaydedilerek soruşturma tamamlandı. Şahan Gökbakar hakkında "hakaret" suçu kapsamında 2 yıla kadar hapis istemiyle dava açıldı. Dava ilerleyen günlerde Asliye Ceza Mahkemesi'nde görülecek.
Öğle saatlerinde, İzmit otogarından hareket ederek Seka Park'a gitmekte olan 41 BR 252 plakalı Kocaeli Büyükşehir Belediyesi'ne ait halk otobüsünün arka koltuğunun üzerinde bulunan çantayı gören yolcular sürücüye bilgi verdi. Sürücü, otobüsü Merkez Bankası karşısında durdurarak polise haber verdi. Araçta bulunanlar dışarı çıktı. Olay yerine gelen polisler güvenlik önlemi alarak, Cumhuriyet Caddesi'ni ulaşıma kapattı. Bomba imha uzmanı koruyucu kıyafetlerini giyerek çantayı inceledi. Kanca takılarak çanta otobüsten dışarı çıkarıldı. Polis daha sonra çantayı yerleştirdiği fünye ile patlattı. Çantadan bir işyerine ait işçi kıyafetleri çıktı. Çantayı otobüse binen bir yolcunun unuttuğu tespit edildi. Çantanın patlatılmasının ardından otobüs yoluna devam etti.
Fenerbahçe, Ziraat Türkiye Kupası 5. Eleme Turu’nda Giresunspor ile eşleşti. TFF Hasan Doğan Milli Takımlar Kamp ve Eğitim Tesisleri’nde yapılan kura çekimin ardından basın mensuplarına açıklamalarda bulunan Fenerbahçe Kulübü İdari Menajeri Onur Başar, “Öncelikle eşleşmelerin tüm camialara hayırlı uğurlu olmasını diliyoruz. Fenerbahçe olarak Giresunspor ile eşleştik. Son 3 senedir arka arkaya eşleştiğimiz bir rakibimizle karşılaşacağız. En son çeyrek finalde karşılaştık ve bu 2 maçı da kazanarak tur atlamaya hak kazandık. Bundan dolayı mutluyduk, aynı mutluluğu bu sene de yaşamak istiyoruz. Zor bir rakip olduğunun farkındayız. Giresunspor, Spor Toto 1. Lig'de iyi bir seri yakalamış bir takım. Süper Lig'i zorlayan bir takım, iyi oynayan bir takım ama biz kendi oyuncularımızı hazırlayarak her maça galibiyet hedefiyle çıkacağız” diye konuştu.    Türkiye Kupası’nın genç oyuncular için fırsat olduğunu belirten Onur Başar, “O oyuncuların yetişmesi, tecrübe kazanması, Fenerbahçe formasını giymenin hissini anlayabilmeleri için çok iyi bir fırsat olacağını düşünüyoruz. Bizim için bu kupa, diğer bir kupadan önemli ya da önemsiz gibi bir anlayış yok. Biz her maçı kazanmak için sahaya çıkıyoruz” şeklinde konuştu.    Bu hafta ligde deplasmanda Trabzonspor ile oynayacakları maçı hakkında da konuşan Başar, “Trabzonspor maçı herkesin gündeminde. İki büyük camianın karşılaştığı bir haftada bu kadar basında yer alması normal. Bütün milli maç arası boyunca oyuncularımız bu maça hazırlandı. Bu hafta takım olarak Samandıra'da toplandık. Bizim için önemli bir mücadele. Son haftalarda yakaladığımız iyi seriyi devam ettirmek istiyoruz. Bu bizim için iyi bir fırsat. Takımımıza baktığımızda hazır olduğumuzu görüyoruz. Hem mental hem fiziksel olarak. Bu bizim için bir avantaj olacak. Trabzon'a gidip, 3 puanı alıp, Zagreb maçı hazırlıklarını sürdürmeyi hedefliyoruz” ifadelerini kullandı.    Geçtiğimiz sezonların aksine Rize yerine Trabzon’da kalacaklarını açıklayan Onur Başar, “Bizim için Trabzon'la oynuyorsak orada kalmamızdan daha mantıklı bir şey olamaz. Sonuçta bu bir futbol müsabakası, biz oraya futbol oynamaya gidiyoruz. Rize ile Trabzon arasındaki mesafe uzun bir mesafe. Trabzon'da kalmamızın doğal olduğunu düşünüyoruz” dedi.    Fenerbahçe taraftarlarının Trabzon’a deplasmana gitmemesinin sorulması üzerine Başar, şöyle cevap verdi:  “Biz sahaya oyunculara bakıyoruz. Ülkemizin çok önemli bir futbol müsabakası. Keşke herkes yan yana, el ele, kol kola maçı beraber izleyebilse. Biz Fenerbahçe olarak sezon başından beri müsabakaların dostluk centilmenlik ve birlik beraberlik içinde oynanmasını temenni ediyoruz. Ayrıca Türk futbolu için bu çok önemli. Hepimiz aynı ülkenin camialarıyız. Önemli olan uzun vadede köprüleri birleştirmek.”
Antalyaspor ile Beşiktaş arasında dün yapılan ve siyah-beyazlıların 2-1 kazandığı maçla ilgili Antalya Emniyet Müdürlüğü açıklama yaptı. Açıklamada, siyah-beyazlı taraftarların üzerinde çıkan yanıcı ve kesici aletlerin ele geçirildiği ve 5 taraftarların da gözaltına alındığı belirtildi. Antalya Emniyet Müdürlüğü'nden yapılan açıklama şöyle: “21.01.2018 günü saat 19.00’da, İlimiz Antalya Stadyumunda Antalyaspor - Beşiktaş profesyonel futbol takımları arasında oynanan Süper Lig futbol müsabakası öncesi, esnası ve sonrasında Emniyet Müdürlüğümüz tarafından alınan tedbirler kapsamında müsabakayı izlemek üzere ilimize gelen Beşiktaş taraftarlarının, ilimize intikal ettiği güzergahlar üzerinde oluşturulan araç kapama ve yol kontrol uygulama noktalarında, taraftarları taşıyan otobüsler ve otobüslerde bulunan şahıslar üzerinde yapılan aramalar neticesinde 2 adet Pala tabir edilen bıçak, 1 adet Büyük Av Bıçağı, 1 adet Muştalı Av Bıçağı, 1 adet Çakı tabir edilen bıçak, 1 adet Satır, 1 adet Muşta, 3 adet Meşale, 1 adet Biber Gazı ve 1 adet sopa ele geçirilmiştir. Ele geçirilen metaryellerle ilgili olarak 3 şahıs gözaltına alınmıştır. Ayrıca, Misafir takım (Beşiktaş) tribününden içeriye Maytap sokmak isteyen 1 Suça sürüklenen çocuk ile, Misafir takım taraftarına ait tribünde maytap bulundurduğu ve başkasına ait Passolig kartı ile müsabaka alanına girdiği tespit edilen 1 şahıs yakalanmıştır.”  Açıklamada, “Antalya Cumhuriyet Başsavcılığı’nın talimatları doğrultusunda gözaltına alınan 5 şahıs hakkında 6222 sayılı Sporda Şiddet ve Düzensizliğin Önlenmesine Dair Kanun ve 6136 sayılı Ateşli Silahlar ve Bıçaklar İle Diğer Aletler Hakkında Kanun kapsamında yasal işlem başlatılmıştır” denildi.
Beşiktaş'ın UEFA Şampiyonlar Ligi G Grubu 2. haftasında Almanya temsilcisi Leipzig ile oynayacağı maçta, Rusya Futbol Federasyonundan hakem Sergei Karasev görev yapacak. UEFA'nın açıklamasına göre 26 Eylül Salı günü Vodafone Park'ta Beşiktaş ile Leipzig arasında yapılacak karşılaşmada, Rus hakem Karasev düdük çalacak.  Maçta Karasev'in yardımcılıklarını Anton Averianov ve Tikhon Kalugin yapacak. Maksim Gavrilin'in 4. hakem olarak görev alacağı müsabakanın ilave yardımcı hakemleri ise Sergei Lapochkin ve Sergei Ivanov olacak.
Sen Anlat Karadeniz dizisi 32. yeni bölümü ile Çarşamba akşamı ATV ekranlarına gelecek. Sen Anlat Karadeniz 31. son bölümünde; Sevdiğinin dayak yediğini duyunca onu Vedat'ın elinden alabilecek mi? Nefes hep hayalini kurduğu gelinliği sonunda giydi. İşte,  Sen Anlat Karadeniz 32. yeni bölüm fragmanı ve son bölüm özeti... Geçmişte para karşılığı satıldığı adamın zulmünden kaçıp çocuğuyla birlikte Karadeniz'e sığınan Nefes'le, onu koruduğu için ailesinin büyük tepkisiyle karşılaşan Tahir'in imkansız aşkı anlatılıyor. Tahir Nefes'e yaşayamadığı mutlulukları yaşatmaya kararlıdır. Düğün hazırlıkları başlarken Nefes'in de Tahir'e bir sürprizi var. Fatih, Berrak'ın aşkıyla yanıp tutuşurken Murat kardeşinin yanındadır. Berrak'a açılması için Fatih'e yardım eden Murat, Nazar'a da derman olabilecek mi? Sevdiğinin dayak yediğini duyunca onu Vedat'ın elinden alabilecek mi? Nefes hep hayalini kurduğu gelinliği sonunda giyer. Tahir ve Nefes'in sevdası mutlu sona yaklaşmışken bu mutluluğa gölge mi düşecek? Sen Anlat Karadeniz 32. yeni bölümü ile Çarşamba akşamı saat  'da ATV ekranlarına gelecek.
Trabzon'un Tonya ilçesinde, nesli tükenme tehlikesi altındaki avlanması yasak vaşak, silahla öldürülmüş halde bulundu. İlçenin, Kalınçam Mahallesi, Keçi Gölü semtinde dere üzerinde  yer alan taşkın koruma duvarının üstünde kanlar içinde hareketsiz şekilde yatan vaşağı fark eden vatandaşlar, durumu jandarmaya bildirdi. İhbar üzerine bölgeye gelen ekipler, nesli tükenme tehlikesinde olduğu için koruma altında bulunan ve avlanması yasak olan vaşağın silahla vurularak öldürüldüğünü tespit etti. Bulunduğu yerden alınan vaşak, Milli Parklar ve Doğa Koruma Şube Müdürlüğü ekiplerine teslim edildi. Koruma altındaki hayvanı öldüren kişi ya da kişilerin bulunması için bölgede çalışma başlatıldığı belirtildi.
Başbakan Yardımcısı Emrullah İşler, gazetecilerin sorularını yanıtladı. Dün akşam Bülent Arınç'ın "Paralel yapı Başbakan'a şantaj yaptı" sözlerini destekleyen bir açıklama yapan İşler, 'paralel yapı'nın devletin bekasını tehdit ettiğini, Türkiye Cumhuriyeti'ni tehdit ettiğini söyledi. "Dershane bahanesi ile işi şantaj kadar götürdüler" diyen İşler, "AK Parti'nin 2023 hedeflerinin gerçekleşmesini istemeyen bir takım işbirlikçiler 2011'de düğmeye bastılar. Sayın Başbakanımız'ı tehdide ve şantaja kadar götürmüşler olayı. 2011'de CHP'yi de tehdit etmişlerdi. O zaman CHP'nin genel başkanını koltuğundan etmişlerdi. Bu artık ülkenin beka sorunu haline geldi. Türkiye Cumhuriyeti'ni tehdit edecek bir yapıya müsaade etmemiz lazım. Herkesin bu mücadelede yer alması lazım, aksi takdirde eğer bunlar bu operasyonlar ve her gün ortaya koydukları bir takım saçmasapan iddialarla sonuç alırlarsa Türkiye kaybedecektir. Hedef Türkiye'nin büyümesinin engellenmesidir. Milletimiz olayın farkındadır, 30 Mart seçimleri bu tezgahın son değerlendirmesi olacak" dedi. Kılıçdaroğlu'nun 'AKP'ye oy verirseniz iki elim yakanızda olur' ifadesini eleştiren İşler, "Bu ifade komik bir ifade, aynı zamanda tehdit ifadesi. Millete projelerinizi hedefleriniz anlatırsanız millet size oy verir. Ama CHP hiç proje açıklamadı bugüne dek. Yaptıkları tek şey yalan, iftira, kriz çıkarmak. Şimdi de paralel yapıyla kol kola olarak iktidara gelmeye çalışıyor" dedi. Sarıgül'ün kendisini eleştiren bir vatandaşa yumruk atamasını da eleştiren İşler, "Sarıgül'ün kendisini eleştiren bir vatadaşımıza yumruk atması da çok önemli, aslında bu eleştiriye ne kadar tahammülsüz olduklarını gösterdi. Daha önce de Sarıgül Baykal'la girdiği mücadelede koltujların üzerinde atlayarak yumruklar atmıştı. O günden bu güne hiçbir şey değişmemiş. Kesinlikle eleştiriye tahammüleri yok. CHP Anayasa Mahkemesi'ne bile doğru bir şekilde başvuramıyor. Bu da CHP'nin ne kadar beceriksiz vizyonsuz olduğunu gösteriyor" şeklinde konuştu.
Meyve salatasını vitamin kaybı ve fazla tüketim açısından önermediklerini vurgulayan Endokrinoloji Uzmanı Prof. Dr. Mitat Bahçeci, meyvelerin kesilip parçalandığında vitamin kaybının çok olduğunu söyledi.  Yaz aylarının besin çeşitliliği açısından zengin bir mevsim olduğunu, farklı renk ve tatlardaki meyvelerin vitamin ve yararlı bileşikler içerdiğini belirten Bahçeci, kırmızı dut, böğürtlen, ahududu, kiraz, çilek ve üzümün antosiyaninden zengin ve antioksidan kapasitesi yüksek bileşikler içerdiğini ve kanserden korunmada önemli işlev gördüğünü hatırlattı.  Kayısı ve şeftalinin önemli potasyum kaynağı olduğunu, bu iki meyvede bulunan A vitaminin gözün görme fonksiyonunda önemli rol oynadığını vurgulayan Bahçeci, büyük bir bölümü su olan karpuzun içerdiği şeker oranından dolayı glisemik indekse özellikle dikkat edilmesi gerektiğine işaret etti.  Birkaç kiraz, kayısı, şeftali, erik, kavun, karpuzla hazırlanan "meyve tabağı" ya da "meyve salatası" şeklindeki tüketimininde hepsinden birer parça yendiği için porsiyon hesabının yapılamadığını ve normalinden daha fazla tüketildiğini belirten Bahçeci, örneğin; portakaldaki C vitamininin yüzde 40'ının kesilince kaybedildiğini söyledi.  Meyve tabağı önermediklerini aktaran Bahçeci, "Çünkü porsiyon belirlemek mümkün değil. Normalden fazla meyve yenmesine yol açar. Meyveler parçalandığı için oksijenle temas eder bu da vitamin kaybına yol açar. Dilimlenerek yendiğinde bir kayıp olmaz. Portakal suyunu ise hiç önermiyoruz. Çünkü en az 2-3 portakal tüketimi demek. Meyve tabağına glisemik indeksi farklı olan meyveler giriyor. Karpuzun glisemik indeksiyle kirazınki bir değil. Bir öğünde karpuz, bir öğünde kiraz, üçüncü öğünde portakal ya da başka bir meyve yemek birbirine karışmadığı için daha çok yararlı olur. Karpuz, kavun, incir, üzüm gibi yaz meyveleri, ihtiva ettikleri yararlı bileşikler ve vitaminler sayesinde insan sağlığına yararlı katkı sağlamasına rağmen doğru porsiyon ölçüsünde tüketilmediğinde bel çevresinde yağlanmaya ve kilo alımına neden olabilir. Bu yüzden kan şekerini ve insülin düzeyini normal seviyede tutmak, bel çevresindeki yağlanmayı azaltırken yaza daha formda girmemizi sağlayacaktır" diye konuştu.
Dünyanın önde gelen finans ve ekonomi haber merkezlerinden Bloomberg, Cumhurbaşkanı Tayyip Erdoğan'ın yeni kabinesinin Türkiye'yi yatırım yapılamaz hale getirdiğini yazdı. Bloomberg'ün Avrupa piyasaları uzmanı, otuz yıl bankacılık sektöründe çalışmış Marcus Ashworth'un imzasını taşıyan analiz şöyle:  "Erdoğan maalesef sözünün eri. Seçim kampanyası sırasında para politikasının kontrolünü daha fazla ele alacağına söz verdi ve bunu yapmak için hiç zaman kaybetmedi. Türkiye’nin güvenlik ağındaki son bağları da koparıp attı ve milletini tümüyle yatırım yapılamaz bir hale getirdi. Başbakan Yardımcısı Mehmet Şimşek ve Maliye Bakanı Naci Agbal'ın ikisi de görevden ayrıldı. Küresel yatırımcıların görmek istedikleri türden, salim finansal yönetim ve standart ekonomik ilkeleri benimsemiş yetkililerdi. Erdoğan ülke üzerindeki hakimiyetini artırırken yatırımcıların gerginliğini yatıştırmak için çok şey yaptılar. Artık bu rolü yerine getirecek kimse kalmamış gibi görünüyor. Cumhurbaşkanı, pazartesi günü yaptığı açıklamada, damadı olan Berat Albayrak'ın yeni birleştirilmiş hazine ve maliye bakanlığını yürüteceğini söyledi. Bu, mali konularda sağduyu ve sorumluluğun hüküm süreceğine dair tüm umutları tüketiyor. Erdoğan ayrıca kendisine merkez bankası yöneticisini belirleme yetkisini, ve böylelikle yüksek faiz oranlarının daha hızlı bir enflasyona yol açtığına dair alışılmışın dışındaki görüşlerini sağlamlaştırma imkanını tanıdı. Piyasaların salı günkü acı verici reaksiyonu muhtemelen sadece bir başlangıç. Liranın dolar karşısında zayıflamasıyla, 10 yıllık getiri yüzde 17'nin üzerine çıktı, kredi temerrüt takasları arttı ve stoklar düştü. Bankacılık sektörü yüzde 3.7'lik düşüşle başı çekti. Kredi derecelendirme şirketlerinin yeni politik gerçekleri olumsuz bulmaması ve Türkiye'nin notlarını daha da çöpe çevirmemesi zor. Yatırımcılar için en iyi rota neredeyse kesinlikle uzak kalmak. Para biriminin değerini sabitleyecek hiçbir şey yok. Kısa vadede de iyi bir hedef değil. Lira borçlanıp daha sonra daha ucuza satın almak, en azından yüzde 17.75 gibi inanılmaz yüksek bir orana mal olacaktır. Bu oyunu sadece ziyadesiyle cesur olanlar oynar. Bu bir tedavül krizi mi? Bu onu nasıl tanımladığınıza bağlı. Çok az likidite var ve 5 liralık dolar/TL kuru yeni normal görünüyor. Dar bir piyasada bu türden bir temel kayma kesinlikle kriz kokuyor, özellikle şu anda sadece resmi bir müdahalenin yatırımcıların korkularını yatıştırabileceği düşünüldüğünde. Bunun yakında olacağını görmek zor. Yatırımcıların güvence için bakabileceği normal gelişmeler umutsuz görünmekte. Herhangi bir bütçe duyurusu büyük olasılıkla Albayrak'ın iktidardaki AKP'nin daha az desteğe sahip olduğu büyük şehirler gibi seçimlere duyarlı bölgelerdeki harcamaları artırmak için kesenin ağzını açmasını içerecektir. 24 Temmuz’daki bir sonraki merkez bankası toplantısı, oranları artırarak fiyat artışlarını dizginlemek için bir fırsat. Erdoğan'ın herhangi bir artışı onayladığını görmek zor ve kesinti talebi de olası. Enflasyon haziran ayında yüzde 15,4'e yükseldi, hükümet politikaları ve daha zayıf para birimi bunu daha da artıracak gibi. Cumhurbaşkanı hâla işleri tersine çevirmeye karar verebilir. Nisan ayından bu yana 500 baz puanlık faiz artırımına izin vermişti. Bu durum, Türkiye’nin büyük cari açığı ülkeyi dolar fonuna bağımlı hale getirmişken değer kaybeden liranın etkilerine karşı duyarsız olmadığını gösteriyor. Ancak para politikası konusundaki saçma görüşlerine ve tarafını belli ettiğine göre, bu pek de mümkün görünmüyor. En zayıf halka bankacılık sistemi. Borç verenler, kısa vadeli ucuz dolar ve euro finansmanına dadanmıştı, bu da yükselen oranlara büyük ölçüde bağışıktı. Alacaklıların çoğu Batı Avrupa bankaları ve ciddi şekilde geri çekildiklerine dair herhangi bir işaret, Türk finans kurumlarının istikrarı hakkında sorular doğuracaktır. Bu türden bir değişim, büyük Türk şirketleri kesinlikle etkileyecek, zira birçoğu gelecek yıl gibi büyük kısmı dolar cinsinden büyük borçlar ödeyecek. Türkiye'nin kaderi tamamen Erdoğan'ın elinde. Yatırımcıları endişelendiren de bu."
Cumhurbaşkanı Recep Tayyip Erdoğan, Gazi Mustafa Kemal Atatürk'ün vefatının 80. yılı dolayısıyla mesaj yayımladı. Cumhurbaşkanı Erdoğan yayımladığı mesaja, "Cumhuriyetimizin banisi Gazi Mustafa Kemal'i, ebediyete irtihalinin yıl dönümünde saygıyla yad ediyorum" ifadesiyle başladı.  İstiklal Mücadelesi'ne önderlik eden, milletin eşsiz fedakarlığıyla bu destansı mücadeleyi zafere ulaştıran Gazi Mustafa Kemal'in, üstün askeri yönetimi, kararlı duruşuyla, başarılı bir komutan ve lider olarak dünya tarihinde saygın bir yer edindiğini vurgulayan Erdoğan, mesajında şunları kaydetti: "Milletine duyduğu sonsuz güven ve inancıyla çıktığı zorlu yolda, milletimizi müşterek bir ideal etrafında birleştirmeyi başaran Gazi Mustafa Kemal, İstiklal Mücadelemizi Cumhuriyetimizin kuruluşuyla taçlandırmıştır. Gazi'nin mücadeleci ve kurucu vasıflarını gençlerimize ve çocuklarımıza iyi anlatmalı, onun 'en büyük eserim' dediği Cumhuriyetimizi ilelebet yaşatmak ve daha ileriye taşımak için üzerimize düşen sorumlulukları hep birlikte yerine getirmeliyiz. Cumhuriyetimizin 95. yılını iftiharla kutlayan Türkiye, istikrar içinde güçlenmeye ve büyümeye devam ederken, ecdadımızın her dönemde önüne çıkan engelleri birlik ve beraberlik içinde aştığını, milli ve manevi değerlerini her şart altında yaşattığını, inandığı yoldan asla dönmediğini, istiklaline ve istikbaline canı pahasına sahip çıktığını da unutmamalıyız." Milli iradeye sahip çıkılması, demokrasinin güçlendirilmesi ve 2023 hedeflerine ulaşılması için yılmadan, yorulmadan çalışılmaya devam edileceğini vurgulayan Erdoğan, geleceğe her zamankinden daha büyük bir ümitle bakıldığını belirtti. Erdoğan, Gazi Mustafa Kemal ve silah arkadaşlarını, vatan uğruna fedakarca şehit ve gazi olan kahramanları rahmet ve şükranla andı.
Plat Özel Markalı Ürünler Tedarikçileri Derneği Başkanı Mete Buyurgan, uzun zamandır askıda bekleyen Büyük Mağazalar Yasa Tasarısı'yla ilgili yazılı bir açıklama yaptı.  Açıklamada şöyle denildi: "Yasa taslağında bulunan “perakendecilerin özel markalı ürünler olarak ürettirip satmakta olduğu ürünlerin toplam cirolarının 20' sini veya satışa sunulan ürünün kategorisindeki ürünlerin yüzde 20'sini geçemez” maddesi ile sınırlandırılması özellikle KOBİ'lerimize ciddi bir sıkıntı yaratacaktır.  Bu durum, binlerce kişi istihdam eden sektörde işsizlik rakamlarının çok yükselmesine de sebep olacak fakat bundan daha önemlisi büyük üreticiler ve büyük perakendecilerin çalıştığı, küçük ve orta ölçekli firmaların ise küçük oyuncu olarak bile sektörde var olamayacakları bir sonucu oluşturacaktır.  Birçok ülkede bu tür ürünlerin payı yüzde 30-40 lar seviyesine ulaşmış durumdadır. Özel markalı ürünler aynı zamanda enflasyon ile savaşta da çok stratejik ürünler olup rekabeti düzenleyici bir etki yapmaktadırlar. Perakendeciler de ekonomik ama kaliteli ürünler ürettirerek hem tüketiciye bir fayda sunmakta hem de rakipleri ile bu ürünler sayesinde farklılaşma imkanı bulmaktadırlar. Böyle bir madde ile bir sınırlandırma yasağı koymak birçok kurumu ve kişiyi mağdur edeceği gibi ticaret etiğine ve aynı zamanda rekabet ruhuna da aykırı olacaktır."
'nca ( ) öğrencilere ücretsiz dağıtılacak 141 milyon ders kitabından 125 milyonunun illere ve okullara dağıtımı yapıldı. Bakanlık'tan yapılan bilgilendirmede, 2018-2019 eğitim ve öğretim yılında öğrencilere ücretsiz dağıtılacak 141 milyon 722 bin 460 ders kitabının 125 milyonunun illere ve okullara teslim edildiği kaydedildi.  Kalan yaklaşık 16 milyon ders kitabının ise eğitim öğretim yılının başlayacağı 17 Eylül Pazartesi'ye kadar öğrencilerin sıralarının üzerinde hazır olacağı belirtildi.
Başbakanlık Afet ve Acil Durum Yönetimi Başkanlığı (AFAD) Deprem Dairesi Başkanlığı'ndan alınan verilere göre Manisa'nın Saruhanlı ilçesinde 3,8 büyüklüğünde deprem meydana geldi. Yerin yaklaşık 7 kilometre altında meydana gelen deprem kısa sürerken can ve mal kaybı yaşanmadı.
Ak Parti Genel Başkanı ve Başbakan   Ak Parti Gençlik Kolları etkinliğinde konuştu. Yıldırım'ın konuşmasının satır başları şöyle:  "Sevgili gençler 15 Temmuz gününü ve gecesini hatırlıyoruz. 15 Temmuz ülkemizin karanlık bir girdaptan milletimizin cesaretiyle kurtulduğu gündür. AK Parti Kurucu Genel Başkanı Recep Tayyip Erdoğan'ın çağrısıyla önce gençler dışarı çıktı. Gençler 15 Temmuz'da Türkiye'ye sahip çıktılar. Ben o gece Melih'i aradım dedim teşkilatını hazırla ölümüne direneceğiz. Melih kardeşim dedi ki biz zaten hazırız Genel Başkanım. İşte Ak Parti ruhu budur. O gece hayatını seve seve veren bütün şehitlerimize Allah'tan rahmet diliyorum. Bütün gazilerimize şifa diliyorum onlara uzun ömürler niyaz ediyoruz.  Türkiye'yi karanlık ellere götürmek isteyenlerin hevesi 15 Temmuz gecesi kursağında kalmıştır. Milli Güvenlik Kurulu'nun ve Bakanlar Kurulu'nun aldığı kararla 15 Temmuz Demokrasi ve Şehitler Günü olarak kutlanacaktır. 15 Temmuz asla unutulmayacak asla unutturulmayacak. Bugünlerde sürekli olarak, 'İkinci darbe yapılacak', 'Daha bitmedi', 'Yeniden geleceğiz' deniyor. Geleceğiniz varsa göreceğiniz de var. 15 Temmuz artık resmi bir bayram haline geldi. Korkutmak, korku salmak için tezgahladıkları kara kampanyalardır. O gece Türkiye'nin bütün minareleri ezanlarla selalarla inledi. O gece Türkiye'nin bütün meydanları genciyle yaşlısıyla kadınıyla erkeğiyle doldu taştı. Evet şehitlerimiz var yüreğimiz yandı. O şehitler gözlerini kırpmadan toplara tüfeklere direndiler. Bu darbeyi tezgahlayan hainler zannettiler ki bu vatan evlatlarını korkutacak. Sayın Cumhurbaşkanımızın, hükümetimizin darbe seslerini duyunca şapkası alıp giden yöneticiler sandılar. Bu milletin önünde şapka çıkartılır. Çünkü bu millet Türkiye'nin kaderini değiştiren millettir. O gün Cumhurbaşkanımızla konuştuk bir şeye karar verdik biz bu yola kefenimizi giyerek çıktık ölmek var dönmek yok. Hainler millet iradesi karşısında kısa sürede diz çöktüler. Şimdi zaman bunları bünyeden temizleme zamanı. Yaş ile kuru bir arada yanmayacak. İntikam duygusuyla değil, adaletle hareket edeceğiz. Bütün bunları söyledik. Buna rağmen hataların olabileceğini de öngörüyoruz. Ancak, 'Hata yapmayacağız' diye, hiçbir şey yapmayacağımızı kimse bizden beklemesin. Millet seçimi beklemeden o gece darbecilerin hesabını gördü. Gençler bir yandan millete hizmet edeceksiniz bir yandan da vesayet odaklarını temizleyeceksiniz. Artık bir şey olmaz demek yok. Her an her şeye hazır olarak ama hedeflerimizden sapmadan durmadan yorulmadan yolumuza devam edeceğiz. 15 Temmuz geride kaldı. 15 Temmuz'un doğurduğu bu kötü sonuçlardan süratle kurtulmamız lazım. Hayat devam ediyor biz Olağanüstü Hal ilan etti. Biz Olağanüstü Hali millete ilan etmedik kendimize ilan ettik hükümete ilan ettik. Çünkü bu alçaklardan temizlenmesi lazım. Milletin tedirgin olmasının önüne geçmemiz lazım. Bunun için yoğun bir şekilde çalışıyoruz. FETO sonuç alamadı işi bölücü terör örgütüne devretti. Bunlar hem 15 Temmuz'dan önce hem 15 Temmuz'dan sonra bir araya geldi. Bacılarım kardeşlerim verdiğiniz himmet paraları terör olarak dönüyor. Artık bırakın bu hainlerin peşinden gitmeyi. Bizim hedefimiz biliyorsunuz Cumhurbaşkanı bunları üçe ayırıyor; ibadet edenler, ticaret edenler ve ihanet edenler. Bizim işimiz ihanet edenlerle. Halis duygularla himmet eden, burs veren, kurban bağışlayan temiz masum vatandaşlarımızla bizim işimiz yok. Onlar bizim başımızın üstündedir. Bizim derdimiz ihanet edenlerle hainlerle. Derdimiz, millete silan çekenlerle. Onun için kimse bize siz masum insanlarla uğraşıyorsunuz demesin. Bu örgüt kapalı bir örgüt, şeffaf bir örgüt değil. Bu örgütün ilişkilerini ortaya çıkarmak o kadar kolay değil. İşimiz kolay değil. Damarlarınızın içindeki mikroptur bunlar. Bu mikropları tek tek bulup çıkartacağız vücudumuzu temizleyeceğiz. Dostlarımız darbeyi bir kenera bıraktılar aman ne yapıp edin bunları fazla hırpalamayın. 12 yaşındaki torunum dede bunlar bizim askerimiz değil mi diye sorduğunda ben ona cevap veremedim şimdi o cevabı veriyoruz. Hiç kimse bu ülkenin bu milletin değerleriyle hesaplaşmaya kalkmasın. İlkemiz belli, düsturumuz belli; Tek millet tek devlet tek vatan ve ay yıldızlı tek bayrak. Doğu'da ve Güneydoğu'da verdiğimiz mücadele de bunun için. Türkiye'yi hiçbir terör örgütüne teslim etmeyeceğiz. Etrafımızdaki kardeşlerimize de kucak açmaya devam edeceğiz. Bu ülkenin nüfusunun yüzde yüzünü siz oluşturmuyorsunuz ama gelecekte siz oluşturacaksınız. Ak Parti gençler için çok şey yaptı. Seçilme yaşını 25'e indiren Ak Partidir.Hükümet olarak bugüne kadar olduğu gibi bundan sonra da siz gençlerin önünü açmaya devam edeceğiz. Bu ülke sizin yetişmenizi bekliyor."
Yurtiçi ve yurt dışı jeopolitik riskler, artan terör olayları ve siyasi belirsizliklerin etkisiyle çok sayıda işyeri kapanıp binlerce kişi işsiz kalırken, Türk bankacılık sektöründeki tahsili gecikmiş alacakların da hızla artması bekleniyor. Özellikle darbe girişimi sonrası turizm, inşaat, enerji ve gıda sektöründeki sorunların daha da büyümesinin yanı sıra Olağanüstü Hal (OHAL) sürecinde FETÖ soruşturması kapsamında TMSF’ye (Tasarruf Mevduatı Sigorta Fonu) devredilen şirketler ile beraber şu anda yüzde 3.3 civarında olan takipteki kredi oranının 2017 yılında yüzde 4.5-5’ler civarına kadar tırmanabileceği tahmin ediliyor. Bankacılık Düzenleme ve Denetleme Kurumu’nun Eylül 2016 verilerine göre, 55 milyar liralık takipteki kredilerin toplam krediler içerisindeki oranı yüzde 3.32 civarında. Kredilerde takibe dönüşüm oranı yüzde 4.46 ile en yüksek toptan ticaret ve komisyonculuk sektöründe. İkinci sırada ise yüzde 4.21 ile tekstil ve tekstil ürünleri sanayii yer alıyor. Perakendede bu oran yüzde 3.87’yi bulurken, inşaat sektöründe ise yüzde 3.78 civarında. Varlık Yönetim Şirketleri Derneği Başkan Vekili ve Turkasset Varlık Yönetim Üst Yöneticisi (CEO) Hilmi Güvenal, takipteki kredi oranının 2017’de yüzde 4’e çıkabileceği tahmininde bulunurken, bankacılar ise Fon’a devredilen şirketler ile birlikte bu oranın yüzde 5’i bulabileceğini öngörüyor. Piyasalarda şu anda tam anlamıyla bir ‘sis bulutu’ olduğunu belirten bankacıların yanı sıra, yaklaşık 700 şirketin Fon’a devredilmesinin belirsizliği daha da arttığından yakınan Hilmi Güvenal, “Bu şirketlerinin hangilerinin faaliyetlerine devam edeceği veya satılacağı henüz belli değil. Faaliyetlerine devam etseler bile kredi borçları ödenebilir mi? Ekonomideki daralma nedeniyle bankacılık sektöründe bozulan aktif kalitesinin daha da bozulmasından endişeliyiz” dedi. Bankaların tahsili gecikmiş alacaklarının 55 milyar lira olduğunu kaydeden Güvenal, “Bankaların hukuksal aşamalar da dahil 2 yıllık bir süreçten sonra tahsil edemediği kredi alacaklarını varlık yönetim şirketleri olarak belirli bir iskonto ile bizler devralıyoruz. 2016’da bankalar 5 milyar liralık alacağını devretti. Yıl sonuna kadar 2 milyar liralık daha satış yapılmasını bekliyoruz. Tahminimiz; 2017’de bankaların 7.5-8 milyar liralık bir alacak satışı olur” diye konuştu. 15 Temmuz darbe girişiminin imalat sektörünün yanı sıra ticaret ve hizmet sektöründe de sıkıntıları daha da artırdığına işaret eden Güvenal, şunları söyledi: “Bütün bunların üzerine döviz kurundaki tırmanış da eklenince haliyle sıkıntılar iyice büyüdü. Dövizle borçlanıp Türk Lirası ile satış yapanlar, ithal girdi oranı yüksek olan sektörler negatif etkilenecek. Ayrıca farklı sektörlerdeki 600’ü aşkın şirket TMSF’ye devroldu. Bütün bunları gözönünde bulundurursak; tahsili gecikmiş alacakların önümüzdeki dönemde yükselmesi kaçınılmaz.” Şu anda varlık yönetim şirketlerinin takibinde olan bireysel kredi borçlusunun 2 milyon kişi civarında olduğunu belirten Güvenal, “Belirsizlikler dolayısıyla ödemesini aksatanlar veya geciktirenler olabiliyor. 72 ay taksit kampanyası yaparak kredi borçlularına ödeme kolaylığı sunuyoruz. Ancak devraldığımız alacak portföyününün yarısına bile zor ulaşabiliyoruz. Ulaşsak bile ‘işimi kaybettim, ödeyemeyeceğim’ deyince icra takibi bir taraftan devam ederken öte yandan görüşmelere devam ederek ödeyebileceği vade ve tutarı belirlemeye çalışıyoruz” diye konuştu.
Kuzey Kıbrıs Türk Cumhuriyeti'nin Taşkent köyünde bir cismin düşmesi sonucu patlamanın meydana geldiği olay yeri, havadan görüntülendi.  KKTC'de başkent Lefkoşa ve Girne arasındaki Taşkent köyüne 200 metre uzaklıkta 00.30’da bir cismin düşmesi sonrası patlama meydana geldi. Şiddetli patlamanın ardından çıkan yangın kısa sürede söndürüldü. Patlamanın meydana geldiği bölge polis tarafından güvenlik kordonuna alındı. Olay yeri havadan görüntülendi. Askeri birimler bölgede güvenlik alanını genişleterek arazideki parçaları arama çalışmalarını sürdürürken, patlayan bir cismin parçasının da Dikmen köyü bölgesine düştüğü tespit edildi. KKTC Başbakan Yardımcısı ve Dışişleri Bakanı Kudret Özersay patlamayla ilgili yaptığı açıklamada, "Yaşadığımız olaylar ertesinde tedbir mahiyetinde Türkiye’den AFAD'dan (Afet ve Acil Durum Yönetimi Başkanlığı) az sonra dört kişilik bir uzman ekip ülkemize geliyor. Ülkemize gelecek olan ekip Sivil Savunma Teşkilat Başkanlığımızla birlikte patlamanın olduğu bölgede cihazlar eşliğinde kimyasal ölçüm yapacak. Kamuoyuna bilgi vermeye devam edeceğiz." dedi.
Muğla Üniversitesi öğrencileri arasında meydana gelen kavgada bir öğrencinin silahla yaralanmasının ardından dün gece Kötekli Mahallesi'nde yaşanan olaylarla ilgili soruşturma sürüyor.  Soruşturma kapsamında olayların yaşandığı mahallede devriye görevi yapan polis ekipleri, 155 Polis İmdat Hattı'na vatandaşlardan gelen ''bir grup genç tarlalardan taş topluyor'' ihbarı doğrultusunda gençleri yakalamak için harekete geçti.  Olay yerine gelen polisleri görerek kaçan gençlerin tarlada bıraktığı 5 çuval taş, çevik kuvvet ekipleri tarafından emniyet müdürlüğüne götürüldü.  Muğla Emniyet Müdürlüğü ekiplerinin akşam yaşanabilecek olası bir olaya karşı kent merkezi ile Kötekli Mahallesi'nde önlem aldığı gözlendi.  Muğla'ya çevre illerden çevik kuvvet ekiplerinin gönderildiği bildirildi.  AK Parti Muğla Milletvekili Mehmet Nil Hıdır, beraberindeki Muğla Sağlık Müdürü Dr. İskender Gencer ve Muğla Devlet Hastanesi Başhekimi Dr. Fahri Tuna ile dün yaşanan olaylarda protestocu gruptakilerin başına kaldırım taşı ile vurması sonucu yaralanan Çevik Kuvvet Şube Müdürlüğünde görevli polis memuru Murat Demirbaş'ı ziyaret ederek sağlık durumu hakkında bilgi aldı. Milletvekili Hıdır, Muğla'da yaşanan olayların üzücü olduğu belirterek , ''Gençlerimizi ve vatandaşlarımızı sağduyu ve sükunete davet ediyorum. Bu tür olaylar kentimizin ve üniversitemizin adının zarar görmesine neden oluyor. Temennimiz bu tür olaylar bir daha yaşanmasın'' dedi.
Kocaeli’nin Gebze ilçesinde D-100 karayolu Osmangazi tünelinde H.B. idaresindeki servis otobüsü, İsmail Erbaş'ın kullandığı otomobille çarpıştı. Kazada otomobilde bulunan Keziban Erbaş (37) ve kardeşi Alpaslan Dağcı (24), araçta sıkıştı. Olay yerine çağrılan itfaiye ekiplerince bulundukları yerden çıkarılan Erbaş ve Dağcı'nın hayatını kaybettiği tespit edildi. Yaralı otomobil sürücüsü İsmail Erbaş ile hayatını kaybeden iki kişinin cenazesi, Gebze Fatih Devlet Hastanesi'ne götürüldü.  Otobüs sürücüsü H.B. ise gözaltına alındı.
Arjantin'de askeri cunta döneminde kaçırılıp işkence gören eski bir sendika görevlisi, Alman şirketi Mercedes Benz'i cuntayla işbirliği yapmakla suçladı.  Arjantin'in başkenti Buenos Aires'in kuzeybatı banliyösünde bulunan ve cunta döneminde işkence ve tutukevi işlevi gören Campo de Mayo adlı kışlanın eski yöneticilerinin duruşmasında, Hector Ratto adlı eski sendika delegesi yargıçlara, Arjantin'de yatırım yapan Mercedes Benz'in, sendikacıların adreslerini cuntaya bildirdiğini iddia etti.  Bugün 61 yaşında olan Ratto, "Tutuklamalar genelde geceleri olurdu, ama ben 29 yaşındayken, 12 Ağustos 1977'de aksine gün ortasında Mercedes'in binasında tutuklanıp götürüldüm" dedi.  "Askerler beni şirketten aldı, çünkü yeni adresimi bilmiyorlardı" diye konuşan Ratto, "Benim ve arkadaşlarımın şirkette sendikacılıktan başka faaliyetimiz yoktu" ifadesini kullandı.  Ratto, şirketin o dönemdeki müdürü Juan Tasselkraut'un, Diego Nunez adlı başka bir sendika delegesinin adını telefonla askerlere bildirdiğini duyduğunu öne sürdü. Eski delege, "Adresi bildirildiği günün akşamı Nunez evinden götürüldü ve bugüne kadar kendisinden haber alınamadı" dedi.  Ratto ayrıca, 19 ay işkence gördüğünü, uzun süre kollarının felç kaldığını, 8 Mart 1979'da serbest bırakıldığını, ama ülkeyi terk etmesinin yasaklandığını ve her hafta karakola görünmek zorunda bırakıldığını anlattı.  Mercedes Benz'in kaybolanların maaşlarını ailelere ödediğini de bildiren Hector Ratto, "Serbest kaldığımda istifa ettim, şirketten tazminat ve tutuklu kaldığım 19 aylık süreci 'özel izin' olarak nitelendiren bir sertifika aldım" dedi.  Arjantin'i 1976-1983 yılları arasında yöneten askeri cunta döneminde Mercedes'te çalışan 14 delegenin kaybolduğu belirtiliyor.  Daha çok, Arjantin'i 1982-1983 yıllarında yöneten son diktatör emekli general Reynaldo Bignone'i hedef alan duruşmada, aralarında kaybolan 14 sendikacıyla ilgili belgesel yapan Alman gazeteci Gabriela Weber'in de bulunduğu diğer tanıklar da Mercedes ile Arjantin cuntası arasındaki "açık ilişkileri" doğruladı.
Manisa'nın Turgutlu ilçesinde Turgutlu Atatürk Mahallesi Ege Sokak'ta S.T. ile eşi S.T. arasında henüz bilinmeyen bir nedenle kavga çıktı. Kavga sırasında evden kaçarak aynı mahallede Levent Sokak'ta bulunan anneannesi Hediye G'nin evine giden karısını elinde pompalı tüfek ile takip eden koca S.T, eşini hedef alarak ateş etti.  Tüfekten çıkan saçmalar, araya girmek isteyen anneanne Hediye G'nin ayaklarına isabet etti. Zanlının rastgele ateş etmeyi sürdürmesi nedeniyle yoldan geçen 7 yaşındaki Z.Ö. de yaralandı.  Çocuğun vurulması üzerine elinde tüfeği ile kaçmaya çalışan S.T, yapılan ihbar üzerine olay yerine gelen polis ekiplerine de ateş açtı. Zanlı, gasbettiği bir elektrikli motosikletle kaçtı.  Yaralılardan Hediye G, 112 Acil Servis ambulansı ile 7 yaşındaki çocuk da polis otomobiliyle Turgutlu Devlet Hastanesi'ne kaldırıldı. Yaralıların durumlarının iyi olduğu öğrenildi.  Polis, olay yerinden kaçan zanlıyı yakalamak için geniş çaplı operasyon başlattı.
Hayatlarının en güzel ve önemli gününü yaşamaya hazırlanan Daniel ve Abi Lingwood çifti, düğünlerinin olduğu otelde Brad Pitt’in kaldığını keşfetti.  ‘Fury’ adlı filminin çekimleri için aynı otelde konaklayan Brad Pitt’in varlığını Daniel fark etti. Yerel gazeteye konuşan Abi, “Eşim Brad Pitt’in barda olduğunu söyleyerek beni zorla oraya götürdü. Şaka yaptığını düşündüm ama gerçekten oradaydı” dedi.  Brad Pitt, geline iltifat ederek çifti kutladı ve birlikte fotoğraf çektirdi. Ünlü oyuncuyu kısa süreliğine düğününde konuk eden Abi, şikayet etmekten de geri kalmadı. Mutlu gelin, “Düğünümden çok Brad Pitt konuşuldu, ama sorun değil” ifadesini kullandı.
Türkiye'de yargı kaosuna neden olan Erzincan Cumhuriyet Başsavcısı İlhan Cihaner'in tutuklandığı Ergenekon dosyasında yeni bir skandal ortaya çıktı. Akşam gazetesinin haberine göre, iddianamenin delillerinin yer aldığı ek klasörlerinde jandarmanın bölgedeki istihbarat yapılanması ortaya döküldü. Dosyadaki 5 no'lu klasöre, soruşturma sırasında tutuklanan Jandarma Üsteğmen Ersin Esirger'in bilgisayarından bulunan muhbir listesi girdi. Esirger'de bulunan 'Haber Elemanı Durum Çizelgesi', 'Haber Elemanları Müdüre Verilecek Olanı', 'Elemanların Adresleri ve Telefon Numaraları ve Özellikleri', 'Elemanların Bilgileri' ve 'Aşırı Sağ Faaliyetler Timine Ait Haber Elemanları' isimli belgelerde jandarmanın kullandığı 329 haber elemanına ait bilgiler bulunuyor. Bölgede, başta terör örgütü PKK ve aşırı sağ örgütlere karşı kullanılan istihbarat elemanlarının kimlik ve telefon bilgileri, otomobillerinin plakaları ile açık adresleri klasörde deşifre edildi. Terör örgütü PKK ile ilgili bilgi toplayan muhbirlerin karşısında 'Yaz döneminde bölgesinde PKK/Kongra-Gel terör örgütü hakkında bilgi verir' gibi bilgiler yer alıyor. Jandarmanın muhbirleriyle ilgili tuttuğu 'Kimlik Bilgileri ve Sosyo-Kültürel Durumu' başlıklı formda ise tüm muhbirlerin eşleri ve çocuklarıyla ilgili detaylı bilgiler de bulunuyor. Muhbirlerin bağlı olduğu 'Toplayıcı', 'Birinci Amir', 'İkinci Amir' gibi görev tanımları yapılan askerlerin isim, rütbe ve telefon numaraları dadosyaya olduğu gibi girdi. 5 no'lu klasördeki 'Elemanların Adresleri ve Telefon Numaraları ve Özellikleri' isimli 19 sayfalık dosyada bulunan 'Aşırı Sağ Faaliyetler Timine ait Haber Elemanları' isimli belgede ismi listelenen 237 muhbirin meslekleri de açık açık yazılı. Bu listeye göre jandarma bölgede kuyumcu, fakültede öğrenci işlerinde memuru, bakırcı, oto kaportacı, maden mühendisi, tuhafiyeci, pastaneci, hemşire çiftçi, garson ve müftülük personelini muhbir olarak kullanmış. 'İrtibatlı Memurlar' başlıklı dosyada ise 'Kamu Personeli' isimli listede 12 memurun ismi verildi.
İstanbul’un Esenyurt ilçesinde sivil polis ekibinin dur ihtarına uymayan şüpheliler ateş açtı. Çok sayıda mermi polis aracına isabet ederken polisler olayı yara almadan atlattı. İhbar üzerine olay yerine çok sayıda takviye polis sevk edildi Olay yeri inceleme ekipleri sokak ve araç üzerinde inceleme başlattı. Polise ekipleri, kaçan saldırganları yakalamak için çalışmalarını sürdürüyor.
’un kurucusu olduğu şirketin üzerinde çalıştığı dev roket modeli uzay yolculuğundaki ezberleri bozmaya hazırlanıyor. Şirketin üretmeye hazırlandığı model, bugüne kadar kullanılan roketlerin aksine, fırlatma sonrasında okyanusa düşmek yerine, uzaktan kumanda edilerek karaya indirilecek.  1970’li yıllarda   uzay araçlarını Ay’a taşıyan roketletlerden sonra üretilen en güçlü itiş kuvetine sahip olan roketlerin 53 bin kiloya kadar ağırlığı uzaya taşıyabileceği açıklandı. Uzmanlar, söz konusu roketin kullanıma girmesinin ardında uzay seyahatinin daha kolay ve sık seferlerle düzenlenebileceğini belirtiyor.
İstiklal Caddesi'nde tadilat ve izolasyon çalışmaları yapılan barda küçük çaplı bir yangın çıktı. Yangına ilk olarak tadilat çalışması yapan işçiler kovalarla su dökerek müdahale etti. İzolasyon malzemelerinin tutuşmasıyla büyüyen yangın söndürülemeyince, işçiler itfaiyeden yardım istedi.  Yangın için olay yerine Beyoğlu, Şişli ve Fatih'ten 3 itfaiye takımı sevk edildi. Kısa sürede caddeye ulaşan itfaiye ekipleri yangına müdahale etti. Herhangi bir olumsuzluğa karşı olay yerinde bir ambulans da hazır bekletildi.  Yangın, itfaiye ekiplerinin müdahalesi sonucu söndürülürken, işyerinde hasar meydana geldi.  Yangının çıkış nedeni araştırılıyor.
Daha önce A Milli Takım ile Galatasaray, Fenerbahçe ve Beşiktaş'ı da çalıştıran deneyimli teknik adam Mustafa Denizli, Bursaspor yönetiminin kendisiyle görüşmek istediğini söyledi. Bursaspor Kulübü Başkanı Recep Bölükbaşı'nın dün kendisini telefonla aradığını belirten Mustafa Denizli, "Başkan Bölükbaşı benimle görüşmek istediğini söyledi. Önümüzdeki hafta bir araya geleceğiz. Başkan, yurt dışına gidecekmiş. Döndüğünde bir görüşme yapacağız" diye konuştu. Tecrübeli teknik adam, Bölükbaşı ile başka bir konu hakkında konuşmadıkları vurgulayarak, "Şu an için bunun dışında başka bir şey söylemem de doğru olmaz. Önce bir görüşelim" ifadesini kullandı.
Fetullahçı Terör Örgütü'nün (FETÖ) darbe girişimi sırasında 15 Temmuz Şehitler Köprüsü'ndeki olaylara ilişkin açılan davada tutuksuz yargılanan sanık Astsubay Yunus Emre Köse, darbe yapıldığını polislerden öğrendiğini belirterek, "Polislerden hemen bizi tutuklamalarını istedim. Etrafta bulunan sivil araçları tankların önüne çektirerek tankların gidişini engellemeye çalıştım" dedi. İstanbul 25. Ağır Ceza Mahkemesi'nce Silivri Ceza İnfaz Kurumları Yerleşkesi karşısında yer alan binadaki büyük salonda yapılan duruşmada savunma yapan 15 Temmuz'da 2. Zırhlı Tugay Komutanlığı'nda görevli olan tutuksuz sanık Onbaşı Cengiz Varol, "tatbikat" denilerek kışladan çıkarıldıklarını söyledi. Zırhlı birliklere eski Üsteğmen Vedat Yıldız'ın komutanlık yaptığını dile getiren Varol, darbe girişiminde bulunmadığını ve vatan haini olmadığını savundu.  Yıldız’a, ısrarla nereye gideceklerini sorduklarını fakat cevap alamadıklarını iddia eden Varol, "Astsubay Yunus Emre Köse, tekrar Üsteğmen Vedat Yıldız’a nereye gideceğimizi sordu. Boğaziçi Köprüsü’ne gideceğimizi söyleyince darbeye gittiğimizi anladım. Zaten polis noktasından geçerken de onlara sorduk. Hemen tankları güvenli bölgeye çekerek teslim olduk.” dedi. Bir sanık avukatının, "Size telsizden nasıl bir emir verildi?" sorusuna Varol, kendilerine "Vurun… Ezin geçin." denildiğini anlattı.  Ses ve Görüntü Bilişim Sistemi (SEGBİS) ile duruşmaya katılımı sağlanan tutuksuz sanık Astsubay Yunus Emre Köse de hakkındaki suçlamaları reddetti. Köse, darbe girişiminin yaşandığı 15 Temmuz günü idari izinli olduğunu belirterek, cep telefonuna gelen mesaj doğrultusunda birliğe çağırıldığını ifade etti. Kışlada yoğun bir çalışmayla karşılaştığını anlatan Köse, şöyle devam etti: "Sonuçta biz askeriz. 'Alarm var.' denilince birliğime geldim. Geldiğimde birçok tankın çalıştırıldığını gördüm. Tabur komutanımız, reaksiyon eğitimi verileceğini ve albayların denetleme yapacağını söyledi. Bu şekilde tanklara mühimmat yüklenilmesi emredildi. Üzerimizde müthiş bir baskı vardı. Cep telefonlarımıza dahi baktırmıyorlardı. Mustafa Uzman yanıma gelerek, ağabeyinin kendisini aradığını ve terör saldırısı gibi haberler okuduğunu anlattı. Bu durumu komutanımız Vedat Yıldız’a sorduk. Kendisi de 'Haberlere inanmayın. Asparagas haberler.' dedi. Mustafa Uzman ile tartışmaya başladık. Ona, 'Bana inanın, sizi asla kötü bir işe götürmem.' dedi." Maktül Üsteğmen Vedat Yıldız'ın emriyle tankların birlik dışına çıkarıldığını ve olası bir terör eylemine müdahale etmeye gittiklerini düşündüklerini anlatan Köse, "Vedat Yıldız, benim önümdeki tanktaydı. Tatbikatın yapılacağı girişi kaçırdığını söyleyince 'Beni takip et. Kaçırmadık.' dedi. Ben de takip etmeye devam ettim. Nizamiyeden çıkış yaptığını görünce durdum. Durduğumu gören Vedat Yıldız, bana bağırdı, silah doğrulttu. O ana kadar darbeyle alakalı bir şey duymamıştım. Şüphelerim artmaya başladı. Babamı aradığımda, 'Oğlum siz ne yapıyorsunuz?' dedi. Tanklarla dışarıya çıktığımızı söyledim. Ne olduğunu babama sordum. Bilmediğini söyledi. Sonra Başbakan'ın konuşma yaptığını ve 'Kalkışma' olduğunu, buna müdahale edildiğini söyledi. Babam, benim de bu kalkışmayı önleyenlerden olduğunumu düşünmüş" iddiasında bulundu. Vedat Yıldız'a nereye gittiklerini sorduğunu, "Boğaziçi Köprüsü'ne gidiyoruz." diye cevap alınca da tankı durdurduğunu belirten Köse, en yakın karakola giderek polise teslim olduklarını söyledi.  Köse, daha sonra vatandaşlarla darbe girişiminin karşısında olduğunu anlatarak, "Bilerek tankı yavaş sürdürdüm. Telsiz görüşmesinin kesilmesi için önde giden Vedat Yıldız'la aramızdaki mesafenin açılmasını bekledim. Bu sırada iki sivil polis aracı geldi. Onlara ne yaptığımızı sordum. Darbe yapıldığını polislerden öğrendim ve polislerden hemen bizi tutuklamalarını istedim. Etrafta bulunan sivil araçları tankların önüne çektirerek tankların gidişini engellemeye çalıştım." şeklinde konuştu. FETÖ ile alakası bulunmadığını ileri süren Köse, Güneydoğu'da aktif olarak görevine devam ettiğini belirtti.
'un Malazgirt ilçesi Akalın köyünde yaşayan Salih ve Türkan K, henüz belirlenemeyen nedenle 8,5 aylık hamile gelinleri Halise K'yi darbetti. Yaralanan gelin, Muş Devlet Hastanesine kaldırıldı. Jandarma ekipleri tarafından kayınvalide ve kayınpeder gözaltına alındı. Gelinin babası Behçet K, gazetecilere yaptığı açıklamada, kızının hastanede bebeğiyle yaşam mücadelesi verdiğini söyledi.
Hazine Müsteşarlığı, Ocak ayına ilişkin Hazine alacak verileri ile merkezi yönetim brüt borç stoku verilerini açıkladı. Buna göre, Ocak sonu itibarıyla Hazine alacakları 20,2 milyar lira olarak gerçekleşirken, alacak stoku içerisinde en yüksek pay 13,1 milyar lira ile mahalli idarelere ait oldu. Ocak sonu itibarıyla Hazine alacağı tahsilatı ise 228 milyon lira olarak gerçekleşti. 31 Ocak 2014 itibarıyla merkezi yönetim brüt borç stoku ise 602,5 milyar lira oldu. Borç stokunun 406,3 milyar lira tutarındaki kısmı Türk Lirası, 196,2 milyar lira tutarındaki kısmı döviz cinsi borçlardan oluştu.
Genelkurmay Başkanı Orgeneral İlker Başbuğ, Kara Kuvvetleri Komutanı Orgeneral Işık Koşaner, Deniz Kuvvetleri Komutanı Oramiral Metin Ataç, Hava Kuvvetleri Komutanı Orgeneral Aydoğan Babaoğlu ve Jandarma Genel Komutanı Orgeneral Atilla Işık Şırnak'a gitti.  Komutanlara Şırnak 23'üncü Jandarma Sınır Tümeni'nde terörle mücadeleye dönük hazırlık ve planlamalar konusunda brifing verildi.  Komutanların bölgedeki diğer illeri de ziyaret edecekleri öğrenildi.
Yüksekova-Şemdinli karayolundaki Harunan Karakolu'nda görevli 3 askerin, Cengiz Topel Caddesi'nde yürürken yüzleri maskeli kişiler tarafından şehit edilmesine ilişkin soruşturma sürüyor. Yüksekova İlçe Emniyet Müdürlüğü'ne bağlı özel harekat ve terörle mücadele ekiplerince bazı adreslere eş zamanlı operasyon düzenlendi. Operasyonda Yüksekova'da 2, Bodrum'da ise 1 kişinin gözaltına alındığı öğrenildi. Olayla ilgili dün düzenlenen eş zamanlı operasyonda ise 5 kişi gözaltına alınmıştı.
Başbakan Yardımcısı Mehmet Şimşek, Finansal Kurumlar Birliği 4. Olağan Genel Kurul Toplantısı'na konuk oldu. Bankacılık Düzenleme ve Denetleme Kurumu (BDDK) Başkanı Mehmet Ali Akben'in de katıldığı toplantıda Şimşek, bankacılık sektörünün şoklara karşı dayanıklı olduğunu belirtti. Sektörün 2 senedir stres testine tabi tutulduğunu anlatan Şimşek, "Farkında değilsiniz çünkü liranın yüzde 40'a yakın değer kaybettiği, kredilerin büyüme hacminin yüzde 40'lardan tek haneli rakamlara doğru indiği bir süreçten söz ediyoruz. Buna rağmen bankacılık sektörünün halen varlık kalitesi son derece iyi, yani yüzde 3,3 tahsili gecikmiş krediler var. Yüzde 3,3 tolere edilebilir, Avrupa Birliği'nde (AB) ortalama bu oran, şu an yüzde 5 civarı. Dolayısıyla bir stres testinden geçilmiştir." dedi. Bankaların sermaye yeterlilik oranlarının da iyi olduğuna dikkat çeken Şimşek, şöyle devam etti: "Basel 3 düzenlemelerinin Türkiye'ye uyarlanması söz konusu ve yakın dönemde biliyorsunuz buna ilişkin de bir check up'tan geçtik. Yani Basel Komitesi geldi ve gördü. Bankacılık sistemimiz Basel 3'e uygun düzenlemeler ve uygulamalar çerçevesinde. Bu çok önemli fakat yeterli değil. İşte bankacılık klasik, bildiğimiz sistem dışındaki unsurları yani faktöringden, finansal kiralamadan finansman şirketlerine ama bir o kadar da tabii genel anlamda sermaye piyasalarının gelişmesi Türkiye için olmazsa olmazdır." Şimşek, Türkiye'nin finansal anlamda önemli bir yerde olduğundan söz etti. Şimşek, faktöring, finansal kiralama, finansman şirketi ve fon yönetiminin büyüme imkanı bulunduğuna temas etti; ardından şunları ifade etti: "Türkiye'nin kaynağa ihtiyacı var. Türkiye'nin en büyük sorunu siz de biliyorsunuz kaynak sorunu. Bu yeni bir şey değildir. Eskiden kamudan kaynaklanıyordu. Şimdi özel sektörün yatırımları için kaynağa ihtiyacımız var. Bizim yatırımlarımızın daha da artması lazım. Yatırımların milli gelire oranı yüzde 20 civarı. Yetmez. Fakat bunu sınırlayan ne? Cari açık. Yani iç tasarruflarımızın yetersiz olması. İşte o nedenle bu sektörün önünü açıp, dünya fonlarını Türkiye'ye çekmemiz lazım. İçeride atıl duran, üretken olmayan alanlara şu anda kaydırılmış olan, tutulmuş olan kaynakları daha güçlü bir şekilde bizim tabii ki finans sektörüne çekmemiz lazım, sermaye piyasalarına çekmemiz lazım. Burada hepimize büyük görevler düşüyor. Devlet olarak yapabileceklerimizin elbette bir sınırı var. Teşvikler, Bireysel Emeklilik Sistemi'ni (BES) benim anlatmama gerek yok. Dünyada en cömert BES teşvikleri bizde. Şimdi Hazine olarak biz bir reform çalışmasını daha tamamladık. Yani BES'e otomatik katılım. BES'e otomatik katılım meselesi Onu da tamamladık inşaallah yakın bir dönemde bütün bu güzel çalışmalar KOBİ'lerin finansmana erişiminden bu finans sektörünün, sermaye piyasalarının kaynak havuzunun daha büyütülmesine kadar ve dolayısıyla kalıcı bir şekilde daha düşük bir maliyetle finansmanın önünü açacak bütün bu heyecan verici reformlar aslında mutfakta pişirilmiş hazır durumda. Ve inşaallah meclisimiz yoğun çalışacak bu reformlar peyderpey hayata geçirilecek." Ekonomideki diğer gelişmelere de değinen Başbakan Yardımcısı, reformlar ile kuvvetli bir büyümeyi hedeflediklerini dile getirdi. Reformlar ile milli geliri arttırmayı, üretimi ve ihracatı büyütmeyi vaat etti. BDDK Başkanı Mehmet Ali Akben ise, finans kurumlarının ekonomide ağırlığının arttığını vurguladı. "Bildiğiniz gibi herhangi bir kriz anında eğer finansal sistem, finansal boyut ne kadar tabana yayılmışsa, ne kadar geniş bir kitleye hitap ediyorsa krizin etkisi bu kadar daha hafif geçiyor." diyen Akben, şöyle konuştu: "Tabi Türkiye'de ülkemizde bankacılığın sistem içerisindeki payı halen yüksek bulunmakta. Bu yüzden finansal kuruluşların veya diğer faizsiz bankaların katılım bankalarının da sistem içerisindeki paylarının daha da büyümesini arzu ediyoruz. Banka dışı mali sektör, tüm finans sisteminde kredi arz ve talebin büyük bir kısmını bankacılık sektörünün yanında önemli bir katkı olma potansiyeli taşımaktadır. Özellikle sağlayacakları finansman kanalları ile KOBİ'lerin finansmana erişimini arttırmada önemli rol üstlenmelerini beklemekteyiz. Banka dışı mali sektörün ürün, kaynak ve gelir çeşitliliğini arttırması elzemdir."
Sağlık Bakanlığı'ndan yapılan yazılı açıklamada, bugün bazı basın yayın organlarında, 'Sivas’ta bir vatandaşın kuş gribi şüphesi ile tedavi altına alındığı' şeklinde haberlerin bulunduğu belirtildi.  Bakanlık açıklamasında, habere konu olan kişinin 14 Aralık'ta Şarkışla Devlet Hastanesi'ne başvurduğu ve "viral pnömoni" tanısı ile Cumhuriyet Üniversitesine sevk edildiği bildirildi.  Açıklamada ''Haberlerde iddia edildiği gibi bu vatandaşımızın kuş gribi olduğu iddiası gerçek dışıdır'' ifadesine yer verildi.
2010 yılında yayına başlayan  ’da bir ayrılık yaşandı. Zaytung'a katkı veren yaklaşık kırk kişilik ekip "Resmi Gaste" adlı yeni oluşumu hayata geçirdi. Zaytung'un kurucu ekibinde bulunan Cengiz Bayram, H. Nihat Güneş, Evren Kuçlu ve Uğur Ceviz ayrılık nedenlerini Radikal'e şu sözlerle anlattı: "Her şeyden önce Zaytung, bünyesindeki yazarlara kendini değersiz hissettiren bir tutum içindeydi. Haberlerini yayınladıkları yazarlara teşekkür etmek bir yana 'Tanışalım, kimsiniz?' bile demiyordu. Üretilen haberler seçilirken eski kriterler kaybolmuştu sanki. Ayrıca çok fazla sayıda haber girişi olduğu için Zaytung'un kısıtlı haber yayınlama politikası birçok kişinin çabasını karşılıksız bırakıyordu."
Marmara Bölgesi'nde yağışların öğle saatlerinden sonra İstanbul, Kocaeli ve Yalova çevrelerinde kuvvetli olması bekleniyor. Meteoroloji 1. Bölge Müdürlüğünün internet sitesinde yer alan bilgiye göre, hava sıcaklığında önemli bir değişiklik olmayacak.  Parçalı ve çok bulutlu havanın hakim olacağı bölge genelinde, Edirne dışında yağmur ve sağanak etkisini gösterecek. Yağışların öğle saatlerinden sonra İstanbul, Kocaeli ve Yalova çevrelerinde kuvvetli (21-50 kg/m2) olması öngörülüyor.  Rüzgarın, kuzey ve kuzeydoğu (poyraz) yönlerden orta, zaman zaman kuvvetli (30-50km/sa) esmesi beklendiğinden ani sel, su baskını, ulaşımda aksamalar gibi olumsuzluklara karşı dikkatli ve tedbirli olunması isteniyor
ABD, BM Güvenlik Konseyi'ne gönderdiği mektupta, İran'ı orta menzilli füze denemesi ve uzaya iki kez uydu gönderme girişimiyle BM Güvenlik Konseyi'nin 2231 sayılı kararını ihlal etmekle suçladı.  İran'ın bu tür eylemlerinin Ortadoğu'yu ''istikrarsızlaştırdığı'' belirtilen mektupta, ABD BM Güvenlik Konseyine İran'a yönelik uluslararası yaptırımların geri getirilmesi çağrısında bulundu. İran nükleer anlaşmasının ardından kabul edilen 2231 sayılı BMGK kararı, İran'a yasak getirmese de nükleer silah taşıma kapasitesine sahip balistik füze denemelerinden kaçınması çağrısı yapıyor. İran'ın uzaya gönderdiği ancak yörüngeye yerleştirmeyi başaramadığı uydular Tahran yönetiminin "uydu gönderme programı" adı altında balistik füze denemesi yaptığına ilişkin iddiaları yeniden gündeme getirmişti.  İran ise füze denemeleri ve uzaya uydu gönderme girişimlerinin BM Güvenlik Konseyi kararını ihlal etmediğini savunuyor.
Kültür ve Turizm Bakanı Mehmet Nuri Ersoy, çeşitli temaslarda bulunmak üzere Antalya’ya geldi. Bakan Ersoy, ilk olarak Kundu turizm merkezinde bulunan bir otelde turizmcilerle kahvaltıda bir araya geldi. Bakan Ersoy, basın mensuplarına yaptığı açıklamada sektörle çok önemli bir toplantı gerçekleştirdiklerini belirtti. Antalya’nın turizmin başkenti olduğunu hatırlatan Bakan Ersoy, Türkiye’ye gelen her 3 turistten birinin Antalya’ya geldiğini söyledi. Sektördeki en önemli sorunun, sezonun uzatılması olduğunu kaydeden Ersoy, "Tatil bölgelerine baktığımız zaman en uzun sezon Antalya'da var. Biz sezonun bütün oteller açısından uzatılabilmesi, 12 aya yayılabilmesi, daha çok istihdam sağlanması ve istihdamın 12 ay korunması için hem sektör hem de yerel yönetimler olarak neler yapmamız gerektiğini ele aldık. Turistin sadece golf amaçlı gelmemesi gerekiyor. Antalya'nın bir kültür başkenti olması lazım. Bu bağlamda Antalya Büyükşehir Belediyesinin çok ciddi projeleri var. Bunlara bakanlık olarak nasıl destek olabiliriz ve hangi konularda devreye girebiliriz onu tartıştık. Gerçi projelerin tamamı önümüzdeki yıllarda gerçekleştiği zaman biz inanıyoruz ki Antalya'da sezon 12 aya ciddi şekilde uzayacak. Bu daha fazla istihdam gerektirecek. Bununla ilgili çok güzel projeler hazırlamışlar. Özellikle turizmin personelinin evlendirilmesi diyoruz biz sahibi olarak güzel projeler hazırlamışlar. Bu projeyi daha iyi nasıl yaygınlaştırılabiliriz başkanımızla onu tartıştık" ifadelerini kullandı. Nitelikli personel istediklerine dikkat çeken Bakan Ersoy, nitelikli personelin ev ve lojman gibi sıkıntılarının olmaması gerektiğinin altını çizdi. Ersoy, "Bu bağlamda da bakanlık olarak nasıl destek olabileceğimizi konuştuk" şeklinde konuştu. Türkiye’nin tanıtıldığı Berlin Uluslararası Turizm Fuarı’nı (ITB) ve Moskova Uluslararası Turizm Fuarı’nı (MITT) değerlendiren Bakan Mehmet Nuri Ersoy, en önemli konunun ciddi artış oranları olduğunu söyledi. Bakan Ersoy şu değerlendirmede bulundu: "Özellikle ITB Berlin'de Almanya pazarı erken rezervasyonda küçülmüş aslında. Pazarın geneline baktığımızda yüzde 2 gerileme vardı ama Türkiye diye baktığımızda yüzde 58 artıştaydı. Bu Türkiye açısından çok sevindirici. Biz, bize rakip olan pazarlarda ciddi potansiyeli tekrar almaya geri almaya başlamışız hızlı şekilde. Aynı şekilde Rusya istikrarlı bir şekilde büyüyordu. Ama sevindirici olan şey; büyümeye devam ediyor olması. Rusya'da kısmi ekonomik sorunlar olmasına rağmen Rusya genelinde bir büyüme beklenmemesine rağmen Türkiye pazarında yüzde 15 civarında erken rezervasyon artışta. Bu sevindirici bir olay, Türkiye umduğunu bulacak gibi gözüküyor. Biz bu sezon diye görmüyoruz. Artık turizme yıl diye bakıyoruz. Orta vadeli 5 yıllık programlar halinde çalışıp bakacağız. Turizmi sadece turizm olarak görmüyoruz. Biz artık nitelikli turisti hedefliyoruz. Sanatıyla kültürüyle yaşamıyla şehirler programlayacağız. Bunu turizmle birleştirerek 12 aya yayılmış organizasyon haline getireceğiz. Her şehirde, her belediye başkanlarımızla buna yönelik çalışacağız."
Hakimler ve Savcılar Kurulu'nca (HSK) geçen hafta meslekten ihraç edildikten sonra gözaltına alınan eski Cumhuriyet savcısı Ferhat Sarıkaya'nın gözaltı süresi 4 gün uzatıldı. Sarıkaya'ya ilişkin soruşturmayı yürüten Ankara Cumhuriyet Savcısı Murat Özcan, gözaltına alınmasından bu yana Ankara Emniyet Müdürlüğü Terörle Mücadele Şubesinde bulunan şüphelinin gözaltı süresinin uzatılması için sulh ceza hakimliğine talepte bulundu. Bunun üzerine Sarıkaya polis tarafından Ankara Adliyesi'ne getirilerek, nöbetçi sulh ceza hakimliğine çıkarıldı. Sarıkaya'nın da beyanını alan nöbetçi hakimlik, Savcı Özcan'ın talebini kabul ederek, şüphelinin gözaltı süresini 4 gün uzattı. Sarıkaya, bu işlemin ardından yeniden emniyete götürüldü. FETÖ'nün ilk kumpası olduğu iddia edilen Şemdinli davasını açan ve hazırlanan iddianamede imzası bulunan Sarıkaya, 15 Temmuz darbe girişiminin ardından savcılığa giderek itirafçı olmuştu.
Yozgat İl Emniyet Müdürlüğü Terörle Mücadele ve İstihbarat Şube müdürlükleri ekipleri, terör örgütü DAEŞ'in faaliyetlerinin önlenmesine yönelik çalışmalar kapsamında, belirlenen adreslere operasyon düzenledi.  Operasyonda, Irak uyruklu Y.M, F.J, A.Z, M.A, T.A, Q.A, H.M, O.A. ve S.I. yakalandı.
Sahibi bir çiftlikten, siyah yavru kedi getirdikten sonra çok geçmeden huysuz bir yanının olduğunu keşfetmiş.  Aradan çeyrek yüzyıl geçti, ama kedi Lewis ilerleyen yaşına rağmen hâlâ durulmuş değil.  Sahibi Bayan Jill Neale kedisinin ‘ vahşiliğinin ve inatçılığının’ İngiltere’nin en yaşlı ev kedisi olmasının sebebi olduğunu düşünüyor. Veteriner belgelerine göre Lewis 21 Şubat 1986’da, beş ya da altı aylıkken aşılanmış.  Bayan Neale ‘Elbette biraz yavaşladı. Ama diğer kediler yaklaştığında hâlâ tıslamayı ihmal etmiyor’ diyor. Guinness Rekorlar Kitabı’nın bir sözcüsü İngiltere’nin en yaşlı kedisine dair bir madde olmadığını söyledi. Ev kedilerinin ortalama ömrü 16 yıl, ama kayda geçmiş en yaşlı ev kedisinin Amerika Texas’taki Creme Puff adında bir kedi olduğu söyleniyor. Creme Puff 38 yıl üç gün yaşamış.
Spor Toto Süper Lig ekiplerinden Osmanlıspor, teknik direktör Hamza Hamzaoğlu ile yollarını ayırdı. Kulüpten alınan bilgiye göre sözleşmesindeki opsiyon maddesi kullanılmayan Hamzaoğlu'nun sözleşmesi sona erdi. Başkent ekibinde yeni teknik direktör için arayışlar başladı.
İtalya'nın Air Avellino takımında forma giyen milli basketbolcu Cenk Akyol, kariyerine Avrupa'da devam etmek istediğini belirtti.  Cenk Akyol, Air Avellino'da güzel bir sezon geçirdiğini ifade ederek, ''Bu zamana kadar istediğim süreleri alamıyordum. Bu sezon iyi süre buldum. En verimli geçirdiğim sezon oldu. 25-26 dakika ortalamalarıyla oynadım. Basketbolumun üstüne bir şeyler kattığımı da düşünüyorum. İtalya liginde rekabet ortamı, Türkiye ligine göre biraz daha yüksek. Montepaschi Siena, diğer takımlara göre daha çok üst düzey. Bunun dışında çok iyi oyuncuların oynadığı bir lig. İtalya ligi, İspanya liginden sonra bence Avrupa'daki en iyi lig'' diye konuştu.  2005'te Atlanta Hawks tarafından draft edilen ve geçen sezon bir süre bu takımda denemelere katılan genç oyuncu, ''Artık NBA'yi düşünmüyorum açıkçası. Avrupa'da kariyerimi sürdürmek istiyorum. Geçtiğimiz sezonlarda NBA'e gitme ihtimalim daha yüksekti. Çünkü yeni seçilmiştim. Bundan sonra pek düşünmüyorum. İyi geçirdiğim bir sezondan sonra Avrupa'da daha üst seviyelerdeki bir takımda oynamayı hedefliyorum. Türkiye'ye gelmeyi düşünmüyor değilim ama ilk hedefim Avrupa'da oynamak. Sonuçta profesyonel oyuncularız, teklif olursa da düşünüp, değerlendiririz'' dedi.  Cenk Akyol, Türkiye'de düzenlenecek 2010 Dünya Basketbol Şampiyonası'nda mücadele edecek A Milli Takım kadrosuna alınacağını düşündüğünü anlatarak, ''Büyük ihtimalle milli takıma çağrılacağım. Geçen sene çağrılmamamın sebebi Efes Pilsen'de çok fazla süre alamamamdan kaynaklandı. Sonuçta teknik heyetin kararı, hepimizin saygı duyması gerekiyor. Ama yeni takımında yeteri kadar forma buldum.Çağrılırsam, elimden geleni yaparım. Milli takım forması giymek her oyuncu için gurur verici'' değerlendirmesini yaptı.  A Milli Takım'ın Dünya Şampiyonası'nda başarılı olacağına inandığını vurgulayan Cenk, ''Dünya Şampiyonası'nda takım oyununun daha önemli olacağını düşünüyorum. Oyuncuların bireysel özelliklerinden çok, takımın gösterdiği mücadele belirleyici olacak. Evimizde olmamız da bizim için büyük bir avantaj. Seyircilerimizin desteği performansımızı arttıracak. Bence iyi derece elde ederiz. Çünkü iyi bir takım olacağız. Oyuncularımızın iyi bir sezon geçirdiğini düşünüyorum. Çok tecrübeli oyuncuların yanında gençler var. Bunları iyi bir şekilde harmanlayıp, başarılı sonuçlar alacağımıza inanıyorum'' diye konuştu.  A Milli Takım Antrenörü Bogdan Tanjevic'in sağlık durumu nedeniyle takımın başında olup, olmayacağının henüz belli olmadığını ifade eden Cenk, ''Durumuna çok üzüldüm. Ancak çok kötü görünmüyor. Umarım o zamana kadar iyileşir ve görevine döner. Ancak takımın başında olamazsa da tribünden bize destek verecek ve her zaman arkamızda olacaktır'' dedi.
Olay, dün saat 12.00 sıralarında Muratpaşa ilçesinin Kaleiçi’nde meydana geldi. Edinilen bilgiye göre, Antalya’ya tatile gelen Cezayirli Iyes Abdallah Khodja (59) ve eşi Zahıa Boumalı (58), bir süre Kaleiçi’nde gezdikten sonra Kaş’a gitmek istedi. Cezayirli çift, bölgede hizmet veren bir ticari taksi şoförüyle otogara 20 lira karşılığında gitmek üzere anlaştı. Ücretini peşin alan taksici iddiaya göre, yaklaşık 500 metre gittikten sonra Cezayirli çifti, İsmet Paşa Caddesi üzerinde indirmek istedi. Çift, otogara gelmediklerini belirterek araçtan inmedi. İddiaya göre çiftin inmemesine sinirlenen taksi şoförü, Iyes Abdallah Khodja’nın yüzüne yumruk attı. Aldığı darbeler nedeniyle Khodja’nın dudağı ve kaşı açıldı. İhbar üzerine bölgeye sevk edilen polisin ifadesine başvurduğu çift, sağlık kontrolüne götürüldü.    Gözaltına alınan taksi şoförü ifadesinde A.A., yaşananlar nedeniyle üzgün olduğunu belirterek, "Bana otogara gitmek istediklerini, 20 liraya götürmemi söylediler. Ben de bunun mümkün olamayacağını, taksimetre ne yazarsa o rakamı alacağımı söyledim. Ancak İsmetpaşa Caddesi’ne gelince ’İsterseniz burada inip tramvayla gidebilirsiniz’ dedim. Ancak bana bağırıp çağırmaya başladı. Ben de sinirlerime hakim olamadım, üzgünüm" dedi.  Polis merkezinde taksi şoförü A.A.’yı affedip şikayetçi olmayan Cezayirli çift, daha sonra Kaş’a gitti. A.A. ise ifadesinin ardından serbest bırakıldı.
Türkçe’si Pegasus Yayınları’ndan çıkan “Grinin 50 Tonu” adlı erotizm dolu aşk kitabıyla dünyanın en çok satan yazarları arasına giren 49 yaşındaki 2 çocuk annesi E.L. James, HT Pazar ’a özel röportajıyla işte huzurlarınızda... Merhaba Türkiye! Kitabımı aldığınız ve okuduğunuz için teşekkürler. Umarım tutkusu ve hikâyesi hoşunuza gitmiştir.” E.L. James ile yaptığımız röportaja onun söylediği bu cümleyle başlamaya karar vermemin sebebini birazdan anlayacaksınız. Önce bu tumturaklı ismin sahibinden söz edelim. Yazdığı, Türkçesi “Grinin 50 Tonu” (Fifty Shades of Grey) adlı kitapla kısa sürede dünyada kendinden en çok söz ettiren yazarlar arasına girdi. Önce internetten yayınlanan roman gördüğü ilgi nedeniyle kitap olarak basıldı. Harry Potter, Alacakaranlık gibi fenomenleri geride bırakarak kısa sürede 37 ülkede yayımlandı, bir o kadar dile çevrildi ve 40 milyondan fazla sattı... Peki neden, niçin, nasıl? Büyükler bu kadar mı açtı masallara? Yoksa “yasak meyve” cazibesini hiç mi yitirmedi? Bu soruların cevabını kitabın yazarından almak en iyisiydi. Efendim “Grinin 50 Tonu” bazılarına göre bugüne kadarki en pornografik roman. “Kitabın içeriği ne” derseniz; erotizm, seks, hayaller ve genç kız rüyaları... (Yok, o muzlu, dondurmalı tatlıdan söz etmiyorum!) Bana ilginç gelense kitaptan çok yazarın kendisi oldu. T.S. Eliot gibi havalı bir ad kullanan bu ünlü yazar, aslında tipik bir ev kadınından biraz hallice, o kadar... Hatta tonton bile diyebilirim. Tam adıyla Erika Leonard James. Aniden gelen şöhretten biraz da şaşkın aslında. Ülkeden ülkeye yolculuklar, röportajlar, televizyon programları... Anlayacağınız feleği şaşmış durumda. Her ne kadar “Tonton” dediysem de müthiş hınzır tarafları var. Mesela üçüncü kitabında yazdığı bir bölüm için, Audi R8’in arka koltuğunda seks yapılıp yapılmayacağını bizzat yerinde “tetkik etmiş”. “Nasıl” derseniz, o da röportajda artık... “Merhaba Türkiye” meselesine gelince... Kadıncağız herhalde her gittiği ülkede bu merhabayı çekiyor olmalı. Tabii ki “İstanbul çok güzel. Akdeniz mutfağına ve şiş kebaba bayılıyorum”u da ihmal etmedi. Ama bakın bu cümlelerin sonu nasıl geldi? Orhan Pamuk’u tanıyor musun mesela? Kim? Haaa... İnan tam çıkaramadım. Bir Türk yazarın romanını okumaya çalıştım zamanında ama çok sıkıcı kocaman bir kitaptı. Onu da hatırlayamadım şimdi. Ortadoğu kaynıyor... Amerika’nın planları, Arap Baharı... Suriye? Bu konular hakkında yorum yapacak kadar bilgim yok. Ne olup bittiğini pek bilmiyorum. Kimin? Dedim ya, fazla bilgim yok. İlgi alanımın dışında bu konular. “  “İzlemedim” dersem yalan olur. Tahrik oldum! (Gülüyor...) Şaka bir yana, duygularım zaman zaman değişti. Zaten bilgi edinmek için izlemiştim. İzledim” derken yanlış anlaşılmasın, sadece birkaç kez. Eğitimde kullanılıp kullanılamayacağı hakkındaysa hiçbir fikrim yok. Eğitimci falan değilim... İçinde seks de erotizm de var ama kitabım aslında bir aşk romanı. Bütün bu önyargıların yayınevinin kitabı pazarlama stratejisinden kaynaklandığını düşünüyorum. Anlattığım hikâyede duygular, aşk ve erotizm var o kadar. Kesinlikle var... Burada bir kahkaha atıyor Erika; “Aksiyon”dan neyi kastettiğimi anlayarak. Kitap aslında BDSM olarak adlandırılan ilişkiler üzerine kurulmuş. Cinsel dürtüleri “itaat etmek ve ettirmek” üzerine olan insanların tercih ettiği ilişki biçimi bu. Sizin anlayacağınız tam bir efendi-köle oyunu. İşte bizim masum ev hatunu Erika’nın anlattığı öykü de “hain” Christian ve “saf kız” Anastasia’nın sıradışı beraberliği üzerine kurulu. Demek ki dünyanın hiçbir yerinde kadınlar farklı değilmiş...Yalnız olmadığımı bilmek güzel. Tek sapık ben değilmişim anlaşılan. (Gülüyor...) Tekrar söylüyorum, aslında bu, ilginç karakterleri olan, rahat okunan bir aşk hikâyesi. Ama içinde bir sertlik de var. Sanırım kadınların sevdiği şeyler bunlar... Bunu özellikle yaptım. Erotik yazarlar seks argosu kullanıyor genelde. Her şeyden önce bir kadın olarak onlara buradan sesleniyorum: Kadınlar o tip diyalogları sevmiyor. Bence romantizmle seksi harmanlamak gerek. Çoğu insan bu konuları değil yazmak, aklından bile geçirmemişti. BDSM hakkında hiç fikirleri yoktu. Bazılarının ilgisini aşk hikâyesi çekti ama sanırım çoğunluk erotizm konusuna takıldı. Bu, kitap hakkında sorulan en ilginç sorulardan biri. Bir kadın olarak böylesi daha kolay olduğu için romanımı birincil ağızdan yazmayı tercih ettim. Diğer bir neden de kadınların kendilerini Anastasia yerine koymalarını istememdi. Her kitapta Anastasia vasıtasıyla Christian’ı yavaş yavaş tanıdı okurlar. Eğer onun hakkında çok şey bilseydik gizem kaybolurdu bence. İşte bu yüzden Anastasia’nın perspektifinden yazdım romanı. Sorular giderek zorlaşıyor. Bana hiç sorulmamış şeyleri sormaya başladın. Burada susma hakkımı kullanacağım. Kitaba Türkiye’de ne isim verildi? İyi olmuş... Birçok insan dünyada sadece siyah ve beyazı görüyor. Ben kitaba “Grinin 50 Tonu” dedim, çünkü karakterlerim hakkındaki yargıları okurların yapmasını istiyorum. Hem Anastasia’yı hem Christian’ı seviyorum aslında. Anna, cesur ve espri anlayışı çok kuvvetli bir kadın. Ben çok cesur değilimdir ama espriden anlarım. Öyleydim. Kitabı yazdıktan sonra biraz olsun kurtuldum bu huyumdan ama hâlâ televizyona çıkmaktan nefret ediyorum. Bu, günden güne değişiyor. Mesela bana utangaç olup olmadığımı sordun. Bugün olabilirim, yarın bambaşka bir havada olurum. I Aşkla seksi karşılaştırsana... Sabah sabah biraz derin oldu. Çocuğunuza karşı hissettiğiniz koşulsuz bir sevgi vardır. Bu da aşktır. Ama kocanıza karşı hissettikleriniz hem aşk hem de seks... İkisine birden sahip olmak en iyisi galiba. Pek çok mail alıyorum ama sadece İngilizce olanları okuyabiliyorum. Bana kalırsa kitabım kadınlara seksi tartışmak için bir imkân yarattı. Zaten ağızdan ağıza, kulaktan kulağa dolaşarak popüler oldu. İnsanlar okuyor, birbirleriyle, arkadaşlarıyla tartışmak istiyor. Okurların böyle mantar gibi birdenbire çoğalması inanılır gibi değil. I Kadınların bir anda gözü açıldı diyorsun? Bu fikirleri tartışmak için kitap grupları kurdular. Konuşmak istedikleri şeyleri eşlerine anlattılar. “Biz de bunları yapabilir miyiz” diye sorular sordular. Hayır. Hiçbir şey. Okuyabilirler de. Erotik olduğunu biliyorlar zaten. Ben onlara “Okumayın” demedim, bu kendi tercihleri. Kuşkusuz annelerinin böyle şeyler yazması onlara garip geliyor. Ama henüz çok gençler. İleride okurlarsa birkaç taktik öğrenebilirler belki. Okuyan arkadaşları var. İlk başlarda onların tepkilerinden korktuğum için bizimkileri uyarmıştım. Zaten böyle durumlarda genellikle insanların aklına başarıdan çok işin para kısmı geliyor. Ama şimdi rahatlar, çünkü arkadaşları durumun çok “havalı“ olduğunu düşünüyormuş. Okumaz mı. Annem 82 yaşında. Benimle gurur duyduğunu söylüyor. Kitabımın hem İngilizce’sini hem İspanyolca’sını okudu ve çok sevdi. “Pembe dizi” diyemem çünkü içerisinde yeterli sayıda karakter yok. Sadece ben ve hayallerim var orada. (Gülüyor...) Doğru, o bölümü yazdıktan sonra “Acaba o iş bu otomobilde yapılır mı” diye düşündüm, satış temsilcisini arayıp “Sizin otomobilde seks yapılır mı” diye sordum. Tam “Gönüller bir olunca samanlık seyran olur atasözü İngilizce’ye nasıl çevrilir” diye düşünüyordum ki içimden bir ses “Saçmalama İzzet” dedi. O sese teşekkürü bir borç bilirim. Önce uzunca bir sessizlik oldu. Ardından “Böyle bir şey imkânsız” dedi ve kapattı telefonu. Ama düşünsene, o kadar yazmışım, çöpe gidecek onca emek. Hemen galeriye gidip otomobili gördüm ve denedim... Yok canım, sadece gidip arabanın arka koltuğuna oturdum, “Olabilir mi olamaz mı” diye... Olurmuş... Ben de kitaptaki bölümü değiştirmeden yayınladım. Ama dur bir dakika! Bu sahne Fifty Shades Freed’de (üçüncü kitap) vardı... Türkiye’de daha yayımlanmadı değil mi o? O zaman benim de bunları anlatmam doğru olmadı, ama kaçırdım ağzımdan bir kere. Doğrusunu söylemek gerekirse utandığım zamanlar oldu. Ama ne yapalım ki böyle bir romanı bir erkek değil, bir kadın yazdı. Hayır, çünkü kitabımı kendim için yazdım. Üstelik yazarken de çok eğlendim... I Böyle bir başarı bekliyor muydun? Kim bekler ki böyle bir başarıyı? Bence Time muzırlık yapmış. (Gülüyor...) Benden o kadar uzak ki bütün bunlar, ancak muzırlık diyebiliyorum. O günlerde bu benim için hiç önemli değildi. Romanım internette çok büyük ilgiyle karşılanmıştı zaten. Benim tek amacım hikâyemin kitap olarak basılması ve onu raflarda görebilmekti. Ondan sonrası bir mucize... Hem de nasıl... Düşünsene dünyanın her yerini geziyorum, röportajlar yapıyorum. İnanılmaz bir hayatım oldu birdenbire. Aslına bakarsan bol seyahat etmek ve ilginç insanlar tanımaktan başka bir şey değişmedi. Evimde sürekli bir kaos hali var. Yayınevleri farklı dilde yayımlanan kitaplarımdan 4’er tane gönderiyor. Düşünebiliyor musun, yüzlerce kitap... Evde koyacak yer kalmadı. Hiç değişmedim. Yorgunum, o kadar. 2.5 günde 21 röportaj yaptım. Dünyayı dolaşıp duruyorum. Hiç bilmiyorum, daha doğrusu hesap yapmadım. Tek bildiğim dolar, Euro ve pound olarak kazandığım. (Gülüyor...) Sadece bu üçünü gönderiyorlar. Başka para görmedim. Daha harcayacak zamanım olmadı. Hâlâ aynı evde oturuyoruz. Bütün kitaplarımı koyabileceğim daha büyük bir eve geçmeyi düşünüyorum en kısa zamanda. Galiba... Bir hikâyeyi yazarken o kadar çok kendi beyninin içine giriyorsun ki dış dünya ile ilişkin kesiliyor. Mesela ben 2 yıl insan içine çıkmadım. Oysa eskiden çok sosyal bir kadındım. Hiç şikâyetçi değilim. Bu zorunlu seyahatlerin dışında artık benim evden çıkmam bir hayal. Yazmaya bağımlı oluyorsun. Sanırım bu yüzden yazarlar asosyal oluyor. Sadece devam etmek istiyorsun. Hayallerin, fantezilerinle birlikte sayfalar arasında yaşamak harika bir şey. Hiçbir zaman bitmez. Ben hep hayalciydim, sonunda onları dışa vurmanın yolunu buldum. Yazarken “Sonra ne olacak” diye düşünüp duruyorum devamlı. Kitabın çoğunu metroda yazdığım gazetecilerin uydurması. Bir kısmını orada yazmış olabilirim. Aklıma bir fikir gelirse yolda notlar alırım ama hepsi o kadar. Bu konuda hiçbir şekilde konuşamam. Zaten henüz kesinleşmiş bir isim yok. Hiç durmaz kaçardım. (Gülüyor...) Sanmam, kıskanç bir insan değildir çünkü. Her ilişkide yazılı veya sözlü bir kontrat vardır. “İlişki” dediğin zaten bir anlaşmadan ibaret... Sence kim? Hayır. Eşit sayılırız. O tam huysuz bir p.ç ama çok da eğlencelidir doğrusu.   Dinleyen erkek isterler ki onları bulmak çok zor. Bulaşık yıkayan erkek de fena olmaz sanki... Bence kadınların asıl istedikleri bu. Ama kitap bir hayal dünyası. Christian’a âşık olduklarını söylüyorlar ama bence Christian beraber yaşanması oldukça zor bir erkek. Romanlarımın kadınların özgürlük savaşında onlara yardımcı olduğunu düşünüyorum. Zaten bu yönde çok olumlu tepkiler aldım. İnsanlar, özellikle de kadınlar, yeni duygular keşfettiklerini söylüyor.
İçişleri Bakanı Muammer Güler, 1 Mayıs Emek ve Dayanışma Günü'nde İstanbul Taksim'de kutlama yapılıp yapılmayacağına ilişkin, "Taksim Meydanı'nı Yayalaştırma Projesi nedeniyle orada yeterli önlemleri alacak fiziki ortam mümkün değil. Taksim Meydanı'nda basın açıklaması, Kazancı Yokuşu'na çiçek bırakılması gibi etkinlikler yapılabilecek. Ancak yürüyüş gibi diğer etkinliklerin başka alanlarda sağlıklı şekilde yapılması için sendika yetkililerine öneride bulunacağız" diye konuştu. Türkiye Devrimci İşçi Sendikaları Konfederasyonu (DİSK) Genel Başkanı Kani Beko, önceki gün yaptığı açıklamada 1 Mayıs'ı Taksim'de kutlamayı talep ettiklerini belirterek, "Hedefimiz Taksim alanı. Başka bir alternatifimiz yok" demişti. Güler, PKK’nın sınırdışına çekilmesi kapsamında valilere talimat gönderildiği iddialarını da yanıtladı.  İçişleri Bakanı Güler, bu konuda valilere talimat verilmesinin söz konusu olmadığını söyledi.  Teröre çözüm bulunması sürecinde PKK’nın sınır dışına çekilmesi sırasında TSK’nın operasyonlara ara verip vermeyeceği tartışılmıştı. Çekilmenin yapılabilmesi için valilere talimat gönderildiği yönündeki iddialar kamouyuna yansımıştı.  Şehir merkezlerinde TSK’yı göreve çağırma yetkisi veren düzenlemenin kırsal kesimi de kapsayacak şekilde genişletileceği öne sürülmüştü.  Valilerin TSK unsurlarını göreve çağırmadığı sürece operasyon yapılamayacağı iddia edilmişti.
Uluslararası kredi derecelendirme kuruluşu Fitch Ratings Finansal Kuruluşlar Direktörü Lindsey Liddell, Türk bankalarının temel finansal ölçütlerinin, yakın gelecekte yeterli seviyede olmaya devam edeceğini öngördü. AA'ya konuşan Liddell, mevcut tamponların, orta ölçekli varlık kalitesindeki baskıları absorbe etmek için yeterli olacağını belirterek, "Temel senaryomuz, Türk bankalarının piyasa erişimini devam ettirmesi yönünde. Piyasa erişiminin kesintiye uğraması durumunda ise bankalar en azından bir yıla kadarki kısa vadeli yükümlülükleri için yeterli döviz likiditesi tedarik edebilecektir" değerlendirmesinde bulundu. Bankaların sermaye ve performans rasyolarının daha önceki dönemlere kıyasla bir miktar daraldığını, bu yüzden varlık kalitesi ve döviz likiditesi açısından bazı aşağı yönlü risklerin bulunduğunu dile getiren Liddell, "Türk bankaları halen yeniden finansman riski oluşturan, bankaları yatırımcı algısındaki potansiyel değişimlere maruz bırakan kısa vadeli dış finansmana bağımlı durumunda. Buna rağmen Türk bankalarının temel finansal ölçütlerinin yakın gelecekte yeterli seviyede olmaya devam etmesini bekliyoruz" görüşünü paylaştı. Türk bankalarının olası şoklara karşı nasıl bir performans sergileyebileceğine de değinen Liddell, "Türkiye’de bankaların uygun sermayelendirme ve likidite yapısı nedeniyle ekonomik şoklara direncinin yeterli seviyede olduğunu düşünüyoruz" dedi. Fitch tarafından değerlendirilen Türk bankalarının, bir yıl içerisinde vadesi gelecek döviz cinsinden yükümlülüklerini karşılayacak yeterli likiditesinin olduğunu vurgulayan Liddell, "Kısa vadeli döviz likiditeleri yeterli. Buna rağmen, Fitch’in temel senaryosu bu yönde olmamakla birlikte piyasa erişiminin uzun süreli ve sert bir şekilde kesilmesi durumunda döviz likiditesi baskılanabilir" tahmininde bulundu.
Brezilya ile Şili arasındaki oynanan 2. tur maçında birçok sert faule maruz kalan Neymar'ın, Kolombiya ile oynanacak çeyrek final maçına yetişip yetişemeyeceği merakla bekleniyordu. Brezilya basınında, her ne kadar Şili karşısında 120 dakika sahada kalıp; kritik bir de penaltıyı gole çevirse de, Neymar'ın oynayamayabileceği yolunda haberler yer alıyordu. Brezilyalılar’ın beklediği müjde, milli takım sözcüsünden geldi. Sözcü, Neymar'ın dizindeki acıya karşın, Kolombiya karşısında takımdaki yerini alacağını açıkladı. Teknik direktör Luis Felipe Scolari'nin, Neymar'ı birkaç antrenmanda dinlendirmesi gündemde. Yıldız oyuncuyu sahaya çıkarmak için ellerinden geleni yapacaklarını belirten Scolari, Şili maçı sonrası, Neymar'a kasıtlı olarak sert fauller yapıldığını öne sürmüştü. Deneyimli teknik adam; "Neymar maç boyunca tekme yedi. Aldığı sert darbelere karşın oyunda kaldı. Oyuncum kasıtlı darbelerle yıldırılmaya çalışılırken, hakemin hiç kart göstermemesini anlayamıyorum" demişti. (Ntvspor)
Ankara Kaçakçılık ve Organize Suçlarla Mücadele Şube Müdürlüğü Mali Suçlar Büro Amirliği ekipleri, bazı kişilerin sahte alkollü içki üretimi ve tütün kaçakçılığı yaptığını belirledi.  Ankara Cumhuriyet Başsavcılığından aldığı izin çerçevesinde çalışma başlatan mali polis, Balıkesir'in Bandırma ilçesi ile İstanbul'un Kartal ilçesinde imal edilen sahte içkilerin Ankara ve İstanbul'da bar, pavyon, gazino gibi eğlence merkezleri, Antalya'da ise turistik otellerde piyasaya sürüldüğünü belirledi.  Yapılan çalışmanın ardından düzenlenen operasyonda Ankara'da 11, İstanbul'da 5, Bursa'da 2, Balıkesir'de 2, Kilis, Bolu, Kocaeli, Gaziantep illerinde birer şüpheli olmak üzere toplam 24 kişi yakalandı.  Elebaşılığını H.K'nın yaptığı şebekenin İstanbul ve Bandırma'da ortaya çıkarılan imalathanelerinde yapılan aramalarda ise bidonlar içerisinde 1 ton 20 kilogram sahte rakı, bin 573 şişe rakı, bin 716 şişe votka, 2 bin 143 şişe viski, bin 16 şişe şarap, 30 kilogram viski, 335 kilogram saf alkol, 27 bin adet sahte TAPDK bandrolü elde edildi.  Zanlılarla birlikte ayrıca 17 bin 803 paket sigara, 70 paket puro ile bandrol hazırlanmasında kullanılan bilgisayar, tarayıcı, yazıcı, içki dolumunda kullanılan malzemeler, sahte viskilerin renklendirilmesinde kullanılan 24 kilogram karamel ele geçirildi.  Ele geçirilen malzemelerin piyasa değerinin yaklaşık 3,5 milyon lira civarında olduğu bildirildi.  Zanlıların İstanbul'da ve Bandırma'da kurdukları imalathane dışında, Ankara'da da ürettikleri kaçak içkilerin şişelendiği ve etiketlendiği bir başka depo daha ortaya çıkarıldı. Burada da çok miktarda şişe ve etiketler elde edildi.  Zanlıların kaçak içki üretiminde metil alkol yerine, etil alkol kullandıkları tespit edildi.  Etil alkolün ise kaçakçılara bir kolonya fabrikasında çalışan şoför vasıtasıyla temin edildiği de ortaya çıkarıldı.  Emniyette sorgulamaları tamamlanan 24 zanlı, ''suç işlemek amacıyla örgüt kurmak, halk sağlığını tehlikeye düşürmek ve sahtecilik'' suçlarından adliyeye sevk edildi.
Trafik sigortasında sular durulmuyor. Bir yandan Hazine’nin koyduğu limitler tartışma konusu olurken diğer yandan şimdi şirketlerin fiyat politikası tartışmanın göbeğine oturdu. Hazine bir süre önce ticari araçlarda sigorta primine takside 5.400 lira kamyonlarda ise 6 bin lira ve minibüste 3 bin 300 lirayı bulan limitler koymuştu. Oysa sigorta şirketleri toplam 19 bin 133 aracın çok kaza yaptığını ve bu kazalar sonucu sigorta şirketlerinin önemli zararlar yazdığını belirtiyorlar. Türkiye Sigorta Birliği’nin verilerine göre örneğin en çok kaza yapan 41 aracın her biri sigorta şirketlerine 47 bin liradan fazla bir maliyet yüklüyor. Zaten trafik sigortasında zarar ettiğini beyan eden sigorta şirketleri bu zararı çıkarmak için de şimdi zarara neden olan sürücülere limit nedeniyle yazamadığı primi normal yani kaza yapmayan sürücülere de yazmaya başladı. Birçok sigorta şirketinin otobüs, kamyon, taksi ve minibüs sigortası primleri şimdi limit rakamlarına dayandı. Yani şimdi kaza yaparak sigorta şirketlerinin maliyetini yükselten 19 bin 133 sürücünün bu maliyetini tüm sigorta müşterileri öder hale geldi. Sigorta primlerine limit koyan Hazine Müsteşarlığı’nın limit sonucu oluşan bu fotoğraftan da rahatsız olacağı kesin. Şimdi devletin hangi tutumu alacağı merakla bekleniyor. Ancak edinilen bilgiler Hazine Müsteşarlığı’nın aldığı aksiyon sonucu oluşan yeni sonuçtan memnun kalmadığı için özel araçlar için de düşünülen limiti rafa kaldırmaya hazırlandığı yönünde. Türkiye Sigorta Birliği’nin rakamları ticari araçlarda en çok kaza yapan grubun kamyonlar olduğunu ortaya koydu. Verilere göre ticari araçlardan 4’ten fazla kaza yapanların sayısı toplam bin 158’i bulurken bunlardan tam 684’ünü kamyonlar yaptı. Kamyonları 187 adet ile kamyonetler takip etti.
Geçen hafta altıncı sezon finalini yapan   dizisi oyuncularından Suriyeli mülteci atağı geldi. Dizide Cercei Lannister karakterini canlandıran Lena Headey, Arya Stark’a hayat veren Maisie Williams ve Davos Seaworth rolünü oynayan Liam Cunningham, Uluslararası Kurtarma Komitesi adına Yunanistan’daki Suriyeli mültecileri ziyaret etti. 57 bin mültecinin bulunduğu kampı ziyaret sonrası Avrupa Birliği liderlerini mülteciler için bir şeyler yapmaya çağıran oyuncular, liderlerden, Türkiye ile yapılan geri kabul anlaşmasını tekrar gözden geçirmelerini istedi.  , “Bu zeki ve çalışkan insanlar evlerine gitmek istiyor” diyerek, “Kendi toplumlarına ve komşularına kavuşmak istiyorlar. Çocuklarının eğitimlerine devam etmesini istiyorlar. Üniversitelerine devam etmek istiyorlar ve burada çıkmazdalar. Mahsur durumdalar. İnanılmaz derecede üzgünler. Bu anlaşılabilir bir şey. Onlar için daha iyisini yapabiliriz. Onlar için daha iyisini yapmak zorundayız” şeklinde konuştu. Mültecilerle buluşma sonrası sosyal medya hesabından da açıklama yapan Headey, “Bugün inanılmaz güçlü isanlarla tanıştım. Dayanışma içinde olmamıza ihtiyacı olan insanlarla” yorumunu yazdı. “Bu bizim sorunumuz değil yaklaşımı utanç verici. Bizim sorunumuz. Daha iyisini yapabiliriz iyi insanlar” mesajını paylaştı. Liam Cunningham, “Bu bir deprem değil, gelgit dalgalanması değil. Bu insan yapımı bir kriz: 57 bin insan Yunanistan’da bekliyor. Avrupa’daki mülteci kampları mı? Bu gerçekten AB liderlerinin küresel mülteci krizi için kurmak istediği standart mı?” şeklinde yorum yaptı.  ise “Onların hikayeleri dinlemeyi ve bu insanların algısını değiştirmeyi bizim sorumluluğumuz olarak hissediyoruz” dedi.
Eskişehir'de Fetullahçı Terör Örgütü/Paralel Devlet Yapılanması'na (FETÖ/PDY) yönelik soruşturma çerçevesinde gözaltına alınan Mihalgazi İlçe Müftüsü, tutuklandı. Eskişehir Cumhuriyet Başsavcılığınca yürütülen soruşturma kapsamında, İl Emniyet Müdürlüğü Kaçakçılık ve Organize Suçlarla Mücadele Şubesi ekipleri örgütün gizli haberleşme programı "ByLock"u kullandığı iddia edilen Ali Y'yi gözaltına aldı. Emniyetteki işlemlerin ardından adliyeye sevk edilen zanlı, çıkarıldığı mahkemece tutuklandı.
Microsoft Türkiye'nin düzenlediği toplantıda, şirketin yazılım ve bilişim sektörüne verdiği destekler anlatılırken, Microsoft Türkiye'nin desteğiyle Türkiye ve yurt dışında başarılı olan bağımsız yazılım sağlayıcı start-up'lardan Bunsar, Poilabs, Sestek ve Broadage'nin yazılımları tanıtıldı. Microsoft Türkiye Genel Müdürü Murat Kansu, toplantıda yaptığı konuşmada, yerli yazılım girişimlerini desteklerken Türkiye'nin hem dijital hem de ekonomik geleceğine yatırım yaptıklarını söyledi. Microsoft Türkiye olarak 25. yıllarını kutladıklarını, 1993 yılından bu yana Türkiye'de birçok teknolojik ilki ve dönüşümü birlikte yaşadıklarını ifade eden Kansu, milyonlarca son kullanıcının hayatına dokunduklarını, 12 bin iş ortaklarıyla binin üzerinde kurumsal şirket ve 700 bini aşkın KOBİ'yi en yenilikçi ve güvenilir teknolojilerle buluşturduklarını, iş ortakları ile Türkiye'de 100 bin kişiye istihdam sağladıklarını anlattı. Şu an 2 binin üzerinde yerel girişimi desteklediklerini belirten Kansu, "Çözümlerimizle ülkemizde filizlenen yerel girişimleri küresel pazarlara taşımayı hedefliyoruz. Bizim hedefimiz, burada milyar dolarlık Türk yazılım şirketi yaratmak." şeklinde konuştu. Kansu, şirketin, Türkiye'nin hem dijital hem de ekonomik geleceğine yatırım yaptığını söyledi. Microsoft Türkiye Teknoloji Üst Yöneticisi (CTO) Onur Koç da bugün dünyadaki tüm teknoloji ve endüstri trendlerinin arkasında yazılımın olduğunu, yazılımın; robotların robotlarla konuşmasını, daha önce hayal edilemeyen senaryoların hayata geçirilmesini, çözülemeyen problemlerin çözülmesini sağladığını kaydetti. Eskiden sadece şirketler için dijital kavramının kullanıldığını, şu anda her insanın, her şirketin, her ülkenin dijital olmak zorunda kaldığını vurgulayan Koç, Word Intellectual IP Organization'un yaptığı bir araştırmaya göre, 2016'da Türkiye'de 8 bin 374, Güney Kore'de 233 bin 786, ABD'de 521 bin 802 patent başvurusu olduğunu, endüstriyel tasarımda da aynı tabloyla karşılaştıklarını söyledi. Koç, yazılım ihracatının çok düşük olduğunu, bu alanda gidilecek çok yol bulunduğunu ifade ederek, şu görüşleri dile getirdi: "Bu yolu alırken yerli yazılımı nasıl tanımlamalı ve nasıl desteklemeliyiz? Dünyada varolan teknolojilerin kötü kopyalarını yapmak gerçek yerli yazılım değildir. Microsoft için yerli yazılım, dünyada zaten varolan teknolojilerin sadece Türkiye'de pazarlanabilecek kötü kopyalarını yaratmak değildir. Gerçek yerli yazılım, tüm dünyaya satış yapabilecek Türk start-up'ları yaratmaktır." Onur Koç, Microsoft'un Türkiye'de yerli yazılım sayısını artırmak ve yazılım sektörünü geliştirmek için 4 ana noktaya bütün düşüncelerini konumlandırdığını, bunlardan bir tanesinin "yazılım geliştiren bir nesil yaratmak" olduğunu, 30 ilde 20 bin çocuğun kalbine yazılım geliştirme ateşini küçük yaşlarda ateşlediklerini söyledi. Koç, konuşmasını şöyle sürdürdü: "İkincisi, yazılım geliştirmeyi herkese öğretmektir. 280 bin kişiye yazılım geliştirme eğitimi verdik. Üçüncüsü, start-up'lar... 2 bine yakın Türk start-up'a ücretsiz bulut ve teknoloji desteği veriyoruz. Dördüncüsü de bu start-up'lara yurt dışında satış tanıtım pazarlama desteği vermek... Bu konuda da destek sağlıyoruz. Ülke olarak yazılım geliştiren, analitik düşünen ve girişimci bir nesil yaratmalıyız. Yazılım girişimciliğini, ekosistemini güçlendirmeli, inovatif start-up'ları desteklemeliyiz. Teknolojik Ar-Ge'yi patent üretimini teşvik etmeli ve ödüllendirmeliyiz. Güçlü olduğumuz endüstrileri inovatif teknolojik çözümlerle desteklemeliyiz. Mesela, tekstil ve otomotiv konularında yazılım ve akıllı ürünlerle ilgili neden dünyanın en önde gelen ülkelerinden olmayalım?" Microsoft İş Ortakları, Kanal ve KOBİ Segmentinden Sorumlu Genel Müdür Yardımcısı Tarık Tüzünsu ise Türkiye'yi bilişimde sadece tüketen değil, üreten bir ülkeye dönüştürmenin tek yolunun bilişim ihracatını artırmak olduğunu vurguladı. Teknolojide yazılıma ve yazılımı ihraç etmeye önem vermenin ve ürettikleri tüm sanayi ürünlerini daha akıllı ürünlere dönüştürmenin gelecekleri için çok kritik olduğunu belirten Tüzünsu, şunları kaydetti: "Microsoft Türkiye'de, yerli yazılımın ülkemizde gelişmesi kadar ekonomimizin belkemiği olan KOBİ'lerimizin de en yeni teknolojilerle tanışması, dijital dönüşüm yolculuklarında en rekabetçi teknolojik çözümlerle buluşup dış pazarlarda öne çıkması için çalışıyoruz. KOBİ'lerde bilgiye dayalı üretim yapısının teşvik edilmesi ve Ar-Ge alanında yenilikçi ürün ile hizmet modellerine sahip girişimlerin desteklenmesi gerektiğine inanıyoruz. İnovatif Türk şirketlerini dünyaya açma hedefiyle çalışıyoruz." Tüzünsu, KOBİ'lerin dijitalleşmesini hızlandırmak için başta akıllı bulut çözümleri olmak üzere, satış ve pazarlama faaliyetleri ile de KOBİ'lerin dijital dönüşümüne güç katmayı hedeflediklerini söyledi. Türkiye'de her şirketi globalde rekabet edecek bir noktaya çıkarmak istediklerini ifade eden Tüzünsu, KOBİ'lerin donanım ve alt yapı yatırımlarının yeterli olmadığını vurguladı. Türkiye'nin bu alandaki görünümünün hızla değişeceğini belirten Tüzünsu, internet altyapısı çok iyi olan ülkenin, bu alanda teknolojik donanım ve altyapı alanında hızla ilerlediğini söyledi. Toplantıda, Microsoft Türkiye'den destek alarak global hale gelen, farklı sektörlerde yenilikçi uygulamalarıyla öne çıkan start-up şirketleri, başarı hikayelerini ve büyüme hedeflerini anlattı.  Bu şirketler arasında yer alan ve Easymatch-360 yazılımıyla modada çığır açan bir uygulama olan Bunsar, görsel ürün aramayı daha akıllı hale getiriyor, benzer ürünleri buluyor, stil önerilerinde bulunuyor. Microsoft'un teknolojik altyapı desteğiyle geliştirilen yazılım, şimdiden uluslararası arenada 5 pazarda kendine yer bulmuş durumda. Piolabs ise Hopi'nin bilgi işlem operasyonlarını Microsoft Azure üzerinden yöneterek beacon verileriyle Boyner Grubu'nun müşteri sadakati artırımına önemli katkılar sunuyor. Kurulduğundan bu yana konuşma sentezi, konuşma tanıma, konuşma analizi, sesli imza, doğal diyalog ve son olarak da Chatbot ürünleri geliştiren Sestek, Microsoft platformu üzerinden Türkçe metinleri insan sesi doğallığında seslendiren NetOkur yazılımıyla öne çıkıyor. Spor içeriği sağlayıcısı Broadage ise kısa sürede Türkiye'nin en hızlı büyüyen 100 şirketi arasındaki yerini aldı. Uygulama, dünya çapında 110 ülkede gerçekleşen 90 bin spor olayının anlık bilgilerini Microsoft Azure üzerinden güncel olarak sağlayabiliyor.
Enerji Piyasası Düzenleme Kurumu (EPDK), 8 Ağustos'ta 95 oktan kurşunsuz benzinin dağıtım şirketi tavan fiyatını 3,19 liradan 3,16 liraya, bayi tavan fiyatını ise 3,34 liradan 3,31 liraya indirdi.  Buna paralel olarak, akaryakıt bayileri, kurşunsuz benzinin fiyatını, dünden geçerli olmak üzere 3,34 liradan 3,31 liraya düşürdü.  Kurul ayrıca, dün itibariyle, motorinin dağıtım şirketi tavan fiyatını 2,48 liradan 2,52 liraya, bayi tavan fiyatını 2,66 liradan 2,70 liraya, kırsal motorinin dağıtım şirketi tavan fiyatını 2,36 liradan 2,40 liraya, bayi tavan fiyatını ise 2,52 liradan 2,56 liraya yükseltti.  Bayiler de buna paralel olarak, kırsal motorinin fiyatını 2,52 liradan 2,66 liraya, motorinin fiyatını 2,66 liradan 2,70 liraya, gazyağının fiyatını ise 6 kuruş artırarak da 2,35 liradan 2,41 liraya çıkardı.  Akaryakıtın perakende satış fiyatları, illere ve dağıtım şirketlerine göre çok küçük farklılıklar gösterebiliyor.
İsrail'in son olarak Doğu Kudüs'te yeni yerleşim birimleri inşa edeceğini açıklaması sadece ABD ile arasını açmadı, bölge ülkelerinin de tepkisini çekti.  Ürdün Kralı Abdullah, yerel gazetelerde yayımlanan açıklamasında, barış istiyorsa İsrail'in Yahudi yerleşimlerine son verme ve Filistinlilerle müzakerelere geri dönme konusunda "somut adımlar" atması gerektiğini belirtti.  Kral Abdullah, mevcut yerleşim politikasıyla "İsrail'in ateşle oynadığı" uyarısında bulunarak, İsrail yönetiminin savaş mı, barış mı istediğine artık karar vermesini istedi.  Suriye Devlet Başkanı Beşşar Esad ise, İsrail'deki Başbakan Benyamin Netanyahu hükümetiyle barış girişimlerinin sonuç vermesi ümidinde olmadıklarını söyledi.  Esad, Lübnan'da yayın yapan, Şii Hizbullah yanlısı El Manar'a yaptığı açıklamada, "Savaş, en kötü çözüm yoludur. Barışı istemeye devam etmeliyiz. Ama bu, var olan İsrail hükümetinden umudumuz olduğu anlamına gelir mi, hayır" diye konuştu.  İsrail'in de barıştan başka bir seçeneğinin bulunmadığını belirten Esad, bu ülkenin askeri gücünün artık daha zayıf olduğunu, "askeri gücün, artık İsrail'in varlığını sürdürmesinin garantörü olmadığını" söyledi.  Taraflar arasında Türkiye'nin arabuluculuğunda yapılan dolaylı görüşmeler 2008 yılında başarısızlıkla sonuçlanmıştı.
Dexter’ın karanlık yolcusu yeni sezonda sürücü koltuğuna geçiyor. Daha büyük bir amaca hizmet ettiğini düşünen Dexter’ın yeni avlarını Battlestar Galactica’nın kaptanı Edward James Olmos ve Tom Hanks’in oğlu Colin Hanks canlandırıyor.  Yepyeni sezonuyla her zamankinden daha karanlık bir şekilde karşımıza çıkmaya hazırlanan Dexter, bu kez inançlarımızı sınamak için usturasını kuşanıyor.  Sezonun ilk bölümünde Dexter Morgan okul yıllarındaki eski balo kralını avlamak üzere 20. Mezunlar Toplantısı’na katılır. Dexter’ın inanç konusundaki düşünceleri bazı manevi şeyleri sorgulamasına neden olur. Dexter oğlunun geleceğini düşünmektedir.  Karanlık yolcusu kaybolan Lumen, gitmek istemese de uzaklara yelken açtı ve ardında kalbi her zamankinden daha da kırık bir Dexter bıraktı. Dexter, Lumen’ın Karanlık Yolcusu’nu da taşıma sözü vererek aslında çok önemli bir karar aldı. O artık Karanlık Yolcusu’ndan kurtulmaya çalışmayacak, ama oğluna travmalar yaşatmadan yolcusunun yoluna devam edebileceği bir hayat kuracaktı. Beşinci sezon finalinin bir yıl sonrasından başlayacak yeni sezonda Dexter, Rita’nın ölümü ve Lumen’ın gidişi gibi olayların yükünü artık sırtında taşımıyor. Karanlığın her an üzerine çullanabileceğini keşfetti, fakat onu nasıl alt edebileceğini de biliyor. Bir süredir duyguları nedeniyle hayatı üzerinde kontrol sahibi olamayan Dexter, kendini eskisi gibi hissediyor ve onu o olmaktan alıkoyacak hiçbir şey yok.  Sezonun açılış bölümünde Dexter’ı kendi lisesinin mezunlar toplantısında görüyoruz. Dexter tabii ki bu toplantıya keyfi için katılmıyor. Lisede pek de popüler olmayan Dexter o dönemlerde ona iyi davranan, sevdiklerinin bedenlerinde küçük morluklar bırakmakla ün salan sporcu sevgilisiyle evlenen Janet’ın şüpheli bir intihar gibi görünen cinayetinin bedelini ödetmek için bu toplantıya katılıyor. Artık prestijli bir işte çalışan, kondisyonuna dikkat eden ve zaman zaman gazetelerde de işi nedeniyle yer alan Dexter, eski lise arkadaşlarının arasında bir yıldız gibi parlayacak. Kadınların onunla flört etmesinin keyfini çıkaran Dexter’ı bu sezon dans ederken bile görmemiz mümkün.  Dexter’ın dini bir inancı olmadığını duyunca pek şaşırmayacağız. Ama anaokuluna başlama çağına gelen Harrison’ın normal bir çocuk gibi büyümesini isteyen Dexter, din konusu üzerine düşünmeye başlayacak. Sezonun kötü adamları da dini sahnelerden esinlenerek , din adına cinayet işlerken, Dexter’ın bu sezon tanışacağı Sam adlı karakter dinin başka bir yaşanış biçimini sergileyerek Dexter’ın kafasının iyice karışmasına neden olacak. Dizinin yapımcısı Sara Colleton, tanıtım toplantısında “Bu sezon daha önce hiç dokunmadığımız bir alana odaklanıp, konuyu tam merkezinden ele alacağız” yorumunda bulunmuştu. Dexter bu sezon TV tarihinin en cesur adımlarından birini atarak, ekibin söz verdiği gibi inanç konusunu en açık haliyle merkezinden ele alarak işleme cesaretini gösteriyor.  Yayın Günü : 11 Aralık Pazar  Yayın Saati : 23.00 6.Sezon 2.Bölüm
Muğla Milas'ta bu yıl 4'üncüsü düzenlenen Zeytin Hasat Şenliği'ne katılan İç Hastalıkları ve Kardiyoloji Uzmanı Prof. Dr.  , 7'den 77'ye herkese bol bol zeytinyağı içmeleri tavsiyesinde bulundu. DHA'nın haberine göre; Milas 4'üncü Zeytin Hasat Şenliği aralarında Muğla Valisi Esengül Civelek, MHP Muğla Milletvekili Mehmet Erdoğan, Milas Kaymakamı Eren Arslan, CHP'li Milas Belediye Başkanı Muhammet Tokat, İç Hastalıkları ve Kardiyoloji Uzmanı Prof. Dr. Canan Karatay ile sivil toplum kuruluşu, siyasi partilerin temsilcileri, çiftçiler ve üreticilerin de katıldığı yürüyüşle dün başladı. Milas girişindeki Hayıtlı Mahallesi'nde toplanan kalabalık, Atapark'a kadar davul ve zurna eşliğinde yürüdü. Şenlik, halk oyunları gösterisi ve resmi törenle devam etti. Milas Kaymakamı Eren Arslan, şenliğin açılışında Milas'ta zeytincilikte coğrafi işaret ve tescil işlemleriyle fark yaratıldığını söyledi. Kaymakam Arslan, şöyle dedi: "Bu bereketli topraklarımızda yetişen ürünlerin içerisinde zeytinin önemli bir yeri vardır. Zeytin en kutsal uygarlıklarda, efsanelerde, dinlerde, refah, bilgelik, barış, bolluk, saflık gibi değerlerin sembolüdür. Bütün ağaçların ilki denilen zeytin, ilçemizdeki tarımsal alanlar içerisinde yüzde 66'lık payıyla büyük önem teşkil etmektedir. Ülkemizde bulunan yaklaşık 110 milyon zeytin ağacının, yüzde 10'luk varlığı ilçemiz sınırları içerisindedir. Geçtiğimiz yıl aldığımız coğrafi işaret belgesiyle de zeytinimizin kalite üstünlüğünü ispatlamış olduk. Memecik zeytinimizden elde ettiğimiz ürünümüz erken hasat, soğuk sıkım ile şifa kaynağı haline dönüşmektedir." Zeytin ve zeytinyağı ürünlerinin tanıtımların ve bilgilendirilmelerin yapıldığı şenlikte İç Hastalıkları ve Kardiyoloji Uzmanı Prof. Dr. Canan Karatay da doğal, soğuk sıkım sızma zeytinyağının faydalarını konusunda bir konferans verdi. Prof. Dr. Karatay, sağlıklı yaşam için 7'den 77'ye herkese bol bol zeytinyağı içmeleri tavsiyesinde bulundu. Dünyanın sağlıklı meyvesinin zeytin, en sağlıklı meyve suyunun ise zeytinyağı olduğuna dikkat çeken Prof. Dr. Karatay, "Zeytinyağını mutlaka tüketmeniz gerekiyor. Çünkü zeytinyağı demek sağlık demektir. Sağlıklı beslenin ki sağlıklı ve uzun bir ömür yaşayasınız. Günde en az 30 zeytin tanesi tüketmeniz gerek. Başta meme kanseri olmak üzere tüm kanser çeşitlerini önleyen bir doğal antibiyotikten söz ediyoruz. Kolesterol korkunuz olmasın. Vücuttaki şeker oranını düzenler, günboyu dinç olmanızı sağlar" dedi. Zeytin Hasat Şenliği, konferansı ardından Muğla Sıtkı Koçman Üniversitesi Milas Meslek Yüksekokulu akademisyenleri ve öğrencilerinin hazırladığı zeytin temalı sanatsal eserleri, Milas Halk Eğitimi Merkezi'nde üretilen ürünler ile zeytin ve zeytinyağı firmalarının açtığıı standların gezilip, alışveriş yapılmasıyla devam etti. Zeytindostu Derneği tarafından, zeytinyağı tadımı da yaptırılan şenlikte daha sonra Menteş Mahallesi'ndeki bir zeytin bahçesinde temsili hasat yapıldı. Zeytin silkme makinesiyle modern yöntemler kullanılarak hasat edilen zeytinler, plastik kasalarla fabrikaya götürüldü ve soğuk sıkım yapılarak taze zeytinyağının tadına bakıldı.
, Türkçeyi daha iyi kullanma konusunda öğretmenlere her türlü desteği vermeye hazır olduklarını belirterek, "Türkçe bizim dil bayrağımız, Türkçe bizim ana sütümüz. Her birinizin Türkçeyi daha güzel kullanma konusunda bir ömür vakfetse bile alacağı mesafe var" dedi. Milli Eğitim Bakanlığı ile TRT Genel Müdürlüğü tarafından haber spikerleri ile iş birliği yapılarak öğretmenlerin Türkçenin kullanımı ve diksiyon eğitimlerini içeren "Önce Türkçe Projesi" başlatıldı. Bakan Selçuk, projenin MEB Şura Salonu'nda haber spikerlerinin de katılımıyla düzenlenen tanıtım toplantısındaki konuşmasına, "Sözün ustaları burada. Her bir kelimeyi nasıl konuşacağım konusunda hiç bu kadar tedirgin olmamıştım" diyerek başladı.  Projenin adının "Önce Türkçe" olarak belirlenmesine ilişkin Bakan Selçuk, "Biz temenni makamı değiliz, biz 'keşke' makamı değiliz, biz icraat makamıyız ve Türkçemizi korumak ve Türkçemize gereken saygıyı gösterme konusunda yapılması gereken ne varsa bunların hepsine adanmışlık seviyesinde bir yaklaşımımız var. 'Önce Türkçe' derken bütün çocuklarımızdan, doğmamış çocuklarımızdan söz ettiğimizin farkındayız. Geçmişimizden, şimdimizden ve geleceğimizden söz ettiğimizin farkındayız." değerlendirmesinde bulundu.  Ahmet Amiş Efendi'nin "Hem güzel söz deyiniz hem de sözü güzel söyleyiniz. Çünkü söz vücut bulur." sözlerini aktaran Selçuk, vücut bulan sözün varlığı ile de ilgilenmek gerektiğini vurguladı.  "Önce Türkçe Projesi'nin aslında bir işaret fişeği olduğunu da müjdelemek isterim." ifadesini kullanan Selçuk, şöyle devam etti: "Cumhuriyet tarihinde üç kere teşebbüs edilmesine rağmen henüz gerçekleştirilemeyen Türkçenin Söz Varlığı Projesi'nin yaklaşık bir yıl içinde tamamlanması konusunda da hedeflerimiz var. Bu yılın ekim ayı içinde birinci fazını paylaşacağımız Söz Varlığı Projesi ile bütün çocuklarımızın hangi kelimeleri, hangi yaşta ne şekilde kullanacağı, kitaplarda, yayınlarda bu kelimelerin yer almasının uygun olacağı öğretmenlerimiz, velilerimiz ve toplumun tüm fertleri için kelimelerin ne şekilde kullanılacağı konusunda çok kapsamlı bir projeden söz ediyoruz. Yaklaşık 100 kişinin üzerinde bir uzman grubunun çalıştığı bir proje bu." Türkçenin, uygarlığın kilit taşı olduğuna işaret eden Selçuk, "Çünkü kültürümüzün taşıyıcısı. Dil olmadan düşünce olmaz, düşünce olmadan kültür olmaz, kültür olmadan medeniyet olmaz. Dolayısıyla insan ve insanlık olmaz. Çünkü bizim Türkçe ile insanlığa yaptığımız katkıyı da bir kenarda tutmakta yarar var." diye konuştu.  Bakan Selçuk, TRT ile yapılan iş birliğinin önemine işaret ederken, "TRT ile sadece anamızın ak sütü olan Türkçemiz üzerinde değil birçok hususta ortaklaşa çalışmalar yapıyoruz. Dolayısıyla TRT'nin sorgusuz sualsiz her konuda gösterdiği bu iş birliğini son derece önemsediğimizi söylemek isterim." değerlendirmesinde bulundu.  Projede, aralarında TRT ocağından geçmiş çok değerli haber spikerlerinin ve söz ustalarının yer alacağını aktaran Selçuk, bu isimlere teşekkürlerini sundu.  Öğretmenlere yönelik Türkçenin kullanımı ve diksiyon eğitimleri konusunda bu isimlerle çalışmanın hayati önemde olduğunu ifade eden Selçuk, şöyle konuştu: "Sevgili öğretmenlerimize ne tür katkı versek ne tür destekte bulunsak azdır. Öğretmenimiz eğer sınıfında çocuklarımızın gözlerinin ışıltısını artırırlarsa ki bunun ana vasıtası dildir, o zaman bizler huzur içinde memleketimize, bayrağımıza, toprağımıza olan borcumuzu ödediğimiz şuuruna da sahip oluruz. Bütün ülkedeki öğretmenlere özel olarak seslenmek istiyorum. Türkçe bizim dil bayrağımız, Türkçe bizim ana sütümüz ve her birinizin Türkçeyi daha güzel kullanma konusunda bir ömür vakfetse bile alacağı mesafe var. O sebeple öğretmenlerimizin Türkçeyi daha iyi kullanmaları konusunda ne tür desteğe ihtiyaçları varsa biz buradayız, öğretmenlerimizin hizmetindeyiz. Bu kadar kirletici atmosfere rağmen, bu kadar zayıflatılan bir dil alanına rağmen biz de ödevimizi yapacağız. Bununla ilgili giderek derinleşen bir şuur sahası oluşturmayı da hedefleyeceğiz. " Bakan Selçuk, Türkçenin öğretiminde katkısı olan tüm kurum ve kuruluşlara yönelik bir mesajının bulunduğunu belirterek, "Bu bir kurum ödevi, bir bakanlık ödevi değildir, bu bir millet ödevidir, bu bir ülke ödevidir. Dolayısıyla el birliği ile omuz vererek Türkçemizi, geleceğe taşıma konusunda geçmiştekilerle nasıl övünç duyuyorsak bizimle övünç duyulacak şekilde yükseltmemiz lazım. Bunu kesinlikle yaparız. Bunun için olumsuz araçlar olarak belirtilen birçok araç ya da vasıta aslında bir taraftan da Türkçemizi yükseltmenin araçlarıdır. O nedenle bugünkü çağda olumsuzluk için ne kadar araç varsa bu aynı zamanda müspet meseleler için de o kadar araç olduğunu gösterir." diye konuştu.  Ziya Selçuk, "Bundan sonra da Türkçemize hizmet konusunda yeni yeni çalışmalarla karşınızda olacağız ve bu çalışmaları sahada mutfakta çalışan bütün arkadaşlarımızın desteği ile gerçekleştireceğiz. Öğretmenlerin bu konudaki katkıları konusunda onların enerjisine ihtiyacımız var. Özet olarak 'Önce Türkçe' sonra da Türkçe..." dedi. Projeye katkı verecek haber spikerlerine tek tek teşekkür eden Bakan Selçuk, "Benim en çok imrendiğim mesleklerin başında geliyor sunuculuk ve haberle uğraşmak. Onun için kendilerini imrenme anlamında kıskandığımı söylemek isterim." diye konuştu.  Televizyonda bir program sunan çocukları gördüğünü dile getiren Selçuk, "Eğer böyle bir imrenme damarınız varsa bu damarınızı besleyelim ve ustalarımızın sayesinde onların sesinin bereketiyle çocuklarımızın Türkçesini zenginleştirelim." değerlendirmesinde bulundu.  TRT Genel Müdür Yardımcısı Erkan Durdu ise eğitim süreçlerinde gençlerin daha çok dilin tadını hissetmesi gerektiğine işaret etti.  Medya dünyasında söz alanların topluma karşı sorumluluk duygusu hissetmediğini ve dile özen göstermediğini vurgulayan Durdu, şöyle konuştu: "Bugün sosyal medya mecralarında dilimiz büyük bir tahribat ile yüz yüze. Ne yazık ki bu denetlenemez alanda sadece biz değil bütün anlam dünyamız da ağır yaralar alıyor. Sadece günlük dilimiz değil edebiyatımız, felsefemiz, düşüncemiz de tehdit altında. Topluma hitap eden söz alanlar başta olmak üzere her bir cümlemize söz dağarcığımıza özen göstermek en önemli meselemiz haline gelmiştir. Hiçbirimiz, dili eğip bükme, keyfimize göre kullanma bozma, argo ile tahrip etme hakkına sahip değiliz. Bizi bulunduğumuz yerden yükseğe taşıyacak olan dildir."  Durdu, "Medeniyet iddiası taşıyan bir öğretmen, bir yazar, bir sunucu ya da toplumla konuşan herhangi bir insan her şeyden önce diline sahip çıkmalıdır. TRT'nin belki de en çok özen gösterdiği husus, ana sütü gibi temiz olan dilimize sahip çıkmasıdır." dedi.  Dilin düzeyini düşürmek isteyenlere karşı hep birlikte direnç gösterilmesi gerektiğini belirten Durdu, "Ancak çare, yine büyük oranda öğretmenlerin elindedir. Çocukları yetiştirirken sizlere çok büyük sorumluluk düşüyor." diye konuştu.  MEB Öğretmen Yetiştirme ve Geliştirme Genel Müdürü Adnan Boyacı da projede ilk olarak 7 bin, ikinci yıl içerisinde de 400 bin dolayında öğretmenin eğitimlere katılmasını planladıklarını bildirdi.  "Önce Türkçe" Projesi mayıs ayında başlatılacak ve yıl boyu devam edecek.  Proje ile 2023 Eğitim Vizyonu hedefleri doğrultusunda öğretmenlerin mesleki gelişimlerinin desteklenmesi, yeterliliklerinin artırılması amaçlanıyor.  "Türkçenin söyleniş kuralları", "etkili iletişim", "beden dili" ve "diksiyon" başlıklarında gerçekleştirilecek eğitimlere TRT kurumsal destek sağlayacak. Duygu Canbaş, Cem Öğretir, Seda Öğretir, Didem Arslan Yılmaz, Nazlı Çelik, Sultan Arınır, Erhan Ertürk, Işıl Açıkkar, Fuat Kozluklu, Ekrem Açıkel, Serkan Bayam, Ceren Bektaş, Cansu Canan Özgen, Buket Aydın, Nihan Günay, Ahmed Arpat gibi deneyimli haber spikerleri destek verecek. Bakan Selçuk, projenin tanıtımı için sahneye davet edilen haber spikerleri ile fotoğraf çektirdi.
TRT Türk'de Serhat Akça ile Şenis Özmert'in sunduğu "Haberdar" programı TRT muhabirinin canlı yayın kazasına sahne oldu.  Edirne'deki sel felaketini aktarmak için programa bağlanan TRT muhabiri Tayfun Öçal, canlı yayında dereye düştü.  Gazeteciler.com sitesinde yer alan habere göre; canlı yayında muhabirin başına gelen iş kazası stüdyodaki spikerleri de şaşkına çevirdi.  Akça "sanırım bir kaza oldu" diyerek durumu toparlamaya çalıştı. Dereye düşen Tayfun Öçal ise, "Merhaba" dedikten sonra yavaşça sulara gömüldü.
ABD'nin New Jersey Eyaleti'nde 515 milyon dolara mal olacak güneş enerjisi projesine onay çıktı.  New Jersey Kamu Hizmeti Kurulu, eyaletin en büyük enerji şirketi PSE&G'nin 200 bin'den fazla elektrik direğini güneş panelleriyle donatmasını öngören planı kabul etti.  Projeye göre, güneş enerjisi üretimine göre uyarlanacak direkler ve diğer aletlerin yardımıyla 64 bin evin enerji ihtiyacını karşılayabilecek 80 megavat elektrik üretilmesi hedefleniyor.  Projeye tüketiciler başlangıçta yıllık 1.28 dolar katkıda bulunacak. Bu katkı, 2028 yılında, yıllık 4.08 dolara yükselecek.  Kurul ayrıca, üç şirketin 60 megavatlık yenilenebilir enerji projesine de onay verdi.
SAMANDAĞ - Mustafa Kemal Üniversitesi Veteriner Fakültesi Cerrahi Anabilim Dalı Öğretim Üyesi ve Deniz Kaplumbağalarını Koruma ve Araştırma Topluluğu Danışmanı Yrd. Doç. Dr. Enes Altuğ, nesli tükenmekte olan caretta caretta türü deniz kaplumbağalarının çevre kirliliğinden etkilenmesini önlemeye ve onlar için temiz bir yaşam alanı oluşturmaya çalıştıklarını belirtti. Altuğ, ''Dünya Veteriner Hekimler Günü'' etkinlikleri kapsamında caretta carette türü deniz kaplumbağaları için sahilde temizlik seferberliği başlattıklarını söyledi. Deniz kaplumbağalarının mayıs ve haziran aylarında Hatay'ın Samandağ ilçe sahiline yumurtladıklarını ifade eden Altuğ, şöyle devam etti:''Samandağ sahiline yoğun bir şekilde yumurta bırakan deniz kaplumbağaları için en uygun ortamı hazırlamaya çalışıyoruz. Bu kapsamda, öncelikle topluluğumuz üyeleriyle sahili temizledik. Ayrıca vatandaşı deniz kaplumbağaları konusunda bilgilendirdik. Amacımız, nesli tükenmekte olan caretta caretta türü deniz kaplumbağalarının çevre kirliliğinden olumsuz etkinlenmesini önlemek ve onlar için temiz bir yaşam alanı oluşturmak.'' Altuğ, caretta caretta türü deniz kaplumbağaları açısından önemli bir yer olan Samandağ'da ''Deniz Kaplumbağaları İlk Yardım ve Rehabilitasyon Merkezi'' kurulması gerektiğini, bu konuda yetkilileri göreve davet ettiklerini kaydetti. Temizlik çalışmasına Kaymakam Tahsin Kurtbeyoğlu'nun yanı sıra MKÜ öğrencileri ile vatandaşlar katıldı. Sahildeki çöp poşetlerini temizleyen öğrenciler, vatandaşlara da kaplumbağalarla ilgili bilgilendirici broşür dağıttılar.
Amerikan Basketbol Ligi'nde (NBA) Oklahoma City Thunder, yıldız oyuncusu Russell Westbrook'un sezonun 25. "triple-double"ına imza attığı karşılaşmada Memphis Grizzlies'ı 114-102 mağlup etti. NBA'e 9 maçla devam edildi. Batı Konferansı'nda 7. sırada bulunan Thunder, Chesapeake Energy Arena'da ağırladığı Memphis Grizzlies'ı 114-102 yenerek sezonun 29. galibiyetini elde etti. Thunder'ın all-star oyun kurucusu Westbrook, karşılaşmada 38 sayı, 13 ribaunt ve 12 asistlik performans sergileyerek sezonun 25. "triple-double"ını yaptı. Ev sahibi ekipte Steven Adams 16 sayı, 13 ribaunt ve Joffrey Lauvergne ise 16 sayı, 8 ribauntla galibiyete katkı verdi. Sezonun 22. mağlubiyetini yaşayan Memphis Grizzlies'ta İspanyol oyuncu Marc Gasol'un kaydettiği 31 sayı galibiyet için yeterli olmadı. Mike Conley 18, Zach Randolph ise 16 sayı attı. James Harden'ın formasını giydiği Houston Rockets, normal süresi 108-108 biten karşılaşmada Chicago Bulls'u uzatmada 121-117 mağlup etti. Toyota Center'da oynanan karşılaşmada ev sahibi Rockets'ın all-star oyuncusu James Harden, karşılaşmayı 42 sayı, 12 ribaunt ve 9 asistle tamamlayarak galibiyette başrol oynadı. Eric Gordon da 21 sayı, 4 asistlik performansıyla, "triple-double"ı bir asistle kaçıran Harden'a eşlik etti. Chicago Bulls'ta Michael Carter-Williams'ın 23 sayı, 9 ribaunt, 6 asist ve Taj Gibson'ın 20 sayı, 6 ribauntluk performansı mağlubiyeti önlemeye yetmedi. Batı Konferansı temsilcisi Phoenix Suns, genç oyuncusu Devin Booker'ın son saniyede kaydettiği basketle Sacramento Kings karşısında sahadan 105-103 galip ayrıldı. Golden 1 Center'da oynanan karşılaşmada konuk ekip Suns'ı galibiyete taşıyan isim olan Booker, 33 sayı kaydederek karşılaşmanın en skorer oyuncusu oldu. Beş maç sonra galibiyetle tanışan Phoenix Suns'ta TJ Warren 21 sayı, 5 ribaunt ve Eric Bledsoe 20 sayı, 6 ribaunt, 4 asistle mücadele etti. Üst üste 3. mağlubiyetini yaşayan Sacramento Kings'te DeMarcus Cousins, 22 sayı, 12 ribaunt ve 12 asistle "triple-double" yaptı. Ev sahibi takımda Darren Callison 19, Ben McLemore 18 sayıyla oynadı. NBA'e 10 maçla devam edilecek. Orlando Magic-Toronto Raptors: 102-94 Brooklyn Nets-Indiana Pacers: 97-106 Detroit Pistons-Minnesota Timberwolves: 116-108 Houston Rockets-Chicago Bulls: 121-117 Oklahoma City Thunder-Memphis Grizzlies: 114-102 Boston Celtics-Los Angeles Lakers: 113-107 Denver Nuggets-Milwaukee Bucks: 121-117 Sacramento Kings-Phoenix Suns: 103-105 Portland Trail Blazers-Dallas Mavericks: 104-108
Balyoz Davası kapsamında Ankara 13’üncü Ağır Ceza Mahkemesi’nde yargılanan emekli Orgeneral Çetin Doğan’ın eşi Nilgün Doğan ile kız kardeşinin aracılığı ile tanışan ve Doğan Ailesi’nin Ankara’daki işlerini takip edeceğini söyleyen Seda A. daha sonra kendisini Çetin Doğan’ın yeğeni ve avukatı olarak tanıtarak cübbe giyip duruşmalara katıldı. Doğan Ailesi'nden çeşitli tarihlerde toplam 3 bin 700 TL para alan Seda A.’nın, sahte avukat olduğu, avukatlık kimlik bilgilerini bildirememesi sonucu Çetin Doğan’ın diğer avukatı Hüseyin Ersöz’ün yaptığı araştırma sonucu ortaya çıktı. Yakalanacağını anlayınca kayıplara karışan Seda A. hakkında Ankara Cumhuriyet Savcılığı’nca suç duyurusunda bulunuldu. Seda A., dün akşam Ankara’dan gelen polisler tarafından gözaltına alındı.  Seda A., sorgulanmak üzere Ankara Emniyet Müdürlüğü’ne götürüldü. Çetin Doğan’ın avukatı Hüseyin Ersöz, olayı doğruladı. Hukuk Fakültesi’ni bitiremeyen Seda A.’nın, psikolojik sorunlarının bulunduğunu belirten Ersöz, Eskişehir’de yaşayan ve tanınmış bir ailenin kızı olan Seda A.’nın, Ankara Adliyesi’nde kendisini avukat ve Çetin Doğan’ın yakını olarak tanıtarak bir şoförden de 4 bin TL para aldığını söyledi. Emniyetteki işlemlerinin tamamlanmasının ardından, Ankara Adliyesi'ne sevk edilen Seda A., cumhuriyet savcısına ifade verdi. Savcı, sorgusunun ardından Seda A.'yı serbest bıraktı.
Cumhurbaşkanı Recep Tayyip Erdoğan, saldırıda bulunulan Eskişehir Büyükşehir Belediye Başkanı Yılmaz Büyükerşen'i telefonla arayarak geçmiş olsun dileklerini iletti. Büyükşehir Belediyesinden yapılan yazılı açıklamada, Cumhurbaşkanı Erdoğan'ın, 29 Temmuz günü yaşadığı saldırı nedeniyle Büyükşehir Belediye Başkanı Yılmaz Büyükerşen'i arayarak geçmiş olsun dileklerini ilettiği belirtildi. Cumhurbaşkanı Erdoğan'ın, görüşme sırasında Büyükerşen'den konuyla ilgili ayrıntılı bilgi aldığı ifade edilen açıklamada, şunlar kaydedildi:  "Büyükerşen, Cumhurbaşkanına şehirlerde yaşanan mafyalaşma ve çeteleşmenin nedenleri ve mevcut yasal düzenlemelerdeki bazı boşluklar hakkında detaylı bilgi arz etti. Büyükerşen konunun sadece Eskişehir ile sınırlı tutulmaması gerektiğini, şehirlerde gerek hükümet gerek yerel yönetimlerin yapmış olduğu yatırımlarla oluşan rantların, kamu yararı yerine, yasal boşlukları fırsat bilen ve adı kanun dışı çeşitli işlerle anılan grupların eline geçtiğini, bu durumun da şehirlerde başta huzur ve güvenlik olmak üzere ciddi sorunlara yol açtığını aktardı. Cumhurbaşkanı, Büyükerşen'den bu konudaki görüş ve düşüncelerini bir rapor halinde kendisine iletmesini istedi."
Uludağ'da ellerinde meşale, Türk bayrakları ve Atatürk posteriyle kayak gösterisi düzenleyen dernek üyeleri basın açıklaması yaptı. Türkiye Kayak ve Snowboard Öğretmenleri Derneği Asbaşkanı Kürşad Yıldız, grup adına yaptığı açıklamada, Güney Kore'deki olimpiyatları yakından takip ettiklerini söyledi.  Türkiye'nin 82 yıldır olimpiyatlara katıldığını belirten Yıldız, şöyle konuştu: "Harcanan bütçelere bakınca, alınan sonuçlar çok üzücü ve bizleri derinden yıpratmıştır. Bu sonuçlar için kesinlikle sporcularımızı suçlamıyoruz. Sitemimiz, yanlış idare ve yanlış yönetimedir. Olimpiyatta bütçemizin 10'da birine sahip olan ülkeler, şu an bizden çok önde ilerlemektedirler. İran, Kenya, Sırbistan gibi ülkeler geçen yıla kadar bizlerden büyük farklar yerken, şu an 60'ncı 70'inci sıralara giren sporculardan inanılmaz büyük farklar yemekteyiz."  Yıldız, uygulanan sistemin yanlış olduğunu, bir milli sporcu olarak bundan derin üzüntü duyduğunu dile getirerek, "Bu işi, bu işin içinden gelene teslim etmeliyiz. Biz bu durumları Sayın Cumhurbaşkanımıza ileteceğiz. Biz bu kötü gidişatı bu başarısızlıkları protesto amaçlı kayak takımlarını yakıyoruz" ifadelerini kullandı. Dernek Başkanı Yahya Usta da Zeytin Dalı Harekatı'na destek için bugün kazandıkları parayı Mehmetçik Vakfı'na bağışlayacaklarını açıkladı. Dernek üyeleri, daha sonra çok sayıda kayak takımını ateşe verdi.
Mahkemenin katibi Robin Vincent, açılış sebebiyle düzenlenen törende, BM ve Lübnan bayraklarının bulunduğu logonun önünde yaptığı açıklamada, Hariri'nin 14 Şubat 2005'te Beyrut'ta öldürülmesini soruşturan uluslararası komisyona başkanlık eden Kanadalı Daniel Bellemare'nin mahkemenin savcılık görevini yürüteceğini belirtti.  Hollanda istihbarat örgütünün eski tesislerindeki bir spor salonunda çalışmalarını sürdürecek mahkeme, Lübnan ceza yasalarını uygulayacak.  Mahkeme, 2007'de BM Güvenlik Konseyi kararıyla kurulmuştu. Görev süresi 3 yılda bir uzatılacak mahkemenin dördü Lübnanlı 11 yargıcının kimlikleri güvenlik sebebiyle açıklanmadı.
San Diego Union-Tribune gazetesinin haberine göre, lüks Rancho Bernardo Inn tatil köyü, "Kazazede Paketi" adını verdiği promosyon çerçevesinde, bu ay içinde iki hafta konuklara, vazgeçecekleri her hizmet karşılığında indirim sunmaya karar verdi.  Kampanyada en ucuz konaklama imkanı olan 19 dolarlık uygulamada, otel müşterileri, yatak, kahvaltı, klima, havlu, tuvalet kağıdı, mini bar ve ışıklandırma hizmetlerinden faydalanamıyor.  Yatakların başını dahi duvardan söken otel çalışanları, odaya sadece küçük bir çadır bırakıyor.  Üç yüzme havuzu, iki restoran, bir spa'sı ve golf sahası bulunan lüks tesisin genel müdürü John Gates, uygulamalarının, bu ekonomik kriz ortamında, normalde böyle lüks bir tesiste kalamayacak olanlara yardım etmenin bir yolu olduğunu söylerken, promosyonu deneyenlerin ileride tam fiyattan kalmalarını umduğunu sözlerine ekledi.  "Kazazede Paketi" 16-31 Ağustos tarihlerinde uygulanacak ve oda başı 219 dolardan başlayan fiyatlarda vazgeçilen hizmet karşılığı indirim uygulanacak.
2017'nin 3. çeyreğinde bir önceki yılın aynı dönemine göre yüzde 6,8 büyüdü. Çin Ulusal İstatistik Kurumu'ndan yapılan açıklamaya göre, ülkede, yılın 3. çeyreğinde Gayri Safi Yurt içi Hasıla (GSYH) artışı bir önceki yılın aynı dönemine kıyasla yüzde 6,8 oldu. Söz konusu verideki artış, bir önceki çeyreğe kıyasla da yüzde 1,7 düzeyinde gerçekleşti. Çin'in 2. çeyreğe ilişkin büyümesi, bir önceki yılın aynı dönemine göre yüzde 6,9 ve bir önceki çeyreğe kıyasla da yüzde 1,8 düzeyinde gerçekleşmişti. Açıklamada, Çin Komünist Partisi Merkez Komitesi'nin güçlü liderliği altında, yıl başından bu yana tüm bölge ve alanlarda, istikrarı koruma doğrultusunda izlenen yol haritasına sadık kalındığı, arz yanlı yapısal reformlara odaklanıldığı, talebin artırıldığı, yoğunlaştırılmış reform ve yenilikler uygulandığı ve reel ekonominin canlanması için aksiyonlar alındığı belirtildi. Yılın 3. çeyreğinde hizmet sektöründeki hızlı iyileşmenin korunduğu aktarılan açıklamada, iş aktivitesinin ise artmaya devam ettiği vurgulandı.
Zatürre Ölümlerinin Önlenmesi Haftası dolayısıyla açıklama yapan Sağlık Bilimleri Üniversitesi (SBÜ) Yedikule Göğüs Hastalıkları ve Göğüs Cerrahisi Sağlık Uygulama ve Araştırma Merkezi (SUAM) Öğretim Üyesi , zatürre yani  nin bebekler, küçük çocuklar ve yaşlılar ile kalp, şeker, böbrek, akciğer gibi hastalıkları bulunan, bağışıklık sistemi baskılı olan ve sigara kullananlarda daha sık görüldüğünü vurguladı.     Sigara kullanımının, bağışıklık sistemini bozarak ye yol açtığını ve zatürrenin, grip ve benzeri solunum yolları enfeksiyonları sonrası geliştiğine işaret eden Koşar, zatürreye sebep olan mikropların hasta kişilerin hapşırması veya öksürmesi ile ortam havasına yayılarak ya da bu mikropları taşıyan sekresyonların bulaştığı eşyalar yoluyla diğer insanlara bulaşabildiğini söyledi. Hastalıkta ateş, öksürük, balgam gibi şikayetlerin sık görüldüğünü aktaran Koşar, "Göğüs ağrısı, nefes darlığı, bulantı-kusma, baş ağrısı, yaygın vücut ağrısı, halsizlik de görülebilir. Ağır vakalarda bilinçte ve hatta diğer organların fonksiyonlarında da bozulma ortaya çıkabilir. Hastaneye yatış, her zaman gerekli değildir fakat riskli gruplarda hastane yatışı veya yoğun bakım yatışı gerekebilir. Evde tedavi olması uygun bulunan hastalarda yatak istirahati şarttır" dedi. Zatürreye neden olan mikrobun belirlenmesinin her zaman mümkün olmayabileceğini, ancak zatürre tanısı konduktan sonra en kısa zamanda antibiyotik tedavisinin başlanması gerektiğini ifade eden Koşar, "Hastanın tedavi süresi, hastalığın şiddeti, saptanmışsa sorumlu mikrop, eşlik eden hastalığın olup olmamasına göre değişmekle beraber ateş düştükten sonra ortalama 5-7 gündür. Bazı mikroplarla gelişen zatürrede ise tedavi süresi uzatılabilir" bilgisini verdi. Prof. Dr. Koşar, zatürrenin ani başlangıçlı ve genellikle tedaviye hızla cevap veren bir hastalık olduğunu belirterek, "Sigara içen kişilerde zatürrenin düzelmemesi altta yatan başka bir hastalığın habercisi olabilir. Uygun antibiyotik tedavisine rağmen 72 saatten sonra hala ateşi düşmeyen, şikayetleri azalmayan hastalar mutlaka kontrol zamanını beklemeden hekime başvurmalıdır" şeklinde konuştu.  Zatürrenin en çok sonbahar ve kış aylarında görülen bir hastalık olduğuna dikkati çeken Koşar, şu önerilerde bulundu: "Zatürre ölümlerinin önlenmesinde, zatürre ve grip aşısının yapılması önemlidir. Ayrıca kronik hastalıkların kontrolü, özellikle risk taşıyan ve bağışıklık sistemi zayıf olan kişilerin hastalarla aynı ortamda bulunmaması, yeterli ve dengeli beslenme, yeterli sıvı alımı, hijyenik önlemlerin alınması ve sigaranın bırakılması da zatürrenin önlenmesinde etkilidir. Zatürre aşısı, 65 yaş ve üzerindeki kişiler, KOAH, bronşektazi, kalp ve damar, böbrek, karaciğer ve şeker gibi kronik hastalıkları olanlar, kronik alkol kullananlar, dalak bozukluğu veya dalağı alınmış olanlar, bağışıklık yetmezliği olan ve bağışıklık sistemini baskılayan tedavi alan kişiler, AIDS, böbrek yetmezliği, kanser, böbrek, karaciğer, akciğer ve kalp nakli yapılan hastalar, huzurevi ve bakımevinde yaşayanlar, sigara kullananlar ve beyin omurilik sıvısı kaçağı tespit edilmiş kişilere mutlaka yapılmalıdır."     Zatürre ve grip belirtilerinin karıştırılabildiğini fakat zatürre vakalarının gripten sonra görüldüğünü aktaran Koşar, grip şikayetlerini takiben ateşin düşmemesi, 3 günü geçen yüksek ateş, baş ağrısı, balgamlı öksürük ve genel durumun bozukluğu, tansiyonun çok düşmesi, solunum sıkıntısı ve aşırı terleme şikayetlerinin ortaya çıkmasının gribin arkasından ortaya çıkan zatürre belirtileri olduğuna dikkati çekti. Prof. Dr. Koşar, zatürrenin tüm dünyada sık görülen bir hastalık olduğunu belirterek, "Zatürre, en sık hastaneye yatışa ve ölüme sebep olan bir enfeksiyon hastalığıdır. Tedavi maliyeti yüksektir ve iş-okul günü kayıplarına yol açar. Dünya Sağlık Örgütü (DSÖ), zatürreyi dünya genelinde yılda 3,2 milyon ölüm ile en sık üçüncü ölüm nedeni olarak bildirmektedir. DSÖ'nün yıllık sağlık istatistiklerinde 5 yaş altı ölüm nedeni hastalıklar dağılımında, pnömoni 2000 yılında yüzde 18 iken, 2010 yılında yüzde 11 olarak verilmektedir. Ölüm oranları ayaktan tedavi hastalarında yüzde 1-5, hastanede tedavi edilenlerde yüzde 12, yoğun bakım hastalarında yüzde 40 civarındadır" açıklamasını yaptı. Zatürre şikayetleri ortaya çıkan riskli grupların, öncelikle en yakın aile hekimine, hekim gerekli gördüğü takdirde ise göğüs hastalıkları uzmanına başvuru yapması gerektiğini vurgulayan Koşar, doktorun önerdiği ilaçların en az 7-10 gün kullanılmasının ardından kontrole gidilmesinin, tedavi edilmesi mümkün olan zatürrede ölüm riskini azaltacağını kaydetti.
Deutsche Bank Uluslararası Forumu Alfred Herrhausen Topluluğu ile London School of Economics tarafından düzenlenen “Urban Age İstanbul Konferansı” 5-6 Kasım tarihlerinde gerçekleştiriliyor. 2007’de Hindistan’ın Mumbai ve 2008’de Brezilya’nın Sao Paulo şehrinde düzenlenen Urban Age Konferansı’na bu yıl İstanbul ev sahipliği yapıyor. Konferansa paralel olarak düzenlenen “Workshop Çalışması ve Urban Age Ödülü”, Emirgan’daki Sabancı Müzesi’nde düzenlenen törenle sahiplerini buldu. Ödül törenine Devlet Bakanı ve Başbakan Yardımcısı Ali Babacan, İstanbul Büyükşehir Belediye Başkanı Kadir Topbaş, Deutsche Bank Yönetim Kurul Başkanı Josef Ackerman, sivil toplum kuruluşlarının temsilcileri ile çok sayıda yerli ve yabancı davetli katıldı.
Ara transfer döneminin 1 numaralı gündemi Trabzonsporlu Mehmet Ekici olmuştu. Yıldız futbolcu önce Bordo-Mavililer’in yönlendirmesiyle Fenerbahçe ile görüştü ve anlaştı. Ancak Trabzonspor karar değiştirip bu kez Beşiktaş’a gitmesini istedi. Ekici, “Ben Fenerbahçe’ye söz verdim” diyerek bunu geri çevirince kadro dışı bırakıldı. Türkiye’de ara transfer dönemi sona erdi. Ancak başarılı oyuncuyla ilgili iddialar bitmek bilmiyor. Sezon sonunda sözleşmesi sona erecek olan Ekici’nin bu kez de Çin’den bir kulübe imza atacağı öne sürüldü. Mehmet Ekici artık hakkındaki iddialardan bıktığını söyleyerek, “Türkiye’de transfer dönemi açıkken hakkımda birçok yalan haber ortaya atıldı. Bunlara gülüp geçtim. Şimdi ellerinde sadece Çin kozu kaldı, bu kez orayla ilgili iddialar ortaya atılıyor. Transfer dönemi bittiği için benimle ilgili yalan haberler de azalacaktır. Bu nedenle mutluyum. Bana verilen idman programını uygulamaya devam edeceğim. Benim kararım belli. Sezon sonunda söz verdiğim gibi Fenerbahçe’ye imza atacağım” ifadelerini kullandı.(Fanatik)
Sağlık Bakanlığından yapılan açıklamada, Ebola virüsü bulaşan ve geçen hafta başkent Monrovia'da hastaneye kaldırıldığı sırada hayatını kaybeden 30 yaşındaki kadının 5 yaşındaki oğlunda da  ne rastlandığı belirtildi. Sağlık Bakanı Yardımcısı Tolbert Nyensuah, geçen hafta hayatını kaybeden annenin 21 Mart'ta üç çocuğuyla Gine'den Liberya'ya seyahat ettiğini söyledi. Ebola Tedavi Birliği'nde tedavi altına alınan küçük çocuğun kardeşlerinin de gözetim altında tutulduğu bildirildi. Bakanlık yetkilileri, ülkede 85 kişinin Ebola şüphesiyle izlendiğini fakat hiçbirinin Ebola belirtisi göstermediğini kaydetti. DSÖ, 29 Mart'ta Batı Afrika'da 11 binden fazla kişinin ölümüne neden olan Ebola virüsünün halk sağlığını tehdit eden küresel acil durum kategorisinden çıkarıldığını duyurmuş, Gine, Liberya ve Sierra Leone'ye seyahat ve ticaret kısıtlamalarının kaldırılması çağrısında bulunmuştu.
Bingöl-Erzurum Karayolu Karlıova ilçesi Hacılar köyü mevkisinde, polis aracının geçişi sırasında mayın patladı. Yetkililerden alınan bilgiye göre, Karlıova ilçesindeki bir görevden dönen Bingöl Emniyet Müdürlüğü Çevik Kuvvet Şube Müdürlüğü ekibini taşıyan minibüsün geçişi sırasında, Bingöl-Erzurum Karayolu Karlıova ilçesi Hacılar köyü mevkisinde önceden terör örgütü mensuplarınca menfeze yerleştirilmiş patlayıcı infilak etti. Patlamada, ilk belirlemelere göre, 8 polis memuru şehit oldu, 9 polis de yaralandı. Yaralılar, ambulanslarla Bingöl Devlet Hastanesi Acil Servisi'ne kaldırılıyor. Öte yandan olay yerinde geniş güvenlik önlemleri alındığı gözlendi.     Bingöl-Erzurum karayolunda teröristlerce düzenlenen mayınlı saldırıda şehit olan polislerin kimlikleri belirlendi. Karlıova ilçesinde görevden dönen Bingöl Emniyet Müdürlüğü Çevik Kuvvet Şube Müdürlüğü ekibini taşıyan minibüsün geçişi sırasında, Karlıova ilçesi Hacılar köyü mevkisinde önceden terör örgütü mensuplarınca menfeze yerleştirilmiş patlayıcının infilak etmesi sonucu şehit olan polislerin isimleri ve memleketleri öğrenildi. Bingöl Emniyet Müdürlüğü yetkililerinden alınan bilgiye göre, şehitlerin isimleri ve memleketleri şöyle: Yaralı polisler  ve  'nın da Bingöl Devlet Hastanesi'nde tedavilerinin sürdüğü öğrenildi. Öte yandan patlama sırasında yakınlarda bulunan   adlı bir kız çocuğunun da ayağından yaralandığı, tedavisinin aynı hastanede sürdüğü belirtildi.   Bingöl Valisi  , yaptığı açıklamada, saldırıda şehit olan polislere rahmet, yakınlarına başsağlığı dileğinde bulunarak, diye konuştu. Sabah saat 09.45 sıralarında Karlıova ilçesindeki bir asayiş görevinden dönmekte olan İl Emniyet Müdürlüğü Çevik Kuvvet Şube Müdürlüğü'ne ait araçların geri dönüşleri sırasında, Hacılar köyü mevkisinde menfeze döşenen patlayıcının infilak ettirildiğini belirten Vali Güvençer, şöyle konuştu:  Güvençer, olaydan hemen sonra yakın çevredeki birliklerin operasyona hazır duruma getirildiğini de belirterek dedi. Patlama yerine uzak olmakla birlikte sıçrayan taşlarla 8 yaşındaki bir kız çocuğunun bacağından yaralandığı bilgisini de veren Vali Mustafa Hakan Güvençer, yaralı çocuğun da Bingöl Devlet Hastanesi'nde tedavi altında olduğunu sözlerine ekledi.   Bingöl-Erzurum karayolunda 8 polisin şehit olduğu, 1 çocuk ve 7 polisin de yaralandığı patlama nedeniyle kapatılan yol, minibüsün çekiciyle kaldırılmasının ardından trafiğe açıldı. Bingöl-Erzurum karayolu Karlıova ilçesi Hacılar köyü mevkisindeki patlamada şehit olan ve yaralanan polis memurlarının Bingöl Devlet Hastanesi'ne kaldırılmasının ardından güvenlik güçleri olay yerinde inceleme yaptı. Çalışma nedeniyle yol, yaklaşık 4 saat trafiğe kapandı. Patlamada hasar gören minibüs, yoldan alınarak çekici ile Bingöl'e götürüldü. Yoldaki onarım çalışması sonrasında Bingöl-Erzurum Karayolu yeniden ulaşıma açıldı. Öte yandan, bölgede teröristlere yönelik başlatılan operasyon sürüyor.   Bingöl-Erzurum karayolunda meydana gelen mayın patlamasında şehit olan polis memurlarının cenazeleri, otopsi için Malatya Adli Tıp Kurumu'na gönderildi. Bingöl-Erzurum karayolu Karlıova ilçesi Hacılar köyü mevkisindeki patlamada şehit olan ve Bingöl Devlet Hastanesi ile Kadın Doğum ve Çocuk Hastalıkları Hastanesi morglarına kaldırılan polis memurlarının naaşları, otopsi için Malatya Adli Tıp Kurumu'na gönderilmek üzere ambulanslara alındı. Ambulanslar, Bingöl Emniyet Müdürlüğü önünden konvoy halinde Malatya'ya hareket etti. Öte yandan Vali Mustafa Hakan Güvençer, Bingöl Devlet Hastanesi'ne gelerek tedavileri süren yaralı polisleri ziyaret etti ve yetkililerden bilgi aldı.   Şehit polis Osman Küçükdillan'ın baba ocağında yas var. Küçükdillan'ın merkez Selçuklu ilçesi Bosna Hersek Mahallesi'ndeki baba evine acı haber, emniyet görevlilerince verildi. Oğlunun şehit haberini aldığında gözyaşları döken baba  'ı yakınları teselli etmeye çalıştı. Baba Küçükdillan, gazetecilere yaptığı açıklamada,   dedi. Baba Küçükdillan, oğluyla en son 3 gün önce görüştüklerini ve şehit olan oğlunun kendisine;  dediğini belirtti. Patlamada şehit olan Osman Küçükdillan'ın (23), iki yıl önce Hatice Küçükdillan ile evlendiği, henüz 1 yaşında Davut isminde çocuğu olduğu ve 2 aydır da Bingöl'de görev yaptığı öğrenildi. Şehit polis memuru Fatih Celayir'in Elazığ'daki baba evinde hüzün var. Celayir'in Ataşehir Mahallesi Orcikli Sokak'taki evine Türk bayrağı asıldı. Celayir'in evine polis ve sağlık ekipleri geldi. Elazığ Valisi Muammer Erol, Belediye Başkan Yardımcısı Atik Birici ile Emniyet Müdürü Ayhan Buran, eve gelerek Celayir'in yakınlarına başsağlığı diledi. Celayir'in ailesinin patlamanın ardından Bingöl'e gittiği belirtildi. Şehit polis memurunun yaklaşık 15 gün sonra nişanlanacağı ve Karlıova'nın ilk görev yeri olduğu öğrenildi. Bingöl-Erzurum Karayolu'nda meydana gelen patlamada şehit olan polis memuru Gökhan Kuzu'nun Mersin'deki baba evinde yas var. Merkez Akdeniz ilçesine bağlı İhsaniye Mahallesi'nde oturan Kuzu ailesine acı haberi, polis ekipleri verdi. Eve gelen polis ekipleri, şehidin babası Ahmet Kuzu'nun memleketleri Malatya'da olması nedeniyle acı haberi annesi Sevli ve evdeki diğer yakınlarına verdi. Şehidin annesi Sevli Kuzu, polis ekiplerine sarılarak ''Allah sizleri korusun'' diyerek gözyaşı dökerken, diğer yakınları da ağıtlar yaktı. Bu arada, zaman zaman baygınlık geçiren anne Sevli ile şehidin teyzesine 112 Acil Servis ekipleri müdahalede bulundu. Şehit yakınlarının, evin balkonuna dev Türk Bayrağı astığı ve terörü lanetleyen ağıtlar yaktığı gözlendi. Öte yandan yaklaşık 3 yıllık polis memuru olduğu öğrenilen Gökhan Kuzu'nun 2 ay önce Bingöl'e tayin olduğu bildirildi. Şehidin cenazesinin, ailesinin kararına göre Mersin'de veya memleketleri Malatya'da toprağa verileceği kaydedildi. Şehit polis memuru Cuma Mercimek'in Hatay'daki baba evinde yas var. Hatay'ın Reyhanlı ilçesindeki Yeni mahallede oturan Mercimek ailesinin evine gelen Reyhanlı Kaymakamı Yusuf Güler, Reyhanlı Belediye Başkanı Hüseyin Şanverdi ve İlçe Emniyet Müdürü Murat Berk, şehadet haberini şehit babası Ömer Mercimek'e verdi. Acı haberi alan anne Ayşe Mercimek, şehidin eşi Mehtap Mercimek (25) kardeşleri ve akrabaları gözyaşlarına boğulurken, evden zaman zaman ağıtlar yükseldi. Şehidin baba ocağı Türk Bayraklarıyla donatılırken, Cuma Mercimek'in 4 yıllık polis memuru olduğu ve 2 ay önce evlendiği öğrenildi. Şehit polis Ümit Yıldırım'ın Trabzon'daki yakınlarının evine Türk bayrağı asıldı. Karlıova ilçesinde görevden dönen Bingöl Emniyet Müdürlüğü Çevik Kuvvet Şube Müdürlüğü ekibini taşıyan minibüsün geçişi sırasında, Bingöl-Erzurum karayolunun Hacılar köyü mevkisinde, terör örgütü mensuplarınca menfeze yerleştirilen patlayıcının infilak etmesiyle şehit olan polis memuru Ümit Yıldırım'ın Trabzon'un Araklı ilçesinde oturan yakınlarının evinde yas var. Baba evi ilçenin Türkeli köyünde olan Yıldırım'ın, ilçe merkezindeki Merkez Mahallesi'nde oturan teyzesi Emine Bacıoğlu'nun evine Türk bayrağı asıldı. İki yıllık polis memuru olan Yıldırım'ın şehit olduğu haberini, birlikte yaşadığı Bacıoğlu'nun evinde duyan anne Zinnet Yıldırım ve yakınları gözyaşlarını tutamadı. Türkeli Köyü Muhtarı Hasan Taşkın da olay nedeniyle büyük üzüntü yaşadıklarını belirterek, küçük yaşta babasını kaybeden Yıldırım'ın annesi tarafından büyütüldüğünü söyledi. Bekar olan şehit Yıldırım'ın, 2 kız kardeşinin bulunduğu, erkek kardeşi Yakup Yıldırım'ın ise bir süre önce Samsun'daki trafik kazasında öldüğü öğrenildi. Şehit polis memuru Samet Kırcalı'nın (28), İzmir'deki baba evinde hüzün yaşanıyor. Karşıyaka ilçesi Yalı Mahallesi'nde oturan Kırcalı ailesine, Bingöl'de görev yapan oğulları Samet Kırcalı'nın şehadet haberi, Karşıyaka Kaymakamlığı ve İlçe Emniyet Müdürlüğü yetkililerince verildi. Şehit haberinin alınmasının ardından Kırcalı ailesinin oturduğu apartmanın pencere ve balkonları, komşuları tarafından Türk bayraklarıyla donatıldı. Baba Şaban Kırcalı, oğlunun şehit haberinin duyulmasıyla ziyaretçi akınına uğrayan evlerinde taziyeleri kabul ediyor. Şehit Kırcalı'nın, Kocaeli Üniversitesi mezunu olduğu ve 1,5 yıl önce girdiği polislik sınavıyla mesleğe Bingöl'de başladığı öğrenildi. Mart ayında Duygu Kırcalı ile hayatını birleştiren şehit Samet Kırcalı'nın, eşiyle birlikte Bingöl'deki lojmanlarda ikamet ettiği kaydedildi. Şehit Kırcalı'nın son olarak 50 gün önce bir yakınlarının cenaze törenine katılmak üzere İzmir'e geldiği ve ailesiyle görüşme imkanı bulduğu öğrenildi. Şehit polis memuru Murat Toprak'ın baba evinde hüzün yaşanıyor. Toprak'ın şehit olduğunun duyulmasının ardından, Kahta ilçesi Narsırtı köyündeki baba evine Türk bayrakları asıldı. Kahta Kaymakamı Metin Esen ve Adıyaman Emniyet Müdür Yardımcısı Erol Etlik, şehidin ailesini evinde ziyaret ederek, aile fertlerine başsağlığı dileğinde bulundu. Şehidin babası Ramazan Toprak, gazetecilere yaptığı açıklamada, Türkiye'de Kürtlerle Türklerin bir sıkıntısı olmadığını belirterek, dedi. Şehit Murat Toprak'ın bekar olduğu ve 2 yıl önce polis olduğu belirtildi. Şehit Murat Toprak'ın, Toprak ailesinin 6 çocuğunun en küçüğü olduğu ve cenazesinin yarın memleketinde toprağa verilmesinin beklendiği kaydedildi.
Tüp bebek yönteminin Doğu ve Güneydoğu Anadolu bölgelerinde kadının ''kuma'' ve ''boşanma'' korkusunu azalttığı belirtildi.  Diyarbakır Jinofertil Merkezi'nde görevli Tüp Bebek Uzmanı Dr. Hakan Kadirağa, çocuk sahibi olamayan çiftlere uygulanan tüp bebek yönteminin her geçen gün artış gösterdiğini söyledi.  Doğu ve Güneydoğu Anadolu bölgelerinde de açılan tüp bebek merkezleri sayesinde çiftlerin artık çocuk sahibi olabildiğini kaydeden Dr. Kadirağa, şöyle konuştu:  ''Bölgemizde çocuğu olmayan çiftler, toplumsal baskı nedeniyle büyük sıkıntı yaşıyor. Bu toplumsal baskının oranı kırsala gidildikçe en yüksek seviyeye çıkıyor. Doğu ve Güneydoğu Anadolu bölgelerinde çocuk, batı toplumlarındaki gibi sadece eşlerin talebiyle ilişkili bir durum değil. Çocuksuzluk, çiftleri hatta çiftlerin bağlı bulunduğu aileleri de aşarak, toplumsal bir soruna neden oluyor. Evlenen ve aradan geçen 2-3 yıl sonunda çocuk sahibi olamayan kadın, kayınvalide, kayınpeder, görümce ve elti hatta yaşadığı mahalle ve köydekiler tarafından hor görülüp, aşağılanıyor. Eşini sevdiği için ikinci evliliği yapmak istemeyen erkekler dahi, bu baskı nedeniyle ikinci evlilik yapıyordu. Tüp bebek tedavisi bu sıkıntıyı artık gideriyor. Tüp bebek tedavisi sayesinde çocuk sahibi olan kadınlar, bu sıkıntıdan kurtuluyor. Tüp bebek bölgede çok eşli evlilikleri azalttı. Eskiden çocuğu olmayan kadının üzerine kuma getiriliyordu. Bu yöntem sayesinde bölge kadının kuma korkusu sona erdi. Yakın zamana kadar yine bölgemizde çocuğu olmadığı için çiftler boşanıyordu. Tüp bebek sayesinde bu nedene bağlı boşanmalarda azaldı.''  Dr. Kadirağa, Doğu ve Güneydoğu Anadolu bölgelerinde yaşanan sıkıntılardan birinin de çocuk sahibi olmayan çiftlerin sağlık merkezlerine başvuruda bulunmaktan çekinmesi olduğuna dikkati çekerek, bu nedenle çok sayıda çiftin anne ve baba olmaktan mahrum kaldığını anlattı. Vatandaşın, sağlık kuruluşlarına sorununu bilerek gitmesinin, tedavide önemli bir aşama olduğuna işaret eden Kadirağa, ''Bilim ve teknolojideki gelişmeler sayesinde çocuk sahibi olmak artık hayal değildir. Ebeveynlerimiz bu konuda kendilerini mahrum etmesin. Çekinmeden sağlık kuruluşlarına başvursunlar'' çağrısında bulundu.
Hamas Sözcüsü Fevzi Berhum, yaptığı yazılı açıklamada, "Gazze'deki gerginliğin sorumlusu İsrail" ifadelerini kullandı. İsrail keşif uçakları tarafından Gazze Limanı'ndaki deniz polisine ait iki sandala saldırı düzenlendiğini hatırlatan Berhum, Filistin halkının ısrarı ve azminin karşısında İsrail'in başarısız olduğunu, bu şaşkınlığın dün gerçekleşen hava saldırısında kendisini gösterdiğini belirtti.  Berhum, açıklamasında şu ifadelere yer verdi: "Devrimci halkımız hedeflerini gerçekleştirene kadar ilerleyişini sürdürecek, düşmanın gerginliği tırmandırıcı davranışları direniş ve karşı duruşu güçlendirmekten başka bir işe yaramayacaktır." Gazze'deki güvenlik kaynakları dün gece İsrail savaş uçaklarının, Hamas'ın askeri kanadı İzzeddin el-Kassam Tugayları'na ait mevzilere saldırı düzenlediğini bildirmişti. Ayrıca İçişleri Bakanlığı da İsrail keşif uçakları tarafından Gazze Limanı'ndaki deniz polisine ait iki sandala saldırı düzenlendiğini duyurmuştu.
Enfeksiyon Hastalıkları Derneği Başkanı ve Aşı Çalışma Grubu Koordinatörü  , " " dolayısıyla, yaptığı açıklamada, menenjitin "beyin zarı iltihabı" anlamına geldiğini, hayati bir organ olan beynin etrafındaki dokulara iltihabi olması nedeniyle ciddi zararlara yol açtığını belirtti. Mehmet Ceyhan, menenjit geçiren hastalarda en sık görülen kalıcı hasarlardan birinin işitme kaybı olduğuna dikkati çekerek, menenjitin öğrenme güçlükleri, sara nöbetleri ve felç gibi ciddi sonuçlar doğuran bir hastalık olduğunu söyledi.  sırasında bir hekimin karşılaşabileceği en korkunç tablonun " " denilen kana mikrop karışması olduğunu dile getiren Ceyhan, bu durumda hastaların kaybedildiğini dile getirdi.  Prof. Ceyhan, özellikle 2 yaş altındaki çocukların, bağışıklık sistemi düşük olanların, yaşlıların menenjit riskinin yüksek olduğunu belirtti ve aşıyla bu ölümcül hastalıktan kurtulmanın mümkün olduğunu vurguladı.
Aramızdan ayrılan futbolcumuz Josef Sural’ın 90 numaralı forması yönetim kurulumuzun kararıyla emekliye ayrılmıştır.
Bursa TEM ekipleri ve İstihbarat Şube Müdürlüğü ekipleri tarafından yapılan ortak çalışmalarda Suriye'de IŞİD örgütü içerisinde faaliyette bulunduğu tespit edilen Lübnan asıllı Danimarka vatandaşı A.A.M. isimli kadının Bursa'nın Yıldırım ilçesinde ikamet ettiği belirlendi. Yapılan operasyonla gözaltına alınan A.A.M.'nin Danimarka'da kırmızı bültenle arandığı öğrenildi. IŞİD mensubu kadın emniyetteki işlemlerinin ardından adli makamlara sevk edildi. Kadının savcılık sorgusu devam ediyor.
Ardahan'ın Çıldır ilçesine bağlı Akdarı köyünde bulunan Fatih Balcı’ya ait 20 kovandaki arılar, kimliği belirlenemeyen kişi veya kişilerce tarım ilacı ile zehirlendi. Arılı kovanları telef edilen Fatih Balcı, "Maddi ve manevi hasar çok büyük, bunun için yetkililerden yardım istiyorum. Köyümüzde bu ilk değil, önceden de birkaç kez aynı şekilde yapıldı." dedi. Ardahan Arıcılar Birliği Başkanı İlhan Evliyaoğlu ise "Hasat dönemindeyiz, kovanlar katlı ve yaklaşık 20 kovandan 400 kilogram bal ve karşılığında 20 bin TL’ye yakın bir maddi kayıp söz konusu. Kovanların da zarar görmesi ile bu kayıp 35 bin TL. Bir canlının vatandaş tarafından zehirlenmesi gerçekten insanlığa sığmayacak bir durumdur." şeklinde konuştu.
İstanbul Esenyurt’ta annesiyle birlikte yolun karşısına geçen küçük kız seyir halindeki arabanın altında kaldı. Çevredeki kalabalık 1 tonun üzerindeki aracı elleriyle kaldırarak küçük kızı kurtardı. Kaza, 3 gün önce akşam saatlerinde Esenyurt’ta meydana geldi. Yolda annesinin elini tutup yolun karşısına geçmeye çalışan küçük kıza üst yoldan gelen kadın sürücünün kullandığı araç çarptı. Küçük kız kadın sürücünün kullandığı aracın altında kaldı. Yaşanan olay sonrası şoka giren yabancı uyruklu çocuğun annesi çığlıklarla yardım istedi. Kadının sesini duyan vatandaşlar 1 tonun üzerindeki aracı elleriyle kaldırarak çocuğu sıkıştığı yerden çıkardı.  Olay yerine çağrılan ambulans ile çocuk hastaneye kaldırılarak tedavi altına alındı. Çocuğun hayati tehlikesi bulunmadığı öğrenildi. Kaza yerine gelen polis ise kadın sürücüyü ifadesini almak üzere polis merkezine götürdü.
İstanbul Üniversitesi Su Ürünleri Yüksek Okulu Öğretim Üyesi Prof. Bayram Öztürk, zehirli denizanalarının Marmara sahillerinde artışının nedenlerini ve insana verebilecekleri zarardan korunma yollarını NTV yayınında anlattı.  Uzmanlar zehir hücreleri taşıyan pusula denizanalarına temas edilmesi halinde toksit etkiye maruz kalındığını ifade ederek, bu cins denizanalarına kesinlikle çıplak elle dokunulmaması gerektiğini belirtiyor.  Uzmanlara göre temas edilmesi halinde vücutta kızarlık, yanık, tahriş ve kaşıntı meydana geliyor. Bu durumda bedeni normal su yerine deniz suyuyla yıkayıp amonyak ya da sirke ile temizledikten sonra en yakın sağlık birimine gidilmesi gerekiyor.
Almanya Eğitim Bakanı Annette Schavan, böylece Müslüman din adamlarının Almanya'da tümüyle devlete bağlı yüksekokullarda eğitileceğini söyledi.  Üniversitelerde İslamiyet ile ilgili olarak teolojik bir tartışma ortamının yaratılabileceğini de belirten Schavan, ülkede yaşayan yaklaşık 4 milyon insanın böylece kendini topluma ait hissedebileceğini savundu.
Türk Telekom açıklamasına göre, şirket, iPhone 8 ve iPhone 8 Plus modellerini 20 Ekim'den itibaren Türk Telekom mağazalarında satışa sunacak. Sputnik'in haberine göre, kullanıcılar, iPhone 8 ve iPhone 8 Plus için 13 Ekim'den itibaren www.turktelekom.com.tr adresinden ön kayıt yapabilecek. Turkcell ve Vodafone'nun da yeni iPhone modelleriyle ilgili açıklama yapması bekleniyor.  Öte yandan iPhone X'in Türrkiye'ye geliş tarihinin net olmamakla birlikte kasım sonunda ön siparişe çıkması, aralık ortasına kadar da satışa sunulması bekleniyor. iPhone 8 ve iPhone 8 Plus; Avustralya, Avusturya, Belçika, Kanada, Çin, Danimarka, Finlandiya, Fransa, Almanya, Hong Kong, İrlanda, İtalya, Japonya, Lüksemburg, Meksika, Hollanda, Yeni Zelanda, Norveç, Portekiz, Porto Riko, Singapur, İspanya, İsveç, İsviçre, Tayvan, BAE, Birleşik Krallık, ABD ve ABD Virgin Adaları’nda 15 Eylül Cuma gününden itibaren ön siparişe açılmış, 22 Eylül Cuma ise satışa sunulmuştu.
Hamas, Gazze Şeridi ve Batı Şeria'da ekim ayında yapılması kararlaştırılan yerel seçimlere el-Kifaet listesiyle katılacağını bildirdi. Hamas Sözcüsü Sami Ebu Zuhri, yaptığı açıklamada, hareketin yerel seçimlere el-Kifaet listesiyle katılacağını belirtti. Seçimlerin Filistin halkına hizmet sağlamak için yapılacağını söyleyen Zuhri, halka seçimlere katılma çağrısında bulundu. Filistin Batı Şeria'da 2012'de gerçekleştirilen son yerel seçimlere engel olan Hamas cuma günü, Filistin'de ekim ayında yapılacak yerel seçimlere engel olmayacağını ve seçimlerin başarısı için çalışacağını açıklamıştı. Şimdiye kadar Fetih, Filistin Halk Kurtuluş Cephesi, Filistin Demokratik Kurtuluş Cephesi, Filistin Halk Partisi, Filistin Demokratik Birliği ve Filistin Ulusal Girişimi seçimlere katılacağını duyurmuştu.
Instagram çöktü mü? İnstagram'da sorun mu var? Şeklindeki sorular vatandaşlar tarafından merak konusu oldu. Şu sıralar sık sık erişim sıkıntısı yaşanılan Instagram'da Türkiye ve dünay genelinde problem yaşandığı öğrenildi. Instagram çöktü mü? Sorularının cevabı belli oldu. Instagram kullanıcıları story paylaşım yapamıyor. "Üzgünüz bir hata oluştu. Tekrar deneyin" şeklindeki uyarı ile karşılaşıyorlar.   Türkiye genelinde Instagram'daki sıkıntı devam etmekte... Instagram'daki sorun yaşanmaya devam ediyor. Konuyla ilgili yetkililerden henüz açıklama gelmedi. Instagram'da sık sık yaşanılan erişim sıkıntısı vatandaşları isyan ettirmiş durumda.
Bahar geldi, baharla birlikte ortaya çıkan mevsimsel hastalıkların görülme sıklığında da artış yaşanıyor. Bunlardan biri de alerjik reaksiyonlar.  Özellikle ilkbahar aylarında alevlenen bahar alerjilerinin genellikle polenlerden kaynaklandığı düşünülür ancak Eskişehir Osmangazi Üniversitesi (ESOGÜ) Tıp Fakültesi Öğretim Üyesi, Allerji-İmmünoloji ve Göğüs Hastalıkları Uzmanı Prof. Dr. Emel Kurt, durumun böyle olmadığını söyledi.  Alerjinin, bağışıklık sisteminin yabancı maddelere karşı geliştirdiği aşırı tepki hali olduğunu hatırlatan Prof. Dr. Kurt, ''Polenler, ev tozu akarları, küf mantarları, hayvan tüyü ve güneşe fazla maruz kalma da cilt üzerinde bir takım alerjik sorunların gelişmesine neden olabilir. Bu yüzden de bahar alerjilerinin tek suçlusu sanıldığı gibi polenler değildir'' dedi.
Meteoroloji Genel Müdürlüğünden alınan tahminlere göre, hava sıcaklığının yurt genelinde 2 ila 4 derece artacağı tahmin ediliyor. Rüzgar, genellikle kuzey yönlerden hafif ara sıra orta kuvvette esmesi bekleniyor.
Seyrantepe'de yol kenarı temizliği yapan işçiler gazete kağıdına sarılmış paket görünce durumu polise bildirdi.  Olay yerine gelen ilk polis ekibinin pakette çok sayıda mermi olduğunu görmesi üzerine bu kez olay yerine uzman ekipler çağrıldı.  Olay yeri inceleme ekipleri mermilerin uzun menzilli silah ve uçaksavar tipi silahlarda kullanılan çap ve markada olduğu belirledi.  Mühimmat olay yerinde yapılan ilk incelemenin ardından delil çuvalına konularak Emniyet Müdürlüğü’ne götürüldü.
hastası 1,5 yaşındaki   bebeğe, Almanya'da bulunan uygun   Samsun'da gerçekleştirilen başarılı operasyonla nakledildi. Ordu'nun Fatsa ilçesinde yaşayan ve geçen haziran ayından beri tedavisi gören Duru için uygun ilik Almanya'nın Köln kentinde bulundu. , kurye ile gece saatlerinde Duru bebeğin tedavi gördüğü Samsun'daki özel hastaneye ulaştı. Burada  başkanlığındaki 6 kişilik ekip, yaklaşık 2 saat süren operasyonla iliği Duru bebeğe başarılı şekilde nakletti. Prof. Dr. Albayrak, "Operasyon başarılı geçti, bebeğin sağlık durumu da iyi. Bundan sonra gelişmeleri izleyeceğiz. dedi. Baba Tuğrul Hamzaçebioğlu ise "Naklin başarılı geçmesi bizi mutlu etti. Doktorumuza ve ekibine çok teşekkür ediyorum" ifadelerini kullandı.
Turkish Airlines Euroleague C Grubu'nda 10. ve son hafta maçında Fenerbahçe Ülker, Bayern Münih'i 87-81 mağlup etti. Bu skorla sarı lacivertliler, grubu 8 galibiyet ve 2 yenilgiyle tamamladı. Alman temsilcisi ise grubu 2 galibiyet ve 8 yenilgiyle 5. sırada bitirdi. Karşılaşmaya sert savunmayla başlayan Fenerbahçe Ülker, pota altında Semih Erden'in etkili oyunuyla ilk 4 dakikayı 7-6 önde geçti. Bogdanovic'in skorer oyunuyla sarı-lacivertliler ilk periyodu 21-16 önde kapattı. Karşılıklı basketlerle devam eden ikinci çeyrekte, Oğuz Savaş'ın pota altını iyi kullanmasıyla Fenerbahçe Ülker, 15. dakikayı 30-25 üstün bitirdi. Devrenin sonunu iyi oynayan sarı-lacivertliler, soyunma odasına 42-33 önde gitti. Üçüncü çeyrekte Vesely'nin hem savunmada hem de hücumdaki etkili oyununa rağmen Alman temsilcisi 25. dakikada farkı 2'ye indirdi: 48-46. Bjelica'nın basketleriyle sarı-lacivertliler son çeyreğe 8 sayılık avantajla girdi: 64-56. Son çeyreğe Serhat Çetin ve Bjelica'nın basketleriyle başlayan sarı-lacivertliler, 31. dakikada farkı çift hanelere taşıdı: 68-56. Bayern Münih, McCalebb ve Djedovic'in sayılarıyla maça tekrar ortak oldu ve son 1,5 dakikada farkı 6'ya indirdi: 82-76. Maçın sonunda hata yapmayan sarı-lacivertli takım, sahadan 87-81 galip ayrıldı.  Ülker Sports Arena  Grzegorz Ziemblicki (Polonya), Boris Shulga (Ukrayna), Ingus Baumanis (Letonya)  Goudelock 4, Preldzic 7, Bogdanovic 16, Vesely 9, Semih Erden 5, Oğuz Savaş 15, Hickman 7, Kenan Sipahi, Bjelica 14, Melih Mahmutoğlu 3, Serhat Çetin 5, Berk Uğurlu 2 : McCalebb 16, Taylor 5, Gavel 9, Idbihi, Stimac 6, Bryant 11, Schaffartzik 3, Djedovic 19, Zipser 3, Savanovic 9, Staiger 21-16  42-33  64-56
'ın Besni ilçesinde adliyeye gelen ve polislere saldıran şüpheli 2 kardeş gözaltına alındı. Alınan bilgiye göre, Besni Adliyesi'ne gelen ve haklarında yakalama kararı olan A.K ile ağabeyi M.K, görevlilerle tartışmaya başladı. Polis ekipleri, tartışmanın büyümemesi için olaya müdahale ettikleri sırada kardeşlerin saldırısına uğradı. Kısa sürede saldırganları etkisiz hale getiren ekipler, şüphelileri gözaltına aldı.
85 yıldır dağıtılan Akademi Ödülleri zaman zaman duygusal zaman zaman da eğlenceli anlara sahne oldu. Kimi ünlüler ödüllerini teşekkür mesajlarıyla alırken kimi ünlüler de gerek politik gerekse kişisel düşüncelerini belirtmekten geri kalmadı. Tom Hanks’tan Denzel Washington’a kadar bir çok ünlü ödüllerini alırken yaptıkları konuşmalarla salonda duygusal anlar yaşattı. Seneler geçse de bu anlar hiç unutulmadı.  İzleyenleri duygulandıran bu anlamlı konuşmaları Türkçe altyazıyla izlemek için  .
Anadolu Cumhuriyet Başsavcılığı'nın,   sistemine ilişkin başlatılan soruşturmaların tek elden yürütülebilmesi amacıyla konuyla ilgili soruşturma yürüten diğer başsavcılıklara yazı gönderdiği ortaya çıktı. Söz konusu yazıda, gelir getirme vaadiyle vatandaşlar adına para karşılığı açılan sanal hesaplardan oluşan ve ayrıca fiilen çiftlikler de oluşturulup gelir getirdiği iddia olunan Çiftlik Bank adlı sistemin kurucuları hakkında "suç işlemek amacıyla örgüt kurma", "suç örgütüne üye olma", "bilişim sistemlerini araç olarak kullanmak suretiyle dolandırıcılık" ve "suçtan kaynaklanan mal varlığı değerlerini aklama" suçlarından yürütülen soruşturmanın sürdüğü belirtildi. Soruşturma kapsamında sulh ceza hakimliklerinin kararlarıyla şirket yetkilileri hakkında yurt dışına çıkış yasağı getiren adli kontrol tedbirleri uygulandığı kaydedilen yazıda, bu sistem sayesinde birikip suçtan elde edildiği anlaşılan 3 milyon 90 bin 340 liraya, ayrıca belirlenen 16 şüpheli ile sistemde işlem yapan 3 firmanın malvarlıklarına da el konulduğu bilgisi verildi. Yazıda, SPK ve Gümrük ve Ticaret Bakanlığı müfettişlerince düzenlenen raporlara göre söz konusu sistemin   tarafından kurulan   adlı internet sitesi üzerinden işletildiği, sistemin ilk dönemde Aydın'ın kişisel hesapları üzerinden, daha sonra yine aynı şahsın sahibi olduğu Çiftlik Bilgi İşlem Bilişim Tarım Hayvancılık Ltd. Şti. unvanlı firma üzerinden işlediği, yine Mehmet Aydın ve kardeşi Fatih Aydın'ın pay sahibi olup KKTC'de kurulan Famegame Software Ltd. Şti. unvanlı şirketin de sistem bünyesinde faaliyet gösterdiğinin tespit edildiği belirtildi. Mevcut verilere göre şüphelilerce kurulan internet sitesinde sisteme yatırım yapan 132 bin 222 ayrı katılımcı bulunduğu belirtilen yazıda, ayrıca sistemde yatırım yapmayan 388 bin 99 kişinin daha mevcut olduğu aktarıldı. Yazıda, katılımcıların sisteme para ödeyerek sanal hayvanlara sahip oldukları ve kendilerine sanal ortamda alım-satım yapmak suretiyle yüksek gelir elde etme vaadinde bulunulduğu, bu şekilde işletilen sistem aracılığıyla  vurgulandı. Bu süreçte katılımcılara 687 milyon 838 bin 995 lira geri ödeme yapıldığı dile getirilen yazıda, sistemdeki mal varlığı değerinin 58 milyon 126 bin 75 lira olduğu, şirketlere sermaye olarak toplam 128 milyon 490 bin 850 lira aktarıldığı, şirketlerin 2017 yılı itibarıyla toplam 22 milyon 541 bin 596 lira zarar ettiği aktarıldı. Yazıda, sistemin kuruluşundan bu yana öngörüldüğü şekilde çalıştığının varsayılması halinde katılımcılara toplam 2 milyar 971 milyon 905 bin 11 lira geri ödeme yapılması gerektiği belirtildi. Ayrıca, tespit edilen geri ödeme miktarının ise bu değerden hayli düşük olduğu, eldeki mal varlığı değerine göre sistemin aradaki farkı kapatabilecek bir ticari değer üretemeyeceğinin anlaşıldığı aktarıldı. Şüphelilerin sistemin kurulduğu ilk andan beri bu gerçeğin farkında oldukları ve nitelikli dolandırıcılık suçu işleme kastıyla hareket ettikleri bilgisi verilen yazıda, bu yolla elde ettikleri suç gelirlerini aklamak ve dolandırıcılık eylemini sürdürebilmek maksadıyla muhtelif firmalar kurma, temin ettikleri parayı yurt dışına çıkarma gibi eylemler gerçekleştirdikleri, tüm bu suçların da örgütsel faaliyet kapsamında işlendiğinin değerlendirildiği belirtildi. Söz konusu yazıda, izah edilen bu soruşturma kapsamında atılı suçlara iştirak eden tüm şüphelilerin tespit edilip yakalanmasına ve yine suç delillerinin toplanmasına ilişkin çalışmaların aralıksız sürdüğü vurgulanarak, aynı eylemler ve faillerle ilgili birden fazla soruşturma yürütülmesinin hukuken mümkün olmadığı bu nedenle başka il ve ilçelerde başlatılan soruşturmalarda yetkisizlik kararı verilerek dosyaların Anadolu Cumhuriyet Başsavcılığının ana soruşturması bünyesinde toplanması talep edildi.
9 bin 710. Son 5 yılda yanan araç sayısı, üstelik sadece İstanbul'da. İstanbul Büyükşehir Belediyesi İtfaiye Daire Başkanlığı yanan araçlara dair bir rapor hazırladı. 2013-2018 yılları arasında yanan araçları ve yangınların çıkış nedenini ortaya koydu. İstanbul'da 2013'te bin 601, 2014'te bin 689, 2015'te bin 903, 2016'da bin 940, 2017'de bin 781 ve 2018 Haziran ayına kadar 796 araç yandı. Yangınların çıkış nedeni arasında elektrik aksamında yaşanan arızalar ilk sırada yer alıyor. İkinci sırada yüksek ısı ve üçüncü sırada kasıtlı saldırı geliyor. Arızalar nedeniyle çıkan yangınların önüne geçebilmek için periyodik araç muayenesi yaptırmak önem taşıyor. Araçlarda yanıcı ve patlayıcı madde bulundurmamak ve ilk müdahaleler için yangın tüpü bulundurmak da alınabilecek önlemler arasında.
haberi!  Liverpool-Chelsea Süper Kupa Finali'nde, Fransa Ligue 1'in ilk kadın hakemi olan Stephanie Frappart düdük çalacak.  Frappart'ın yardımcılıklarını Fransa Futbol Federasyonu'ndan Manuela Nicolosi ve İrlanda'dan Michelle O'Neal yapacak.  Mücadelede  da 4. hakem olarak görev yapacak.  Bu karar, UEFA tarihinde bir ilk olma niteliğini de taşıyor. 35 yaşındaki Frappart, 2009 yılından bu yana FIFA listesinde yer alıyor. Frappart, 2019 Kadınlar Dünya Kupası'nda ABD-Hollanda finalini yönetmişti. Son dakika gelişmesinin ayrıntıları birazdan ntv.com.tr'de...
Plan ve Bütçe Komisyonu'nda 2019 bütçe görüşmelerinde konuşan Bakan  , ekonomide en kötü dönemin geride bırakıldığını söyledi. Bakan Albayrak, "Kur, faiz, enflasyon atağına rağmen Türkiye bu süreci geride bıraktı. Türkiye'de ekim ayından itibaren normalleşme süreci başladı. 2019 piyasalara güven veren bir yıl olacak" dedi. Türkiye'nin bir ekonomik krizle karşı karşıya olmadığını da belirten Bakan Albayrak, Türkiye'nin aksine ekonomik bir saldırıyla karşı karşıya olduğunu söyledi. Albayrak, "12 Eylül 1980 darbesinde bile olmayan ekonomik bir saldırı ile karşılaştık. Türkiye attığı adımlarla ay sonuna kadar bunu püskürterek normalleşme yakaladı. Ekim ayı ile güçlü bir dengeleme sürecini ortaya koydu. 10 Ağustos planını yapanlar duvara tosladı." dedi. Bakan Albayrak, yeniden yapılandırma sürecindeki son durum hakkında da bilgi verdi. Yeniden yapılandırma için 5 milyon 950 bin 136 mükellefin başvurduğunu söyleyen Bakan Albayrak, "70 milyar liralık yapılandırma yapıldı. Bugüne kadar 10,8 milyar liralık tahsilat yapıldı. 2018 sonuna kadar 17 milyar lira daha tahsilat öngörülüyor." dedi.
Malta'da düzenlenen AB Dışişleri Bakanları Toplantısı'na katılan Gabriel, gazetecilere yaptığı açıklamada, kendisinin de Türkiye ile üyelik müzakerelerinin kesilmesine karşı olduğunu belirtti. Gabriel, "Üyelik müzakerelerinin kesilmesini tümüyle yanlış bir tepki olarak görüyoruz. Türkiye, büyük bir komşu. Askeri dönemlerde bile Türkiye'yi dışlamadık. Şimdi neden bu ülkeyi Rusya'ya doğru sürüklemekte çıkarımız olsun ki? Her şeyden önce diplomasi görüşmeleri sürdürmeli." şeklinde konuştu. Üyelik müzakerelerinin kesilmesini isteyen neredeyse hiç kimsenin olmadığına dikkati çeken Gabriel, Avusturya’nın tutumunun herkesten daha sert olduğunu ancak bunun Türkiye'den fazla Avusturya iç politikasıyla ilgili olduğunu düşündüğünü ifade etti. Gabriel, Türkiye ile gelecekte daha yoğun şekilde eleştirel diyalog sürdürebilmek için AB-Türkiye ilişkilerinin yeni bir temele oturtulması gerektiğini vurguladı. Türkiye'de belirli kesimler için vize özgürlüğü önerisini getiren Gabriel, "Türkiye'deki sivil toplum kuruluşlarıyla nasıl iş birliği yapabileceğimizi, gazetecilere, aydınlara, bilim adamlarına, öğrencilere, her iki tarafta çalışan iş adamlarına nasıl vize kolaylığı sağlayabileceğimizi düşünmemiz gerekir. Onlara neden bizim tarafımızdan vize özgürlüğü vermiyoruz?" görüşünü paylaştı.
Darbe girişiminin ardından başlayan 'FETÖ' soruşturmaları kapsamında düzenlenen operasyonlar devam ediyor. İstanbul Cumhuriyet Başsavcılığı Terör ve Örgütlü Suçlar Bürosu'nca, İstanbul Adalet Sarayı ve Gaziosmanpaşa Adliyesi'nde operasyon başlatıldı. FETÖ'ye yönelik operasyon kapsamında 87 kişi hakkında gözaltı kararı olduğu belirtildi. Yine İstanbul Cumhuriyet Başsavcılığı Terör ve Örgütlü Suçlar Bürosunca yürütülen FETÖ'nün cezaevi yapılanmasına ilişkin soruşturma kapsamında da Silivri, Metris ve Bakırköy cezaevleriyle Anadolu ve Bakırköy Denetimli Serbestlik Şube Müdürlüklerinde çalışan 75 infaz koruma memuru ve bazı çalışanlar hakkında gözaltı kararı alındı.
ABD ile vize sorunundaki yeni gelişmeler ile Irak ve Suriye'deki çatışmalara odaklanan bölgedeki jeopolitik risklerin sürmesiyle, dolar, Türk lirası karşısında 3,80 liranın üzerine çıktı. Euro/TL ise 4,45 - 4,50 lira aralığında işlem görüyor. Bu akşam saatlerinde Türkiye piyasası kapandıktan sonra Bloomberg’in geçtiği haber sonrası dolar/TL kuru saat 20.45’de 3,80'e çıktı. Haberde Alman devlet banka ve finans kurumlarının Türk şirketlere artan siyasi tansiyon nedeniyle kredi vermeyi askıya alacağı iddia ediliyor. İngiliz Sterlini de uluslarası piyasalar 5 TL’yi aşarak 5,03 TL’ye yükseldi.
Meclis protestosunu sona erdirip yemin eden BDP, “tutukluluğu” nedeniyle Meclis’te yemin ettirilmeyen milletvekilleri için de “komisyon formülü”nü devreye soktu. BDP yönetimi, TBMM Kadın-Erkek Fırsat Eşitliği Komisyonu üyeliği için halen tutuklu olan Şırnak Milletvekili Selma Irmak’ın adını bildirerek bir ilke imza attı. BDP Grup Başkanvekili Hasip Kaplan, Meclis Başkanlığı’nın tutuklu milletvekillerinin “yemin” sorununu çözmesi için hiçbir adım atmadığına dikkat çekerek “Tutuklu milletvekillerine yemin ettirmeme, yasal değil, idari bir tasarruftur. Bundan sonrasıyla Meclis Başkanlığı uğraşsın” diyerek rest çekti. BDP, Anayasa Uzlaşma Komisyonu’nun yanı sıra Meclis’te geç yemin ettikleri için ihtisas komisyonu ve yurtdışı komisyon üyelerini de dün akşam TBMM Başkanlığı’na bildirdi. Cumhuriyet gazetesinin haberine göre BDP, tutuklu milletvekillerinin yemin ettirilerek görevlerine başlatılmaları için ilginç bir yöntem denedi. Tutuklulukları nedeniyle yemin ettirilmeyen ve bu nedenle de maaşları bile “emanette” tutulan milletvekillerini Meclis çalışmalarına katabilmek için 5 tutuklu milletvekilinden Selma Irmak’ın ismini “simgesel” olarak TBMM Kadın-Erkek Fırsat Eşitliği Komisyonu üyesi olarak bildirdi. Sorularımızı yanıtlayan BDP Grup Başkanvekili Hasip Kaplan, Selma Irmak’ın “hükümlü” değil, tutuklu milletvekili olduğunu belirterek milletvekili olarak Meclis faaliyetlerini sürdürmesine engel bir durum olmadığını savundu. Kaplan, “Tutuklu milletvekillerinin, yemin ettirilmemelerinin yasal bir dayanağı yoktur. TBMM Başkanlığı ve Adalet Bakanlığı Ceza İşleri Genel Müdürlüğü’nün idari bir tasarrufudur. Şimdiye kadar Meclis Başkanlığı bu sorunu çözmek için bir adım atmamıştır” dedi. Tutuklu milletvekillerinin, cezaevinden Meclis faaliyetlerine katılmalarına engel bir durum olmadığını, soru önergesi verebileceklerini, Meclis’in yasama ve denetim faaliyetlerine imzalarıyla katılabileceklerini kaydeden Kaplan, “Biz Selma Irmak’ın ismini bildirdik. Bundan sonrasıyla sorunu çözmeyen Meclis Başkanlığı uğraşsın” dedi. Meclis Başkanlığı’nın Irmak’ın komisyon üyeliğini geri çevirmesi durumunda ne yapacaklarının sorulması üzerine de Kaplan, “Usul tartışması açacağım. Oradan da bir sonuç alamazsam, Kadın Erkek Fırsat Eşitliği Komisyonu’na başvurup, kadın üyenize sahip çıkın diyeceğim” diye konuştu.
F-35’lerin teslim edilmeyecek olmasında ben şaşırılacak bir durum göremiyorum kendi adıma. Başından belli idi. Ve bu köşenin okurları gayet iyi hatırlayacaktır ki, ben Türkiye’nin F-35 programından çıkması gerektiğini hep söylüyorum. F-35 projesi 20 yıldır büyük paralar harcanmış, buna rağmen oldukça sorunlu ve iyi ilerlemeyen ama büyük paralar harcandığı için de vazgeçilemeyen bir proje. Çok kapsamlı bir görev tanımı ile sipariş edilen uçak bu denli kapsamlı bir görevi yerine getiremeyecek bir şekilde imal edilmiş. Ve her şeyi yapmaya çalışırken, hemen hemen hiçbir şeyi beceremeyen bir savaş aletine dönmüş durumda. Muhakkak ki, zamanla daha iyi hale gelecek, hataları giderilecektir ama yine de ehveni şer olmaktan öteye gidemeyeceği düşünülen bir tayyare. Ben bu tartışmalar başladığı günden beri Türkiye’nin F-35 projesinden çıkıp Rusların SU-57 uçağına talip olması gerektiğini söylüyorum. Tabii ki, bu çok kolay bir şey değil. Türk Hava Kuvvetleri’nin tüm organizasyonu NATO standartlarına göre. Yani buraya başka bir ülkenin uçağını sokmak kolay bir iş değil. Hava Kuvvetleri içinde ciddi bir reorganizasyon gerektiren maliyetli bir iş. Ancak imkansız da değil elbette. Tabii SU-57 de daha tamamlanmış bir proje değil. O da henüz ilerleme aşamasında. Ve tabii bir başka mesele de, iki uçak arasındaki benzerlikler kadar farklar olması. F-35 daha çok kara hedeflerine yönelik bir uçak ve ona göre mühimmat taşıyor. SU-57 ise daha çok avcı uçağı özelliklerinde. F-35’in bazı modelleri dikine iniş kalkış yapma özelliğine sahip. En azından öyle olması bekleniyor. Bu özellik SU-57’de yok. Bu da Türkiye’nin olası bir uçak gemisi projesi için bu uçağın çok da uygun olmadığı anlamına geliyor. Kağıt üzerinde ise iki uçak arasında bariz farklar var. Her iki uçak da radara yakalanmama özelliğine sahip. Tabii bu tam bir “Hayalet” uçak özelliği değil. Daha çok az görünme özelliği gibi. Her iki uçak da 5. nesil savaş uçağı. Her ikisi de silahlarını kapalı bölmelerde taşıyor. Bunlar benzerlikler. Farklara gelince... F-35 tek motorlu, SU-57 çift motorlu. F-35 dikine iniş kalkış yapabilir modele de sahip. SU-57’de bu yok. F-35’in azami hızı 1931 kms, SU-57’nin azami hızı 2600 kms. F-35’in uçuş mesafesi 1450 km, SU-57’nin uçuş mesafesi 2200 km. F-35’in havada kalma süresi 2.5 saat, SU-57’nin 5 saat F-35’in yük taşıma kapasitesi 8 bin 160 kg, SU-57’nin 10 bin kg. Tüm bunlardan sonra yine de olacak olan şudur bence. ABD öyle yapar böyle yapar, sonunda bir şekilde uzlaşırız. Biraz sürünür, biraz süründürür sonunda yine F-35’leri alırız. Çünkü bizim ABD ile ilişkimiz çirkinleşmiş bir evlilik gibi. Her iki taraf da birbirini sürekli aldatıyor. Bazen taraflardan biri evi terk ediyor. Ama eninde sonunda aynı yatağa giriyoruz. Amerika’dan gelen Rus S-400’lere yönelik tepkileri ve F-35 kararını Türkiye’de devletin zirvesi beklemiyordu. Donald Trump’ın G-20’deki sözleriyle yumuşayan havayı sertleştiren, ümitleri de kıran bir adım oldu. Ama Türk kamuoyunun daha negatif bir karara odaklanmış olduğu da ayrı bir gerçekti. Ancak Beyaz Saray ve Pentagon’un son kararı ‘Derin ABD’nin istediği sertlikte de değil. İtidalli, üzerinde düşünülmüş, hesaplı, müzakerelere açık, ilişkileri de daha fazla kötüleştirmeyecek, yaptırım tartışmalarını da rafa kaldıran bir karar. Rus S-400’lerin 15 Temmuz’un yıl dönümünde Türkiye gelmesi anlamlıydı, epeyce vurgular da yapıldı. Tartışıldı. Aynı şekilde hain darbe girişiminde sessiz kalan ABD’nin ilgili makamları da “15 Temmuz” atmosferinde S-400’lere verecekleri tepkinin algısına dikkat ederek, alınan kararların açıklamasını ertelediler. Öfkeyle ve aceleyle hareket etmediler. Bu durumda itidalli havanın işaretiydi. Beyaz Saray ve ABD Savunma Bakanlığı’ndan (Pentagon) birbirine yakın iki ayrı açıklama bu durumu teyit etmiş oldu. Bu tartışmalı dönemde sertlik yanlısı tutumuyla ve ağır ifadeleriyle öne çıkan Pentagon kararında dikkat çeken iki husus vardı: ‘Türkiye F-35 programında askıya alındı. Bu karar, Türkiye'nin S-400'leri alması dolayısıyla spesifik olarak bu adıma karşı alınmış spesifik bir karardır.’ Askıya alınması, konunun tam olarak rafa kalkmadığını, spesifik vurgusu ise bu konunun daha fazla derinleşmeyeceğini gösteriyor. ‘Türkiye’nin, S-400 alımından dolayı F-35 projesinden çıkarılma süreci başlatıldı. Bununla beraber ABD, Türkiye'nin stratejik ortaklığına halen çok değer vermektedir.’ Değerlendirmesiyle de Pentagon, NATO üyeliğinin ve müttefiklik ilişkilerinin bozulmadan, muhafazasından yana olduğunun altını çiziyor. Yaptırım kararlarında ise Pentagon zaten yetkili konumda değil. Yaptırımları onaylama hükümetin, Trump’ın yetkisinde. ABD Dışişleri Bakanlığı’nın gündeminde böyle bir şey yok. Beyaz Saray’dan yapılan açıklama ise Pentagon’a göre daha makul: “ABD, Türkiye ile stratejik ilişkisine halen çok değer vermektedir. NATO müttefikleri olarak ilişkilerimiz çok katmanlıdır ve sadece F-35'lere bağlı değildir." Bu açıklamayı tevile gerek var mı? ‘Bizim derin güçler bazı kararlar aldılar, yumuşatabildiğimiz kadarıyla hayata geçirmek zorunda kaldık.’ Mealinde bir yaklaşım. Neticede Türkiye’deki ‘ABD muhibbanlarının’ arzuladığı gibi bir karar çıkmadı. Toz duman karışmadı. Öte yandan ABD'nin Hasımlarıyla Yaptırımlar Yoluyla Mücadele Etme Yasası (CAATSA) kapsamında Türkiye'ye uygulanacak yaptırımlar meselesi de bir ‘Kongre’nin gölgesinde bekliyor. Trump, yaptırımları onaylamaz, “Kongre” de bu duruma etkili bir şekilde karşı çıkarsa neler olabilir? Açıklamalardan anlaşıldığı kadarıyla yaptırım konusu Trump ve Pentagon’un gündeminde yok. Ama... Yaptırımların Türkiye’yi Batı blokundan uzaklaştırma riski ve ABD’ye vereceği zarar henüz tam olarak dikkate alınmış görünmüyor. Yeni bir dönem girildi, zaman da en iyi ilaç ve önemli. Fakat Türkiye’nin de ABD’de lobi yapması şart. Fakat ABD’den gelen açıklamalar da henüz her şeyi tam olarak anlatmıyor. Her şeyin bittiğini de göstermiyor. Kesin ifadeyle ‘Türkiye’ye F-35 verilmeyecek’ de denmiyor. Ama süreç başlamış. Trump ile bundan sonra sıklıkla F-35’lerin askından nasıl indirileceğini konuşacağız demektir. Bu süreçte Patriot da satılır, başka şeyler de olabilir. İki taraf için Mart/Nisan 2020 tarihi önemli. Mart’a kadar Türkiye’nin F-35 programından çıkarılması, S-400’lerin de Nisan’da aktif olması planlanıyor. Zamanlamalar harika! Belki o günlere kadar ortak komisyonlar kurulur, incelemeler yapılır ve bazı kararlar alınır. Askılı dönemde, “Patriot füzeleri Türkiye’ye zamanında satılmış olsaydı, bugünkü tablo ortaya çıkar mıydı?” Sorusu sıklıkla ABD’de gündeme gelecektir. Trump’ın Türkiye’ye yönelik; 'Başka bir hava savunma sistemi satın almak zorunda kaldığınız için size F-35 satmayacağız' sözleri de artık Batı cephesinde daha anlamlı olacaktır. Hâsılı kelam, Rus S-400 hava savunma sistemiyle Batı’ya hak ettiği ölçüde yakınlaşmış durumdayız. Bundan sonra Batı’dan kopmadan ilişkiler daha dengeli kurulabilirsek ne ala! ABD Savunma Bakanlığı’nın, “ABD ve diğer F-35 ortakları, Türkiye'nin program ortaklığını askıya alma ve Türkiye'yi programdan çıkaracak resmi süreci başlatma konusunda mutabıktır.” Açıklamasından sonra iki tarafın bu süreçte nasıl etkileneceğine zihinleri kurcalamaya başladı. İyi zamanlarda konuşulmayan, hesaplanmayan bir sürü detay ortaya çıkacaktır. Pentagon’un bürokratları, büyük ihtimalle F-35’lerin üreticisi Lockheed Martin yetkililerinden aldıkları bilgileri biraz da yumuşatarak servis ediyorlar. Türkiye’nin F-35 programından çıkarılması halinde bir aksama olmayacakmış, ama Türkiye’nin 9 milyarlık maddi kaybı olacakmış. Aksama da olur, gelir kaybı da olur, hatta F-35’lerin üretim maliyeti de artabilir. Türkiye’nin F-35 projesinde başlangıcından sonuna kadar yer alması halinde, yaklaşık 10 Türk şirketinin 12.5 milyar dolarlık iş hacmine ulaşacağı açıklanmıştı. Bunu 2017’de dönemin Savunma Sanayi Müsteşarlığı’ndan da teyit etmiştim. 2002’de başlayan F-35 projesine, şu ana kadar Türk şirketleri yaklaşık bir milyar dolarlık iş yapmış. Bu durumda geriye 11.5 milyar dolarlık, bir iş, gelir rakamı kalıyor. Hadi bu zaman diliminde Türkiye’ye verilen iş hacmi düştü ve Pentagon bürokratlarının dediği gibi 9 milyar kaybımız söz konusu oldu. Fakat mevzu gelmeyecek işlerle bitmiyor. Türkiye’de bu proje için yola çıkan, anlaşmalara imza atan, yatırım yapan şirketlerin zararlarının tazmini de var. Türkiye'nin tedarik zincirinden çıkarılıp, yerinin ikame edilmesinin maliyeti de asgari 500-600 milyon dolar olarak hesaplanıyor. Ayrıca Türkiye’nin programdan çıkarılması halinde, F-35 üretim sürecinde 3 ile 6 ay arasında bir gecikme olabileceğini de ABD’li yetkililerden öğrenmiştim. Gecikmelerde ayrı bir maliyet. Ancak programdan ayrılış şeklinin sorunsuz olması halinde zaman kısalır, ayrılma maliyeti de azalabilir. Fakat pek de iyi bir ayrılık olacak gibi görünmüyor. Türkiye, program ortaklığından bu şekilde çıkarılmanın haksız ve yanlış olduğuna vurgu yapıyor, uluslararası platformlarda hakkını arayacağını belirtiyor. ABD tarafında ‘Kongre’de ise işleri daha gerecek yaptırım adımları beklentisi var. Durum henüz karışık. Öte yandan F-35 program ortaklığından ayrılma sürecinin Türkiye’ye ve Türk Silahlı Kuvvetleri'ne (TSK) vereceği asıl zarar ise ayrı bir tartışma konusu olarak kenarda bekliyor.
Kaza, Nene Hatun Caddesi'nde meydana geldi. Servet Çınar'ın kullandığı kamyonet ile 06 BT 3785 plakalı EGO otobüsü çarpıştı. Kontrolden çıkan otobüs de 3 ayrı otomobile ve bir yayaya çarptı. Kamyonet sürücüsü Servet Çınar, olay yerinde hayatını kaybetti. Bir yaya ile otobüsteki bir yolcunun da yaralandı. Yaralılar ambulanslarla Hacettepe Üniversitesi ve Numune Eğitim ve Araştırma Hastanelerine kaldırıldı.
Yaşanmış hikâyelerden yola çıkarak kaleme aldığı öyküsünde kahramanımız Deniz’in meraklı kaplumbağasıyla tanışıp Ada’da geçen neşeli yaz günlerine, doğaya ve hayvanlara duyarlı ailelelerin hayat dolu sofralarına konuk olmaya davet ediyor.  Bir gün babası kahramanımız Deniz’e harika bir sürpriz yapar, karne hediyesi olarak ona en az Deniz kadar meraklı bir kaplumbağa hediye eder. Kafasını durmadan merakla dışarı çıkarmasından almıştır adını Meraklı kaplumbağa. Ama Deniz de ondan geri kalmaz; her gün soracak bir dolu sorusu, heyecanla okuduğu bir sürü kitabıyla hayal gücünün sınırlarını öyle genişletir ki, rüyalarında okuduğu kitapların dünyasında gezintiye çıkar. Evinin misafirleri de hiç eksik olmaz üstelik, bu öğrendiklerini paylaşacak pek çok insan vardır etrafında, komşuları ve arkadaşlarıyla geçen yaz mevsimleri Büyükada’da hep bir başka geçer.  Siz de kedileri Cimbil ile Ayşe ve Kaptan’ı, Rapunzel’e benzeyen kızı Lâl’le Beter Bey’i tanımak, martılar eşliğinde yaz akşamları birlikte kurulan sofralara katılmak istiyorsanız Büyükada’ya giden bu vapuru kaçırmayın.  Ayşe Sarısayın’ın çocuklar için yazdığı ilk kitaplar olan Kedimin Adı Çamur ve Köpeğimin Adı Erik’ten sonra serinin devamı olan Kaplumbağamın Adı Meraklı Yasemin Ezberci’nin resimleriyle 8 yaş ve üstü tüm çocuklar için Can Çocuk Yayınları’ndan çıkıyor.
Kani Beko, DİSK Yönetim Kurulu Üyeleri ve işçilerle birlikte DİSK'in Beşiktaş'taki Genel Merkezi'nde basın toplantısı düzenledi. 2017 yılı için asgari ücret taleplerini "Asgari ücret değil, geçim ücreti istiyoruz" şeklinde açıklayan Beko, taleplerinin net 2000 lira olduğunu belirtti. Beko, "Bir işçinin geçimi için gerekli miktarın aradan geçen bir yıl içinde en az yüzde 10 oranında artığı kabul edilmelidir. 2017 için döviz kurlarındaki sıçrama nedeniyle enflasyonun da artacağını söylemek kehanet olmayacaktır. Dolayısıyla 2016 Kasım ayında 1750 lira civarında olan tek bir işçinin asgari yaşam maliyeti 2017'de 2000 lirayı rahatlıkla bulacaktır. Zorunlu BES (Bireysel Emeklilik Sistemi) uygulamasının ücretleri aşındıracağı dikkate alındığında '2000 lira net asgari ücret', gerçekten asgari bir taleptir" dedi. Kani Beko, asgari ücretin dolar karşısında eridiğine dikkat çekti. "Asgari ücret, 'asgari geçim indirimi(AGİ)hariç, net olarak hesaplanmalı ve vergi dışı bırakılmalıdır" diyen Beko şunları söyledi: "2008'de AGİ'nin dahil edilmesiyle net asgari ücret olduğundan yüksek gösterilmeye başlandı. Oysa AGİ işveren tarafından ödenmiyor ve ücret değil. Net asgari ücret işveren tarafından işçiye ödenen miktardır. AGİ ise devlet tarafından sağlanan bir destektir. Mevcut uygulamada asgari ücret AGİ yoluyla kademeli olarak vergiden muaf tutulmaktadır. Evli ve 5 çocuklu çalışan tümüyle vergiden muaf olabilmektedir. Ücretin asgari ücret kadar bölümü tümüyle vergiden muaf tutulmalıdır." Kani Beko, asgari ücret tespitinde uluslararası ilkelere, ulusal mevzuata ve Türkiye İstatistik Kurumu verilerine uyulması gerektiğini söyledi. Beko, "Mevcut asgari ücret tespit mevzuatı, asgari ücreti işçinin kendisinin asgari ihtiyaçları ile sınırlandırmaktadır. Bu tespit yöntemi değişmeli ve işçinin ailesini dikkate alan bir tespit yöntemini kabul edilmelidir" dedi. Konuşmasında işçilere de seslenen Beko, 2000 lira net asgari ücret talebine sahip çıkılması çağrısında bulundu. Kani Beko, toplantıda asın mensuplarının sorularını yanıtladı. Türk-İş'in 1600 liralık asgari ücret talebiyle ilgili düşüncesinin sorulması üzerine Beko, "Biz, Türk-İş'ten randevu talep edip görüşmek istiyoruz. Elimizdeki verileri hem kendileriyle paylaşacağız hem de bu konuda ziyaret edeceğiz" diye yanıt verdi.
Birlikte olmak ve birlikteyken şarkı söylemek her zaman iyidir. İster gökyüzüne bakın ister geleceğe... 19 Aralık Çarşamba akşamı İstanbul Live'da Naim Dilmener DJ setinin başında olacak. Dilmener, gecede Ahmet Kaya’dan Cem Karaca'ya, Bandista’dan Koma Denge Azadi’ye, Grup Yorum’dan Kızılırmak’a, Türkçeden Kürtçeye marş ve muhalefet şarkıları, türküleri çalacak.  “Kum Gibi”den “Terketmedi Sevdan Beni”ye, “Avusturya İşçi Marşı”ndan “Kızıldere”ye kadar marş ve türküler söylenecek. 19 Aralık Çarşamba  20:00  İstanbul Live
38 yaşındaki Ferdinand, profesyonel boksa adım atıyor. Eski Manchester United’lı futbolcunun antrenmanlarının kayıt altına alınacağı ve bir belgesele dönüştürüleceği ifade edildi. Ünlü boksör Anthony Joshua’nın yakın arkadaşı olan Ferdinand'ın eski orta sıklet dünya şampiyonu Richie Woodhall ile çalışacağı belirtiliyor. 2 yıl önce eşini kaybeden Rio Ferdinand, bir süredir fit kalmak için boksla yakından ilgilenip, sosyal medya hesabından görüntüler paylaşıyordu.
AKP Genel Başkanı ve Cumhurbaşkanı Recep Tayyip Erdoğan, İstanbul İl Kongresi'nde seçim manifestosunu açıkladı. Cumhurbaşkanı Erdoğan, Ataköy'deki Sinan Erdem Spor Salonu'nda, AKP'nin İstanbul 6'ncı Olağan İl Kongresi'ne katıldı. Erdoğan'ın yanı sıra kongreye, Başbakan Binali Yıldırım, Genel Başkan Yardımcıları Hayati Yazıcı, Mahir Ünal, Erol Kaya, Ravza Kavakçı, Başbakan Yardımcıları Bekir Bozdağ, Recep Akdağ, İçişleri Bakanı Süleyman Soylu, Aile ve Sosyal Politikalar Bakanı Fatma Betül Sayan Kaya, Maliye Bakanı Naci Ağbal, Gümrük ve Ticaret Bakanı Bülent Tüfenci, Kalkınma Bakanı Lütfi Elvan, Kültür ve Turizm Bakanı Numan Kurtulmuş, Milli Eğitim Bakanı İsmet Yılmaz, Milli Savunma Bakanı Nurettin Canikli, Orman ve Su İşleri Bakanı Veysel Eroğlu, Ulaştırma Denizcilik ve Haberleşme Bakanı Ahmet Arslan, Bilim Sanayi ve Teknoloji Bakanı Faruk Özlü, Çalışma ve Sosyal Güvenlik Bakanı Jülide Sarıeroğlu,  İstanbul Büyükşehir Belediye Başkanı Mevlüt Uysal, AKP İstanbul İl Başkanı Bayram Şenocak da katıldı.  Erdoğan, salona gelmeden önce hayatını anlatan kısa bir video yayınlandı. Cumhurbaşkanı Erdoğan'ın konuşmasında önce Esat Kabaklı'nın “Bil oğlum" türküsü çalındı. Erdoğan konuşmasına başladığı sırada tribünlerden 3 dev Türk bayrağı ve Erdoğan'ın posterleri açıldı.  AKP'nin 24 Haziran seçimlerinde kullanacakları yeni sloganlarını “İrade, erdem, cesaret, Türkiye şahlanıyor" olarak açıklandı. Erdoğan'ın konuşması boyunca sloganın arkasında bulunan barkovizyona yansıtıldığı görüldü.  Erdoğan salona eşi Emine Erdoğan ile birlikte girdi. Salondakileri selamlayan Cumhurbaşkanı Erdoğan konuşmasının başında, "Bu toprakları bize vatan yapan azim milletim…1071 Malazgirt Zaferi'nden beri bu topraklar bize yurt oldu, vatan oldu.  Bizi biz yaptı. Bizim devletimiz Söğüt'te, yörük çadırlarında kuruldu.  Dedem Osman Gazi'nin rüyası hakikat oldu. Göğsündeki çınar, devleti ebed müddet oldu.  Devletimiz adalet sevdası ile büyüdü, Bursa ve Edirne'de zamana kök saldı. İstanbul'da yeni bir çağın kapısını açan müjdelenmiş ordu, bizim ordumuzdu.  Sultan Fatih bizim ceddimizdi.  Süleymaniye'nin kubbelerinde bizim tekbirlerimiz yankılandı.  Sina Çölü'nde Resul-ü Ekrem'in ardına düşen, Haremeyn'e hizmetkâr olan Yavuz bizdik. Kudüs'ü alan Selahattin Eyyübi bizdik.  'Kanla alınan toprak, parayla satılmaz' diyen Abdülhamit bizdik. Çanakkale'de yedi düvele meydan okuyan, canını veren ama düşmana geçit vermeyen bizdik.  Sırtladığı top mermisiyle kahramanlık destanı yazan Seyit Onbaşı bizdik.  Gazi Mustafa Kemal Atatürk “size ölmeyi emrediyorum" dediğinde bir ok gibi siperlerinden fırlayan aslanlar bizdik.  Kut'ül Amare'de ümmetin zafere inanmış iradesi bizdik. Milli Mücadelede varıyla yoğuyla cepheye koşan, destan yazan bizdik. Maraş'ta Sütçü İmam, İzmir'de Hasan Tahsin, Erzurum'da Nene Hatun, Antep'te Şahin Bey bizdik.  Bu yurdun namusunu işgalcilere çiğnetmeyen bizdik.  Toprağı sıksan şühedamızın fışkırdığı, destanımızın yazıldığı, türkümüzün okunduğu Türkiye'mizi aziz bildik. 1920'de Meclis'imizi açarken dua dua yakaran bizim ellerimiz, bizim kalbimizdi.  1923'te Mustafa Kemal Atatürk'ün öncülüğünde devletimizin yönetim şeklini Cumhuriyet olarak ilan eden bizim irademizdi. 27 Mayıs darbesi bize yapıldı, darağacına çekilen de bizim irademizdi. 12 Mart muhtırası bize verildi.  12 Eylül darbesi bizi hedef aldı.  28 Şubat'ta milletin inancını boğmaya kalkıştılar.  Her darbede hapse düşen, zulüm gören, acı çeken biz olduk. Varlığımıza, birliğimize, dirliğimize, refahımıza, huzurumuza kastettiler.  Yılmadık, yıkılmadık.  Mücadeleden bir adım geri durmadık.  Erdem, irade ve cesaretle Türkiye'yi şahlandırdık" dedi.  Cumhurbaşkanı Erdoğan sözlerini şöyle sürdürdü: "Hep birlikte büyüdük, hep birlikte özgürleştik. Biz durmadık, onlar da durmadı. Bir gece 27 Nisan 2007'de bu kez bir e-muhtırayla karşımıza çıktılar, milli iradeye, sivil siyasete gölge düşürülmesine fırsat vermedik. Biz ülkemizi güçlendirdikçe, milletin emanetine sahip çıktıkça onlar daha da öfkelendi.  Geri çekilmedik, kimsenin önünde eğilmedik, diklenmeden dik durduk.  Millet iradesine pranga vurmak isteyenlerle mücadele ederken, onların küresel efendilerine de eyvallah etmedik. Küresel düzenin haksızlıklarına karşı dünya beşten büyüktür diye haykırdık. Gazze'deki, Arakan'daki, Suriye'deki, Afganistan'daki, Somali'deki, Bosna'daki katliamlara karşı hem gür bir ses verdik, hem taşın altına elimizi koydu. Katliamları sadece gündeme getirmekle kalmadık, hesabının sorulmasını sağlayacak mekanizmaları da harekete geçirdik. Başkalarının ilgisizliğine aldırmadan kendi imkanlarımızla vicdanın sesi, mazlum coğrafyaların umudu olduk. Bugün dünyanın en çok insani yardım yapan ülkesiyiz.  Zulme karşı merhametten, sömürüye karşı ortak çıkardan, kibre karşı kardeşlikten yana olduk. Milli davamız Kuzey Kıbrıs Türk Cumhuriyeti konusunda her zaman yüksek hassasiyetimizi koruduk. Mazlum Filistin halkının davasını her platformda savunduk.  Davos'ta işgalcilere 'One Minute' dedik. Suriye ve Irak'tan ülkemize gelen milyonlarca muhacire, hiç tereddüt etmeden kapılarımızı açtık, evimizi, ekmeğimizi paylaştık. Tehditlere, gizli-açık ön kesme çabalarına rağmen, milletimiz ve tüm kardeşlerimiz için doğru bildiğimiz yoldan şaşmadan mücadelemize devam ettik. Türkiye ekonomisini büyüttükçe… IMF'den borç alan değil borç veren haline geldikçe… Köprüler, tüneller, barajlar, havalimanları, yollar, hızlı tren hatları, eğitim, sağlık, enerji yatırımlarıyla ülkemiz sınıf atladıkça… Bize olan öfke ve tahammülsüzlük daha da kabardı." "2013 yılında, ekonominin her alanında en yüksek rakamları yakaladığımız bir dönemde şer cephesi yeniden harekete geçti" diyen Cumhurbaşkanı Erdoğan, "Gezi kalkışmasıyla istikrarımıza kastettiler, şehirlerimizi talan ettiler, demokrasimizi hedef aldılar. 17-25 Aralık'ta devletimize sızmış ihanet çetesi aracılığıyla siyasetimizi, irademizi teslim almaya kalktılar. Ne yaptılarsa teslim olmadık, milletin emanetini çiğnetmedik, her zaman hakkın gücüne inandık, milletimizin engin ferasetine güvendik. Milletimizin teveccühüyle Cumhurbaşkanı seçilerek hainlerin planlarını başlarına çaldık. Cumhurbaşkanı seçilişimizin hemen ardından, emperyalistlerin beslemesi olan bölücü terör örgütlerinin düğmesine basıldı. 6-8 Ekim olaylarında 50 canımızı şehit verdik. Ömürlerinin baharında kalleşçe şehit edilen Yasinler bizdik. Yetmedi, PKK'yla, DEAŞ'la, FETÖ'yle topyekûn saldırıya geçtiler, insanımızı katlettiler, kardeşliğimize kastettiler.  Hamdolsun yine muvaffak olamadılar. Takvimlerin 15 Temmuz'u gösterdiği gece, bu sefer tanklarla, toplarla, helikopterlerle, savaş uçaklarıyla üzerimize geldiler.  Devletimizin silahlarıyla milletimizin canına kast ettiler. Türk milleti tek vücut olup kendilerine karşı geldiğinde de 251 kardeşimizi şehit ettiler, 2 bin 193 kardeşimizi yaraladılar. Bu ülkenin gördüğü en büyük ihaneti, yakın tarihin kaydettiği en cesur, en kahraman direnişle, milletimizle birlikte başarısızlığa uğrattık. Biz, 15 Temmuz gecesi çıplak elleriyle tankları durduranlarız. Siz o gece ölümü öldürdünüz. Biz, 15 asırdır Okçular Tepesini bekleyenleriz. Biz, gölgesini üzerimizde hiç eksik etmeyecek o al sancağın bekçileriyiz. Biz, bu toprakları kanlarıyla yoğurarak vatan kılanlarız, şehitler tepesini boş bırakmayanlarız. Biz, Çanakkale ruhunu yeniden canlandırıp vatanı işgalden kurtaranlarız.  Ülkemizi içeriden çökertemeyince sınırlarımızı terör koridoru ile kuşatmaya kalktılar. Sınırlarımız boyunca bir terör koridoru oluşturmak isteyenlerin beslediği kiralık katillerin başını inlerinde ezdik. Fırat Kalkanı ve Zeytin Dalı harekâtlarıyla terör koridorunu paramparça ettik. Sadece ülkemizin güvenliği değil, komşularımızın, dostlarımızın, gönül coğrafyamızın huzuru, selameti bizim meselemizdir. Ülkemizi hedef alan tüm planları nasıl büyük bir kararlılıkla bozduysak, bundan sonra da aynı kararlılıkla bozacağız. Bir olacağız, iri olacağız, diri olacağız, hep birlikte Türkiye olacağız ve her türlü kirli oyunu hep birlikte bozacağız. İşte bu, aziz milletimizin ortak hikayesidir" ifadelerini kullandı. Cumhurbaşkanı Erdoğan, "AK Parti'yi kurarken biz ne dedik? 'Biz Türkiye'nin dünü, bugünü, yarınıyız. Biz Türkiye'nin Kızılırmak'ı, Harran'ı, Sakarya'sıyız. Biz Türkiye'nin Yunus'u, Mevlana'sı, Pir Sultan'ıyız. Biz Türkiye'nin hür iradesi, bölünmez bütünlüğüyüz. Biz Türkiye'yiz.' Evet, işte bu sözle ve 'biz millete efendi değil hizmetkar olacağız' diyerek yola çıktık, hep bu aşk ve sevdayla çalıştık. 16 yıllık yolculuğumuzda bu sözümüze hep sadık kaldık. Yıllar önce Pınarhisar Cezaevinden tahliye olduktan sonra bizi karşılamaya gelenlere şöyle seslenmiştik: 'Ülkemizin yüz yüze olduğu iç sorunlarla, karşı karşıya geldiği uluslararası sorunlarla ve baskılarla başa çıkabilmenin en önemli şartı, milletin desteğine sahip milli politikalar geliştirmektir. Yerli bir duruşa, milli bir duruşa şiddetle ihtiyacımız var.' Evet, bu sözlerimizin üzerinden tam 19 yıl geçti. O gün bugündür yerli bir duruşun, milli bir siyasetin kavgasını verdiğimiz, bu yolda milletimizle beraber yürüdüğümüz için bahtiyarım. İnşallah Rabbim, bundan sonra da bizi bu yoldan ayırmaz.  Daha önce merhum Menderes'e, merhum Özal'a, merhum Erbakan hocamıza, merhum Türkeş'e, merhum Yazıcıoğlu'na, diğer milli ve yerli siyaset insanlarımıza verdiğiniz emaneti, şimdi biz muhafaza ediyoruz.  Görevi teslim aldığımız günden beri, bayrağı düşürmeden, sırat-ı müstakim üzere yürüyerek, hedefe varmaya çalıştık.  Emanetin sahibinin millet olduğunu hiç aklımızdan çıkarmadık.  İstiklal Şairimiz Mehmet Akif'in çağrısına kulak vererek, 'Korkmadık'. İçeriden ve dışarıdan gelen her türlü engelleme çabalarını; 'Ulusun, korkma! Nasıl böyle bir îmânı boğar, Medeniyet dediğin tek dişi kalmış canavar' diyerek boşa çıkardık" şeklinde konuştu.  "2001 yılında partimizi kurarken, adalet ve kalkınma idealini şiar edindik. Sizlerin en büyük özleminin iki kadim değer olduğunu bildiğimiz için partimizin adını Adalet ve Kalkınma Partisi koyduk.  AK Parti'nin hamurunu milletimiz yoğurdu, rotasını milletimiz çizdi.  AK Parti'nin hikayesi Türkiye'nin hikayesidir.  Bu hikayede; gariban sofralarının mesajları var. Başının okşanmasına hasret yetimlerin özlemleri var. Dili dualı anaların istekleri var. Bu hikâyede; ailesinin helal lokmasını kazanan babaların beklentileri var. Okul sıralarındaki gençlerin umutları var. Genç kızlarımızın mutlu yarınları var. Bu hikâyede, medeniyetimize ve tarihimize ait ne varsa, hepsi mevcuttur.  Hamdolsun, milletimiz bizi dualarına, isteklerine, umutlarına, yarınlarına, destanlarına ortak ederek, emanetine layık gördü. İşte bu yüzden, milletimize hizmet yolculuğumuza çıkarken daha çok demokrasi dedik, daha çok özgürlük dedik, daha çok büyüme dedik.  Sadece daha çok yol, daha çok hastane, daha çok okul, daha çok köprü, daha çok iş, daha çok hizmet sözümüzü tutmak için çalışmakla kalmadık, aynı zamanda adaletin tesisi yolunda da gece gündüz mücadele ettik. Kıyafetinden, düşüncesinden dolayı eğitim imkânı elinden alınan yavrularımızın elinden tuttuk. Etnik ve mezhebi kimliğinden, kültüründen dolayı mağduriyete uğrayan vatandaşlarımızın hakkını teslim ettik. Farklı dinlere mensup vatandaşlarımızın kurduğu vakıfların haklarını onlara iade ettik. Vesayetin kontrolündeki iktidarı milletin emrine verdik. Millet devlet için değil, devlet millet içindir dedik. 'Millet efendi, biz hadimiz' dedik. 'Yeter! söz de karar da milletindir' dedik.  Erdem, irade ve cesaretle Türkiye'yi şahlandırdık." "Davamız bu ülkeye, bu aziz millete hizmet davasıdır. Ülkemiz büyüdükçe, kalkındıkça milli egemenliğimiz ve bağımsızlığımız perçinlendi" diyen Cumhurbaşkanı Recep Tayyip Erdoğan, "Milli gelirimizi 3,5 kat artırdığımızda, ihracatımızı 5 katına çıkarttığımızda, enflasyonu tek haneli rakamlara düşürdüğümüzde, Türkiye'mizin hem kalkınmasına, hem özgürleşmesine hizmet etmiş olduk. Yerli ve milli siyaset, işte tam da budur. Milli olmak, milli geliri artırmak, milletin iş ve aşını büyütmek demektir. Milli olmak, faize giden parayı yatırımlar ve sosyal yardımlar yoluyla millete aktarmak demektir. Yerli olmak Türkiye'yi 5 sente muhtaç halde IMF kapısında bekletmemek, savunma sanayiinde dışa bağımlı olmamak demektir. Şu 16 yıllık iktidarımız döneminde devlet-millet kaynaşması gelişti, devlet milletin emrine girdi. Bürokratik oligarşinin hâkimiyetine son verdik. 'İnsanı yaşat ki devlet yaşasın' anlayışını hâkim kıldık. 'Halkımız demokrasinin en ileri standartlarına layıktır' dedik. Sosyal restorasyonla kardeşliğimizi yücelttik, anayasal değişikliklerle sistemimizi demokratikleştirdik, sivilleşme adımlarıyla siyasetimizi normalleştirdik. Zihniyet dönüşümünü tamamladık, şimdi kurumsal dönüşümü tamamlama zamanıdır. Yeni bir düzen inşa etmek zahmetlidir.  Eski düzenden beslenenler değişime düşman olurlar.  Geride bıraktığımız 16 yıllık diriliş döneminde büyük dirençlerle karşılaşsak da, bir zamanlar hayal edilmesi imkânsız olanı hep birlikte başardık. Demokrasiden ekonomiye kadar attığımız her adımı, milletimizin adalet ve kalkınma arayışının bir parçası olarak gördük. Yerli ve milli olanı evrensel insanlık birikimiyle, modern demokratik siyasetin gerekleriyle harmanladık. Sabitlerimizi koruduk, ancak ülkemizin değişen ihtiyaçlarına ve değişen dünyaya duyarsız kalmadık.  Bunları yaparken tecrübe kazandık, güçlendik. Buna karşılık kuruluş hedeflerimizden, bu aziz millete hizmetkar olma idealimizden hiç sapmadık.  Biz milletimizle hep dertleştik, hep ona hesap verdik. Kapalı kapılar ardında pazarlıklar yapmak yerine, herkesin gözü önünde muhasebe yaptık. Milletimize olan saygımızın ve sevgimizin gereği olan bu siyaset tarzımızı, sonuna kadar sürdürmekte kararlıyız" diye konuştu.  Cumhurbaşkanı Erdoğan, "Zor bir coğrafyada, risk ve tehditlerle dolu bir bölgede büyük dönüşümlere gebe bir zaman diliminde yaşıyoruz. Osmanlı Devleti'nin yıkılışından sonra bölgemizin bağrına düşen ateş, son yıllarda yeniden harlandı ve ne yazık ki yeni bir yangına dönüştü. Küresel şer odaklarının sömürge politikaları bölgemizi terörizmin, fanatizmin, radikalizmin kuşatması altına soktu. Halkından kopuk yönetimler, geri kalmışlık, kardeş kavgası, etnik ayrılıkçılık ve mezhep taassubu, bölgemizi kaosa sürükledi.  Bu kadim coğrafya, ne acıdır ki, vekâlet savaşlarının arenası haline geldi. Rabbimize şükürler olsun ki Türkiye, sahip olduğu demokratik güçlü devleti, büyüyen ekonomisi ve milli seferberlik ruhu sayesinde, bu ateş denizi içinde bir istikrar adası olarak kalabildi. Küresel şer odakları bölgemize terörizm ve ayrılıkçı ideolojiler zerk etmeye çalışırken, Türkiye barış, huzur ve güven getirmek için tüm gücüyle gayret gösterdi. Güçlendirdiğimiz ekonomik ve demokratik altyapımızın desteğiyle, son yıllarda güvenliği ve refahı tüm bölgemize yaymaya yönelik çok önemli adımlar attık. Böylece, hem kendi geleceğimizi, hem de dostlarımızın geleceğini güvence altına alma yolunda tarihi mesafeler kat ettik. Artık bölgemizde Türkiye'ye rağmen, Türkiye'nin menfaatlerine aykırı adımlar atmak mümkün değildir.  Artık coğrafyamızda Türkiye'nin güçlü iradesine rağmen kirli oyunlar kurmak, sınırlar tanzim etmek, oldubittiler yapmak mümkün değildir. Önümüzde yeni bir dünya var. Yeni çatışma dinamikleriyle şekillenen bu dünyada, uluslararası alandaki mücadelelerin günden güne daha da sertleştiğini görüyoruz. Devletler artık, tepkisel ve dışlayıcı hareketler tarafından ele geçirilme tehdidiyle karşı karşıya.  Milli menfaatler ve milli güvenlik kaygıları ön plana çıkıyor. Artık 1990'ların tek kutuplu dünyasında değiliz.  2000'li yılların küreselleşme hayallerinin yerinde yeller esiyor. Tarihin de, mücadelenin de bitmediğine hep birlikte şahit oluyoruz.  Batı'da fanatizm, kültürel ırkçılık ve İslam düşmanlığı günden güne büyüyor ve Avrupa'nın üzerinde yükseldiği değerleri tehdit ediyor.  İslam dünyasının ortasında bir ur gibi ortaya çıkan DEAŞ terör örgütü, Ortadoğu'da ve kardeş coğrafyalarda daha çok parçalanmaya ortam hazırlıyor. Buna karşılık küresel alanda yeni güç merkezleri, yeni ittifak ve iş birliği zeminleri oluşuyor. Bu süreç, uluslararası aktörler için yeni fırsat ve imkanları da beraberinde getiriyor. Türkiye, tüm muhataplarıyla azami müştereklerde iş birliği yapmak suretiyle bu yeni dünyada kendine onurlu bir yer elde etmenin mücadelesini veriyor.  Bölge halklarının gönlünde taht kuran Türkiye, siyasi, askeri ve ekonomik gücüyle küresel bir aktör haline geliyor. Ülkemizin tarihi birikimi ve mevcut potansiyeli, Batı'yla ve Doğu'yla, Kuzey'le ve Güney'le aynı anda ilişki kurabilmesinin, ittifaklar geliştirebilmesinin yolunu açıyor.  Bizim için esas olan, milli güvenliğimiz, huzurumuz ve hedeflerimizdir.  Bunları sadece kendimiz değil, tüm dostlarımız ve kardeşlerimiz için de istiyoruz. Arkamızda yüz milyonlarca kardeşimizin duasını ve desteğini alarak, küresel zeminde irade sahibi, söz sahibi, inisiyatif sahibi güçlü bir ülkeye dönüşüyoruz" ifadelerini kullandı.  Cumhurbaşkanı Erdoğan konuşmasının devamında, "Türkiye, 16 yıl önce AB kapısında bekleyen ama pazarlık şansı olmayan bir ülkeydi" dedi ve ekledi:  "Dünya siyasetiyle ilişkisi kendi eliyle kurulmamıştı. Tek bir yöne bakan, statükocu, değişimden korkan, kendine güvensiz, mücadele ruhu körelmiş, içine kapanmış bir Türkiye vardı. Çok parçalı koalisyonlar ve zayıf iktidarlar Türkiye'nin vizyonunu daraltmıştı. AK Parti iktidarları döneminde siyasi istikrar ve ekonomik büyümeyle tanışan Türkiye, her alanda gücünün farkına vardı ve dünyaya açıldı. Demokratik standartlarını yükselten Türkiye, karşılıklı çıkar ve saygı temelinde dünyaya açıldıkça, bölgesel bir güç haline geldi.  Ülkemiz, AB ile katılım müzakerelerini başlattı, Türk dünyasından Ortadoğu'ya, Balkanlar'dan Kafkaslara kadar her bölge ile yakın iş birliği geliştirdi. Kendimizi hiçbir zaman herhangi bir kampa muhtaç, mecbur ve mahkûm hissetmedik. Ülkemizin büyüklüğüne, menfaatlerine, ihtiyaçlarına uygun olarak aktif ve çok boyutlu bir dış politika takip ettik. Demokrasimizin standartlarını, insan hak ve hürriyetlerini geliştirme konusunda, şartlar ne olursa olsun müspet ve kararlı davrandık. İnsani kalkınma, terörle ve uyuşturucuyla mücadele, güvenlik, ticaret gibi uluslararası işbirliği gerektiren konularda müttefiklerimizle yan yana olmaktan mutluluk duyduk. Son zamanlarda muhataplarımızda aynı kararlılığı ve isteği görmesek de Avrupa Birliği'ne tam üyelik hedefinden asla vazgeçmedik.  Bununla birlikte Batılı muhataplarımız bize karşı çifte standart uyguladıklarında, bekamıza tehdit oluşturan terör örgütlerini desteklediklerinde, bunu yüzlerine açıkça ifade etmekten çekinmedik. Bununla kalmadık, kendi politikalarımızı da kararlılıkla uyguladık. Siyasi engellemelere, çifte standartlara ve ayrımcılığa karşı Türkiye'nin menfaatlerinden taviz vermedik. Dün olduğu gibi bugün de demokrasiden, özgürlükten, hakların serbestçe kullanılmasından yanayız, yarın da öyle olacağız. Ancak biz aynı zamanda güçlü olmaktan, bağımsız olmaktan da yanayız. Bunları birbirinin alternatifi değil tamamlayıcısı olarak görüyoruz.  Biz, milletin egemen olduğu tam bağımsız, tam demokratik ve müreffeh Türkiye istiyoruz. Bu yolda, her türlü fedakârlığı ve riski göze alarak, sonuna kadar mücadele etmekte kararlıyız." Cumhurbaşkanı Erdoğan, "Tıpkı Kasım 2002'de, Temmuz 2007'de, Haziran 2011'de, Ağustos 2014'te, Kasım 2015'te, 16 Nisan 2017'de olduğu gibi, 24 Haziran'da da biz bu şahlanışa talibiz. Tecrübelerimiz, milletimizin umutlarının hizmetkârıdır.  Bizim yeniden yükselişimiz, bölgemizin de, dünya mazlumlarının da salih-i selamete çıkışı olacak. İçinde bulunduğumuz dünyada Türkiye, bölgesinin en önemli gücü haline geliyor.Yeni dönemde Türkiye küresel bir güç, öncü bir ülke olacak. İnşallah önümüzdeki dönemde, erdem, irade ve cesaretle Türkiye şahlanacak. AK Parti'nin bu güne kadar kazandığı 12 seçimin her biri, hayati derecede önemliydi. Ama 24 Haziran seçimleri Türkiye için bir milat olacak. Seçimlerin ardından Cumhurbaşkanlığı Hükümet Sistemiyle şahlanış ve yeniden yükseliş idealimiz tüm unsurlarıyla hayata geçecek. Milletin tercihi ile kabul edilen yeni yönetim sistemimiz, yasamayı daha itibarlı, yürütmeyi daha güçlü ve yargıyı daha bağımsız hale getirecek. Tam kuvvetler ayrılığı ile Meclis yasa yapmaya ve hükümeti denetlemeye, hükümet etkili icraata, yargı da bağımsız ve tarafsız bir biçimde adaletin tecellisine odaklanacak. Milli irade siyasetin merkezine tam yerleşeceği için, demokrasi tüm kurum ve kurallarıyla eksiksiz işleyecek.  Demokrasinin daha fazla derinleşmesi ve kurumsallaşması ise özgürlüklerin garantisi olacak. Yeni sistemde, yönetimde söz sahibi olmanın yegâne yolu, seçimlerle milletin iradesinden geçecek. Vesayet düzeni de bürokratik oligarşi de tamamen son bulacak. Demokratik siyasetin kurumsallaştığı bu yeni sistemde, istikrar kalıcı hale gelecek. Hızlı karar, gecikmeyen icraat ve etkili yönetimle, ekonomik büyüme ivme kazanacak. Refah ve kalkınma hız kazanacak. Türkiye 2023, 2053 ve 2071 hedeflerine daha emin adımlarla yürüyecek" dedi.  Erdoğan konuşmasını şöyle sürdürdü: "Cumhurbaşkanlığı Hükümet Sistemiyle milli gelir artacağı ve tabana daha fazla yayılacağı için, gelir grupları arasındaki makas hızla kapanacak. Ekonomik kalkınma yolunda taş üstüne taş koyan herkes başımızın tacı olmaya devam edecek. İşvereninden işçisine, yöneticisinden memuruna, yatırımcısından esnafına ülke ekonomisine katkıda bulunan kim varsa, bizi yine yanında görecek. Herkesin mal güvenliği ve ticaret yapma özgürlüğü, daha güçlü bir şekilde hukuk devletinin güvencesi altında olacak. Dünyadaki korumacı ekonomi dalgasına rağmen Türkiye'nin rekabetçi ve dışa açık yapısı sürecek. Biz bugüne kadar hangi sözü verdiysek yerine getirdik, ahde vefa gösterdik, bundan sonra da aynı şekilde devam edeceğiz." "İşte buradan milletimle ahitleşiyorum: Ahdim olsun ki; yeni dönemde Türkiye muasır medeniyet seviyesinin üstüne çıkacak.  Türkiye küresel bir güç olarak dünya sahnesindeki yerini alacak. İhracattaki yükselişimiz hızlanarak devam edecek. Enerjide dışa bağımlılığımız büyük oranda azalacak.  Yüksek teknolojili ürünlerde yerlilik oranı artacak.  Yerli otomobil ve savunma sanayii alanındaki projelerimiz süratle hayata geçecek.  Şehirlerimiz kültür sanat üreten kimlikli şehirler haline gelecek. Bölge ve sektör bazlı teşviklerle istihdam artışı sağlayacak yeni fabrikaların önü açılacak." "Ahdim olsun ki; faizler, enflasyon ve cari açık düşecek. Türk ekonomisi dış şoklara ve finansal saldırılara daha dirençli hale gelecek. Türkiye'nin yatırım cazibesi daha da yükselecek. Kanal İstanbul ve 1915 Çanakkale Köprüsü gibi büyük projeler mutlaka hayata geçecek. İstanbul'daki yeni havalimanımız bu yıl Cumhuriyet Bayramımızda hizmete girecek. Tarım ve hayvancılık teşvikleri daha etkin hale getirilerek, ülkemiz bu alanlarda hedeflerine uygun bir konuma çıkartılacak." Ahdim olsun ki; dar gelirli vatandaşlarımızın hayat standartları mutlaka artacak. Vergi sistemi daha adil hale gelecek, dar gelirli vatandaşlar üzerindeki vergi yükü düşecek. Hantal bürokrasiden etkin bürokrasiye geçilmesiyle birlikte devlet kurumları arasındaki koordinasyon artacak, karar alma süreçleri hızlanacak.  Daha icraatçı hale gelecek bakanlıklar, uzun vadeli planlamaların ve etkin politikaların aracı haline dönüşecek. Gazi Mustafa Kemal Atatürk'ün dediği gibi, Türkiye Cumhuriyeti ilelebet payidar kalacak. Bütün bunları birlikte başaracağız.  El birliğiyle Türkiye ekonomisini büyütecek ve dünyaya markalar sunacak küresel bir güç haline getireceğiz. Nitekim kısa bir süre önce bunun ilk adımlarını attık.  Vatandaşlarımıza, kamu kurumlarına olan borçlarını yeniden yapılandırma imkânı getirdik.  Daha önceki yapılandırmalarda borçlarını ödeyememiş olanları da bu kapsama dahil ettik. Vergi ve sosyal güvenlik kurumu primleri konusundaki ihtilaflara, matrah artışı şartıyla uzlaşma yolunu açtık. Stok beyanıyla, vergi mükelleflerinin gerçek varlıklarıyla muhasebe kayıtlarını tutarlı hale getirdik.  Asıl büyük müjdeyi emeklilerimize verdik.  12 milyon emeklimizin tamamına Ramazan ve Kurban bayramlarımızda biner lira ikramiye verme kararı alarak, kendilerine olan şükranlarımızı ifade ettik.  İş yeri açan emeklilerimizin yüzde 15 destek primi yüklerini kaldırdık.  İmar barışıyla ülkemizin kangren olmuş bir sorununu kökten çözdük.  Ülkemizdeki bağımsız binaların yarısını oluşturan imarsız veya imara aykırı yapıların durumuna hukuki çözüm getirdik.  Böylece kentsel dönüşüm ve planlı yapılaşma çalışmalarının önündeki engelleri kaldırmış olduk. Üniversitelere kayıt yaptırıp da çeşitli sebeplerle eğitim-öğretimine devam edemeyenlere bir fırsat daha verdik. İş hayatına yeni atılan 18-29 yaş arasındaki gençlerimize destek için, mevcut teşviklere ilave olarak, bir yıl boyunca Bağ-Kur primlerini de üstlendik.  Yaşlılık aylığını yaklaşık iki kat artırarak 500 liraya çıkardık.  Böylece, milletimizin her kesiminin derdine deva olmaya, devletimizle milletimizin arasında hiçbir ihtilaflı konu bırakmamaya çalıştık." "Dış politikada da erdem, irade ve cesaretle Türkiye şahlanıyor. Dış politikamızın temel ilkeleri 'bağımsızlık', 'milli çıkar', 'milli güvenlik' ve 'vicdani duruş' olmaya devam edecek. Kimsenin efendiliğini kabul etmediğimiz gibi kimseye de efendilik taslamayacağız.  Nasıl kazan-kazan ilkesini, bir adım önde olmak anlayışını benimsediysek, yine onurlu ve saygın bir iş birliği zemininde yapıcı bir dış politikayı öne çıkaracağız. Muhataplarımızla göz hizasında, eşit seviyede, somut çıkarlar ve öncelikler doğrultusunda ilişkilerimizi sürdüreceğiz. 'Lider ülke Türkiye' vizyonumuz devam edecek. Savunma alanında dışa bağımlılığımız azaldığı oranda, dış politikadaki etkinliğimiz ve caydırıcılığımız artacak. Küresel bir güç olmak için kendi silahlarımızı üretmeye devam edeceğiz.  Altay tankımız gibi, Atak helikopterimiz gibi, İHA'larımız, SİHA'larımız gibi savunma sanayii değerlerimizi artıracağız.  Hedefimiz karada, havada, denizde, her alanda yüzde yüz yerli savunma sistemlerine sahip olmak.  Bir yandan süratle kendi teknolojimizi üretirken, diğer yandan ihtiyaçlarımızı gidermek için alternatif arayışlarımızı sürdüreceğiz. Türkiye hem büyük tehditler, hem de büyük fırsatlar barındıran yeni uluslararası ortamın güçlü bir aktörü olacak. Yeter ki siyasi istikrarımızı koruyalım, yeter ki güçlü bir siyasal liderlikle yolumuza devam edelim.  Önümüze çıkarılan bütün zorluklar bölgesel bir güç olan ülkemizin küresel bir güce dönüşmesini engellemek içindir.  Türkiye güçlendikçe, sadece “dünya beşten büyüktür" diye haykırmakla kalmayacak, dünyanın beşten büyük olduğunu dosta düşmana gösterecek. Ülkemizin birliğine ve dirliğine kast eden terör örgütleriyle her alandaki mücadelemizi, içeride ve dışarıda en küçük bir zafiyete meydan vermeden sürdüreceğiz. Şahlanışımızın en önemli ayaklarından biri de ülkemizi hedef alan terör örgütlerini bütünüyle yok etmek, onları tarihin çöplüğüne yollamaktır. Bu can bu bedende olduğu müddetçe terör örgütlerine dünyayı dar etmekten asla vazgeçmeyeceğiz." "Terörle mücadelemiz istiklal mücadelemizin bir cüzüdür. Türkiye, yeni dönemde sınırlarını terör örgütlerinden temizlemek için Fırat Kalkanı ve Zeytin Dalı gibi harekâtlarına yenilerini ekleyecektir. Güney sınırlarımız boyunca oluşturulmaya çalışılan terör koridorunu, bu harekâtlarımızla paramparça ettik.  En son Afrin'de destan yazan kahramanlarımız, yeni görevlere hazırdır. Aynelarab'tan Haseke'ye, oradan Sincar ve Kandil'e kadar tek bir terörist bırakmayana kadar operasyonlarımız sürecek.  İstiklal Marşı'mız 'Ben ezelden beridir hür yaşadım, hür yaşarım' diyerek hürriyetin milletimiz için vazgeçilmez olduğunu söyler. Millet olmanın temel şartı olan hürriyet, siyaset anlayışımızın temelini oluşturan “milli irade"nin tecellisi için kaçınılmazdır. Milli iradeye dayanan siyaset her türlü boyunduruktan, zorlamadan ve baskıdan azade olarak yapılan siyaset anlamına gelir. AK Parti özgürlükler partisidir ve öyle olmaya devam edecek.  Milletimizin refahını sağlamak ne kadar önemliyse, din ve vicdan hürriyetinin önündeki engelleri kaldırmak da, bireysel özgürlükleri güvence altına almak da o kadar önemlidir. Irkçı, yabancı düşmanı, İslam düşmanı, cinsiyetçi, bölücü olmayan tüm fikirlerin özgürce ifade edilmesi, yayılması, propagandasının yapılması ve örgütlenmesi devletimizin güvencesi altındadır. Oylarınızı, milli iradenizi, siyasi kararlarınızı nasıl emanet bildiysek, bireysel özgürlükleriniz de emanetimizdir. 15 Temmuz gecesi hürriyetini müdafaa etmek için canından vazgeçen bir milletin özgürlüklerini kısıtlamaya kalkmak da, milletimizin buna razı geleceğini düşünmek de, akla ve mantığa uygun değildir. AK Parti yürüyüşüne başladığımız günlerde 3-Y olarak adlandırdığımız yolsuzlukla, yoksullukla ve yasaklarla mücadele etmek, en önemli hedeflerimiz arasında olmaya devam edecektir." Bir kez daha haykırıyoruz. Davamızın özünde adalet vardır. Zalime duyduğumuz öfke de, mazluma duyduğumuz şefkat de adalete olan bağlılığımızdandır.  24 Haziran'dan sonra da adaletin kurumsal yapısının güçlendirilmesi, özellikle sosyal adaletin tam anlamıyla ve her alanda tesisi önceliğimiz olacaktır.  Ekonomide, devlet hizmetlerinde, çalışma hayatında, eğitimde, siyasette ve diğer tüm alanlarda adaletin tesisi, siyasetimizin amacını oluşturmaya devam edecektir. Zira adalet bizim medeniyetimizin kurucu ilkesidir. Biz inanıyoruz ki 'adalet güneşinin doğacağı ilk yer idarecinin kalbidir.' Devletin, mülkün, nizamın, sosyal barışın temeli adalettir. Onun için 'insanı yaşat ki, devlet yaşasın' anlayışını şiar edindik. Kuruluş ve diriliş döneminin kaçınılmaz çalkantıları içerisinde huzurundan olan, kendisini ötelenmiş hisseden, hakkını alamadığını düşünen herkese, devletimizin şefkat, merhamet ve adaletli kolları sonuna kadar açıktır.  Milletimizin huzuruna, birliğine, dirliğine düşmanlık etmeyenler, bizimle aynı rüyayı görmeseler, aynı ideali paylaşmasalar bile, aynı derecede değerlidir.  Bu zamana kadar yanımızda olmayan ya da karşımızda bulunanlara da diyorum ki;  Milletimiz bir bütündür. Her bir vatandaşımızın iradesi değerlidir, tercihi saygındır. Birimiz özgür olmadıkça, diğerlerimiz de özgür olamaz. Birimiz kendini huzurlu hissetmedikçe, diğerlerimiz de kendini huzurlu hissedemez.  Birimiz geleceğini güvende görmedikçe, diğerleri de göremez. Onun için helalleşme, balkon konuşması, empati, beyaz sayfa açmak, kapıyı herkese açık bırakmak gibi kavramları Türk siyasetinde biz işler hale getirdik. Onun için 'Gel, ne olursan ol yine gel' dedik; 'Gelin canlar bir olalım' dedik; 'Yaratılanı severiz Yaratan'dan ötürü"' dedik. Onun için adaleti de, kalkınmayı da vatandaşlarımızın tamamı için istiyor, hayata geçiriyoruz. Önümüzdeki dönemde, bu temel ilkeye çok daha sıkı sarılacağız. Tek bir vatandaşımızın dahi adalet dairesinin dışında kalmaması için her türlü çabayı göstereceğiz.  Bizim millet olarak, maziden atiye uzanan bir kader ortaklığımız var. Ülkemizin küresel boyutta iddia sahibi olmasının arkasındaki en önemli güçlerden biri de, toplumsal yapımızın bu zenginliğidir.  Siyasi, ideolojik, dini, mezhebi, etnik farklılıklarımızı ayrışma ve düşmanlık noktaları değil, hayatın renkleri olarak gören herkesle, bu yolda birlikte yürümeye hazırız. " Konuşmasında kadınlara seslenen Cumhurbaşkanı Erdoğan, "Sevgili kadınlarımız… Bu kutlu yola çıktığımız günden beri bizi hiçbir zaman yalnız bırakmadınız. Bu davaya hizmet edenlerin, bu davanın yükünü çekenlerin ve bu dava için fedakârlık yapanların başında sizler geliyorsunuz.  Sizlerin gücüne, yola çıktığımız ilk günden beri inandık. Türkiye'ye partimizin kadın kollarını etkinleştirerek, kadınların siyasal yaşama katılımları noktasında büyük bir eşik atlattık. Türkiye Büyük Millet Meclisi'nde kadınlarımızın temsil oranını tarihin en yüksek seviyesine taşıdık. Sosyal hayatın bütün alanlarında ve karar mekanizmalarında kadınlarımızın varlığını, katkısını geleceğimiz için hayati gördük ve bu yönde adımlar attık. Kadınlarımızı güçlendirmenin ülkemizi güçlendirmek olduğuna hep inandık. Bundan sonra da aynı anlayışla hareket edeceğiz. Önümüzdeki tarihi dönemeçte yükü kadınlarımızla birlikte omuzlayacağız. Yeni yönetim sisteminde imkanları kadınlarımızla daha fazla paylaşacağız.  Eğitim-öğretimden istihdama, sağlıktan aileye kadar her alanda kadınları desteklemeye devam edeceğiz.  Kadına karşı istismar, şiddet ve taciz insanlığa karşı işlenmiş büyük suçlardır.  Bu ayıbı ülkemizden tamamen silene kadar bütün çabamız ve gayretimizle devam edeceğiz. Kadına karşı her türlü cahiliye âdetini ayaklarımızın altına alacağız. Kadınları bu ülkenin ve milletin, her türlü hakka eşit olarak sahip bireyleri haline getirene kadar mücadeleyi sürdüreceğiz" dedi.  "Sevgili gençler... Siz şahlanışımız ve yükselişimizsiniz" diyen Erdoğan, "Erdem, irade ve cesaretle Türkiye'yi siz şahlandıracaksınız.  Siz, 2053 ve 2071 hayalimizi emanet ettiğimiz, geleceğimizsiniz.  Size emretmeyeceğiz. Size dikte etmeyeceğiz. Sizi kalıplara sokmak için çalışmayacağız. Biz sadece sizinle birlikte çalışacağız. Sizinle birlikte yol yürüyeceğiz. Bütün gayretimizle size daha fazla alan açacağız. Doğruyu sizinle beraber tartışıp, hayata geçireceğiz. Yanlışları sizinle birlikte tespit edip, düzelteceğiz. Ülkemiz sizinle küresel güç olacak. İstihdamımız sizinle büyüyecek.  Vizyonumuz sizinle genişleyecek. Adalet sizinle yükselecek. Eğitim-öğretim sistemimizi sizin beklentilerinizi karşılayacak şekilde geliştireceğiz. Hiçbir terör örgütünün, şer odağının ağına düşmenize izin vermeyeceğiz.  Size daha nitelikli imkânlar sunmayı, ülkemizin geleceğine yatırım olarak görüyoruz. Eğitim-öğretim hayatınızın ardından, edindiğiniz bilgi, beceri ve birikimlerinizi iş hayatına aktarmanızı sağlamak için gereken adımları birlikte atacağız.  Farklı lisanlar, güncel gelişmeler, ileri teknolojilerle elbette dünyayı tanıyacaksınız. Bunun yanında medeniyetinizi, tarihinizi, kültürünüzü de en iyi şekilde öğreneceksiniz. Geçmişini bilmeyen geleceğini inşa edemez. Kökleri kurumuş bir ağacın uzun süre ayakta kalamayacağı gibi geçmişiyle bağları kopmuş bir toplum da eninde sonunda yıkılmaya mahkûmdur. Avrupa'yı da, Amerika'yı da, Orta Asya'yı da, Kuzey Afrika'yı da, Balkanları ve Kafkasya'yı da, hâsılı bütün dünyayı bilmeniz, anlamanız bir o kadar da kendi yerli ve milli duruşunuzla hareket etmeniz için size destek olacağız. Tarihinizi öğrendikçe özgüveninizin arttığını, vizyonunuzun derinleştiğini, bakış açınızın genişlediğini göreceksiniz. Gelin, Cumhurbaşkanlığı Hükümet Sistemini sizlerle birlikte hayata geçirelim" diye konuştu. Erdoğan, konuşmasının sonuna doğru AKP'lilere rabia yaptırdı. Salondan istediği tepkiyi alamayan Erdoğan, "Bu ses 24 Haziran'ı bitirmez" dedi. Erdoğan, konuşmasının "akitleşme" adını verdiği son bölümünde söylediklerini partililere tekrar ettirdi. Erdoğan şunları söyledi: " Ey Milletim… Önümüzde uzun bir yol var. Yapılacak çok işimiz var. Bizi yolumuzdan döndürmeye çalışanlar hiç bitmeyecek. Ama bizim de birliğimiz, dirliğimiz Allah'ın izniyle hep sürecek. Cumhur İttifakı; Bu birlik ve beraberlik anlayışının siyasete yansımasıdır. Yerli ve milli anlayışın Türkiye'nin bekası için seferber olmasının adıdır. Türkiye'nin yeni hükümet sistemiyle şahlanışıdır. Türkiye'nin aydınlık geleceği için tüm toplum kesimleriyle siyasi ahitleşmenin ta kendisidir. Bu yolda yapmamız gereken birliğimizden ve dirliğimizden taviz vermemektir. Biz işte bu ahdi rabiayla sembolleştirdik. Tek millet, Tek bayrak, Tek vatan, Tek devlet Bu dört ilkenin çevresinde, yerli ve milli herkesle birleşerek, el ele vererek, güçlü ve bağımsız Türkiye mücadelesine devam edeceğiz.  İşte Cumhur İttifakı bunun için kuruldu. Cumhur İttifakı erdem, irade ve cesaretle Türkiye'nin şahlanışının adıdır. Çanakkale Zaferi, birliğimizin senedidir. Milli Mücadele, birliğimizin teminatıdır. Cumhuriyet, birliğimizin zeminidir. Demokrasi, birliğimizin sigortasıdır. 15 Temmuz Direnişi ve Yenikapı ruhu, birliğimizin mührüdür. Hedeflerimize ancak bu ruhla yürüyebiliriz. Milletimize, bayrağımıza, vatanımıza, devletimize kast edenlere buradan bir kez daha haykırıyoruz: Başaramayacaksınız. Milletimizin birliği dirliği hep daim olacak. Bayrağımız göklerde hep dalgalanacak. Vatanımız ilelebet bu millete yurt olacak.  Devletimiz hep payidar kalacak. Ezanlarımız hep bu kubbede yankılanacak. Hep dimdik duracağız. Bu ülkeye diz çöktüremeyecekler.  Bu halka boyunduruk vuramayacaklar. Bin yıldır yürüdüğümüz bu yoldan bizi geri döndüremeyecekler. Bizi hedeflerimizden vazgeçiremeyecekler. İşte bütün bunlar için önümüzde yeni bir imtihan, yeni bir yarış var, o da 24 Haziran seçimleridir. 15 Temmuz'da olduğu gibi bağımsızlığımızı canımız pahasına hep koruyacağız. Bin yıllık yolculuğumuz binlerce yıl akıp gidecek. Tüm hedeflerimiz gerçekleşecek. İşte bütün bunlar için; Tarihin önünde, ecdadımızın huzurunda, şehitlerimizin şahitliğinde Allah'a and olsun ki davamızı 2023'e, 2053'e, 2071'e taşıyacağız" Erdoğan salondakileri ayağa kaldırarak söylediklerini tekrarlattı. Erdoğan şunları söyledi: Şimdi hep birlikte tekrar edelim; Yemin olsun yolumuzdan dönmeyiz. Yemin olsun hedeflerimizden vazgeçmeyiz. Yemin olsun kardeşliğimize halel getirmeyiz. Rabbim davamızı, birliğimizi, ahdimizi aziz; yolumuzu açık eylesin..." AKP'li Cumhurbaşkanı Erdoğan, AKP İstanbul 6. Olağan Kongresi öncesi Sinan Erdem Spor Salonu önünde kendisini bekleyenlere de seslendi.  Erdoğan özetle şunları söyledi: Bugün seçim manifestomuzu açıklayacağız. İnşallah başkanlık sisteminin geleceğini ortaya koyacağız. Manifestoyla kalmayacağız. İnşallah ardından da seçim beyannamemizde neler yaptık neler yapacağız. Bunları açıklayacağız. Zaten biliyorsunuz. Ama bir de yapacaklarımız var. Bunları da inanıyorum ki merak ediyorsunuz. Bunları bilmenizde fayda var diye düşünüyorum. 24 Haziran'da Türkiyede yeni bir dönemin başlangıcını hep beraber gerçekleştireceğiz. İstanbul'da il teşkilatımız bir kan değişikliğine gidiyor. 6. kongre ile yeni bir yönetim iş başına geliyor. Yeni yönetimle 24 Haziran'a hazırlanacağız. Kardeşlerim unutmayın İstanbul Türkiye'dir. İstanbul'da Türkiye'de ne ararsan hepsi var. Bizi bölmek isteyenlere en büyük şamarı 24 Haziran'da vuracağız. Zira bizi bölemeyecekler. Topraklarımızı parçalayamayacaklar. Bazıları bölme gayretine girdiler. Cudi'de, Gabar'da F16 olduk, tepelerine, tepelerine indik. Şu anda 4415 terörist etkisiz hale getirildi. Bu millete yan bakana affımız yok. Bundan sonra da aynen yola devam. Her türlü oyunu oynadılar. Bu millet kutlu bir millet. Yeter ki birliğimizi beraberliğimizi koruyalım. İnşallah 24 Haziran ülkemiz, milletimiz için hayırlı olacak.
Önceki gün hayatını kaybeden İzmir Çiğli Belediye Başkanı Ensari Bulut için ilk tören Küçük Çiğli semtindeki Ehl-i Beyt İnanç Eğitim ve Kültür Derneği bünyesindeki cemevinde düzenlendi.  Törene Bulut’un eşi Ester Bulut, CHP Genel Sekreteri Önder Sav, CHP Genel Başkan Yardımcıları Bihlun Tamaylıgil, Yılmaz Ateş ve çok sayıda kişi katıldı.  Ensari Bulut'un cenazesi, cemevinde Alevi Dedesi Seyit Kamer tarafından kıldırılan cenaze namazının ardından kortej eşliğinde Çiğli Belediyesine götürüldü.  Cenaze, Çiğli Belediyesi önünde alkışlarla ve belediye binasından çiçek yaprakları atılarak karşılandı.  Bulut'un cenazesi, Çiğli Evka-2 semtindeki evinin önünden geçirilerek götürüldüğü Doğançay Mezarlığı'nda toprağa verildi.  Yaşamı mücadele içinde geçen ve 5 kez ölümle burun buruna gelen Ensari Bulut, 12 Eylül 1980 askeri müdahalesinden üç gün önce siyanürlü kurşunla vurulmuştu. Cezaevine giren Bulut'un ameliyatı, 3 ay sonra yapılmıştı.  Gaziemir'de 1987 yılında bir aracın kendisine çarpması sonucu ağır yaralanan Bulut, tedavisinin ardından iyileşmişti.  Bulut, 1992 yılında yakalandığı akciğer kanserinden, bir yıl sonra kurtuldu.  Ege Üniversitesi Tıp Fakültesinde 2003 yılında yaptırdığı rutin kontroller sırasında kolon kanserine yakalandığını öğrenen Bulut, 2004 yılında yerel seçimleri kazanarak Çiğli Belediye Başkanı seçildi. Bu arada kolon kanserinin karaciğerine sıçradığını öğrendi. 4 Ocak 2005'te gerçekleştirilen ameliyatla karaciğerinin bir bölümü alındı. Kolan kanseri de tedavi sonucu iyileşti.  Bulut, 16 Eylül 2005'te yaptırdığı kanser taramasında vücudunda tek bir kanserli hücre kalmadığını öğrendi, yaşadıklarından sonra tekrar kansere yakalanmamak için cep telefonu bile kullanmadı.  Ancak son dönemde yeniden karaciğer kanserine yakalanan Bulut, bu hastalığın tedavisiyle uğraşıyordu.
1905 Galatasaraylı Yönetici ve İş Adamları Derneği (GSYİAD) tarafından düzenlenen "Sarı Kırmızı Kareler" fotoğraf yarışması sonuçlandı. Galatasaray Kulübüne bağlı faaliyet gösteren spor branşlarında çekilen fotoğrafların değerlendirildiği ve ilk 3 sırayı alan karalerin yanı sıra, mansiyon ödülüne layık görülen 9 fotoğrafın yeni yıl takviminde kullanılacağı yarışmanın ödül töreni, Türk Telekom Arena'da gerçekleştirildi. Törende, Galatasaray Kulübü Başkanı Dursun Özbek, yönetim kurulu üyesi İsmail Sarıkaya ve 1905 GSYİAD Başkanı Metin Öztürk ile yarışmanın sponsorluğunu üstlenen Doğa Sigorta'nın genel müdürü Nihat Kırmızı da hazır bulundu. Dereceye giren foto muhabirlerine plaket ile para ödüllerini, Dursun Özbek, İsmail Sarıkaya, Metin Öztürk ve Nihat Kırmızı takdim etti. Öte yandan, törende kısa bir konuşma yapan Galatasaray Kulübü Başkanı Özbek, dereceye giren foto muhabirlerini tebrik ederken, Doğa Sigorta Genel Müdürü Nihat Kırmızı'ya yönelik olarak esprili bir şekilde, "Bu sponsorluk yetmez. Galatasaray'ın içinde yer almak istiyorsanız, daha fazla faaliyete katkı vermeniz gerekiyor." ifadelerini kullandı. Özbek ayrıca, yeni dönem bütçesinin hazırlığı içinde olduklarına da dikkati çekerek, 1905 GSYİAD'ın her zamanki gibi katkılarını artırarak sürdürmesini beklediklerini vurguladı. Organizasyonun sonunda, dereceye giren foto muhabirleriyle birlikte toplu görüntü verilip, fotoğraf çektirildi.
Dünyanın en kalabalık tarayıcı oyunu Ogame Türkiye'de yasaklandı.  Ogame.com.tr'ye bugün bağlanan kullanıcılar "T.C. Kartal Fikri ve Sınai Haklar Hukuk Mahkemesinin 16.02.2010 tarih ve 2010/44 D.İş sayılı kararı gereği erişime engellenmiştir." yazısıyla karşılaştılar. Yaklaşık 60 ayrı oyunda 600 bine yakın oyuncunun oynadığı Ogame.com.tr 6 yıldır hizmet veriyordu. Yasaklama kararı, bir isim hakkı davası yüzünden gerçekleşti. Türkiye'de Ogama ismini daha önce Türk Patent Enstitüsü nezdinde tescil ettiren Neva Bilgi İşlem Ve Danışmanlık şirketinin başvurusu üzerine mahkeme erişim engeli uygulama kararı aldı. Oyunun yapımcısı Gameforge, bu yasağın ardından Ogame Türkiye'de tüm kullanıcılara "saldırı yasağı" uyguladı. Böylece oyuna bağlanamayıp filolarını savunmayacak kullanıcıların filoları bu yasaktan en az seviyede etkilenecek.
İsrail Cumhurbaşkanı Şimon Peres, ülkesinin savaşın eşiğinde olduğu İran'a barış mesajı gönderdi. Peres, iki halkın birbirine düşman olmaması gerektiğini söyledi.  İsrail Parlamentosu Knesset'in 63. kuruluş yıl dönümünde parlamentoda konuşan Peres, ''Bizler düşman doğmadık, düşmanlar gibi yaşamamıza gerek yok'' ifadelerini kullandı.  ''Tarihi mirasımızı düşmanlık bayrağının gölgesi altında bırakmayın'' diyen Peres, İran halkının savaş ve çatışmayı değil barış ve dostluğu arzulayan duyarlı bir halk olduğunu kaydetti.
Yabancı Dil Sınavı (YDS) üniversite rektörlüklerinin bulunduğu bazı illerde gerçekleştirildi.  YDS'ye, 14 Haziran 2009 Pazar günü ÖSS'ye giren adaylardan yaklaşık 32 bini katıldı.  Sınav, 09.30'da başladı ve adaylara 150 dakika süre verildi.  Almanca, Fransızca ve İngilizce olarak yapılan sınavda, adaylara kelime ve dil bilgisi, Türkçe'den yabancı dile, yabancı dilden Türkçe'ye çeviri ve okuduğunu anlama ile ilgili sorular yöneltildi.  YDS sonuçları, ÖSS ile açıklanacak.
Pfizer firması kanser hastaları için 'kişiye özel' ilaç üretti.  Yeni ilaç kemoterapi ilaçlarının aksine tüm hücrelere değil yalnızca sorunlu hücrelere etki ediyor.  Konuyla ilgili açıklama yapan, Pfizer Global Araştırma ve Geliştirme Diagnostik Birimi Başkanı ve İdari Direktörü Dr. Hakan Şakül, üretilen ilacın ABD, Hindistan, Kore, Japonya ve İsrail'de kullanıldığını, Türkiye'de ise ruhsat almak için önümüzdeki günlerde başvurularını yapacaklarını bildirdi.  
 
 'Kemoterapide verdiğiniz ilaç tüm vücuda hitap ediyor ve sorun olan hücrelere gitmek yerine tüm hücreleri etkiliyor. Bizim ürettiğimiz kişiye özel ilaç ise tüm hücreleri değil, sadece sorunlu hücrelere etki ettiği için çok daha az yan etkisi oluyor. Etkinliği ise artıyor. Tabii ki hiç yan etkisi yok diyemeyiz ama bu ilacın yan etkilerinin yok edilebilir olduğunu söyleyebilirim.''  İlacın, hiç sigara içmemiş veya çok az içip bıraktıktan sonra akciğer kanseri hastası olanların tedavisinde kullanıldığını belirten Şakül, ''Bu gruba geleneksel şekilde tedavi yapıldığı takdirde, tedaviye yanıt verme oranı yaklaşık yüzde 10 iken, bizim yaptığımız birinci ve ikinci fazdaki araştırma sonuçlarına yaklaşık yüzde 60-61 oranında yanıt verildi'' dedi.  İlacı kullanabilecek hasta sayısının tüm dünyada her yıl 40 bin civarında arttığını dile getiren Şakül, ''Aslında küçük bir gruptan bahsediyoruz ama ilacın bu küçük gruptaki etkinliğinin oldukça yüksek olduğunu söyleyebilirim'' diye konuştu.
Londra merkezli Suriye İnsan Hakları Gözlemevi'nden yapılan açıklamada, Suriye'nin başkenti Şam'da Mazra bölgesinde Rus Büyükelçiliği ile Baas Partisi Genel Merkezi arasındaki güvenlik noktasında bomba yüklü bir araçla saldırı düzenlendiği belirtildi.  Saldırıda çoğu sivil en az 53 kişinin hayatını kaybettiği, 200'den fazla kişinin de yaralandığı ifade edildi.  Uluslararası haber ajansları, saldırının 3 bomba yüklü araçla gerçekleştirildiğini iddia etti. Olayın yaşandığı Mazra bölgesindeki güvenlik noktasında birden çok patlamanın duyulduğu belirtildi.  Suriye devlet haber ajansı SANA, saldırıda onlarca kişinin hayatını kaybettiğini ve ağır maddi hasar meydana geldiğini duyurdu.  Suriye televizyonları, kurbanlar arasında çocukların da bulunduğunu belirtiyor.  Rusya ve Arap Birliği'nin Esad rejimi ile muhalifler arasında doğrudan görüşmeler için aracılık yapacağını açıklamasından bir gün sonra saldırının gerçekleşmesi dikkat çekti.  Rusya Dışişleri Bakanı Sergey Lavrov, Suriye'deki iç savaşı "çıkmaz sokak" olarak tanımlamış ve hiç kimseye yarar getirmeyeceğini belirtmişti.
ÖSYM'nin internet sitesinde yer alan açıklamaya göre, Öğrenci Seçme ve Yerleştirme Sistemi (2015-ÖSYS) başvuru işlemini yaptığı halde Yükseköğretime Geçiş Sınavı (YGS) veya sınavsız geçiş başvuru ücretini, bugün yatırmayan adayların, işlemleri tamamlanmamış olacak. Bu adayların başvuruları işleme alınmayacak. Sınava giriş belgesi düzenlenmeyecek bu adaylar, sınava giremeyecek. Adaylar, sınav veya sınavsız geçiş başvuru ücretini, bankalardan mesai saati bitimine, ÖSYM'nin internet sayfasında yer alan "ödemeler" alanından ise saat 23.59'a kadar ödeyebilecek.
Devlete 1 milyon liranın üzerinde vergi borcu olan 5 bin 779 kişi ve kuruluş bulunuyor. Listede sadece ilk 100'de yer alan kişi ve kuruluşların borcu ve cezası 11,1 milyar lirayı aşıyor.  Gelir İdaresi Başkanlığı'nın verilerinden yapılan derlemeye göre, 30 Haziran 2011 tarihi itibariyle 1 milyon lirayı aşan vergi ve cezalar listesinin başında 659 milyar 350 milyon 476 lira ile İmar Bankası eski Genel Müdürü Hilmi Başaran bulunuyor. Bunu, ayrı ayrı 497 milyon 958 bin 913 liralık borç ile Mustafa Akar, Bahattin Uzan ve Yeşim Öztürk izliyor.  Sıralamada daha İmar Bankası Offshore Ltd ile bankanın diğer şubelerine ait vergi borçları bulunuyor.  1 milyon liranın üzerinde vergi borcu ve cezası bulunan kişiler arasında Varlık Barışı uygulamasının ünlü ismi Ali Türkan 160,2 milyon liralık borç ile yerini alıyor. Türkan, Varlık Barışı'nda 5.2 milyar lira getireceğini beyan ederek gündeme oturmuştu.  Kepez Elektrik A.Ş'nin de 124,8 milyon liralık vergi borcu listede yer alıyor.  Listede Bahattin Uzan, Kemal Uzan, Yavuz Uzan, Korkmaz Yiğit, Erol Aksoy'un yanı sıra çok sayıda petrol, tekstil, inşaat, medya ve turizm şirketi de görülüyor. Listede ilk 100'de yer alan kişi ve kuruluşların toplam vergi borcu ve cezalarının tutarı 11 milyar 145 milyon 631 bin 349,42 TL düzeyinde.  Bu arada, Gelir İdaresi Başkanlığının listesinde çok sayıda spor kulübü de yer alıyor.  Buna göre, Adana Spor Faaliyetleri A.Ş'nin 6 milyon 301 bin 355 lira, Vanspor Tesis İşletmeleri Ticaret A.Ş'nin 5 milyon 366 bin 806 lira, Malatya Spor Kulubünün 4 milyon 493 bin 999 lira, Erzurum Spor Klubü Başkanlığının 2 milyon 187 bin 853, Yenibosna Spor Klubü Derneği 1 milyon 606 bin 368 lira, Kartal Spor Kulubü Derneği'nin de 1 milyon 28 bin 909 liralık borcu bulunuyor.  Diğer yandan, Tarım İşletmeleri Genel Müdürlüğünün yaklaşık 12 milyon liralık, Köy-Tür Ege Entegre Tavukçuluk Sanayi ve Ticaret A.Ş'nin yaklaşık 10 milyon liralık, Kiler Alışveriş Hizmetleri Gıda San. ve Tic A.Ş'nin 2 milyon 878 bin 672 lira, Mudurnu Tavukçuluk'un 1 milyon 594 bin 149 lira borcu bulunuyor.  Listede borçlu kuruluşlar arasında belediyeler ve bağlı işletmeler de dikkati çekiyor.  Listede 15'inci sırada yer alan Marmaris Belediyesi, Armutalan Belediyesi, İçmeler Belediyesi ve Beldibi Belediyesinin üyesi olduğu Marmaris Çevre Koruma Altyapı Tesislerini Yapma ve İşletme Birliğinin (T.C Mariç-Belbir Mar Maris) borcu 173 milyon 423 bin 582,96 lira olarak hesaplanırken, belediyeler arasında 54,8 milyon liralık borçla Şanlıurfa Belediye Başkanlığı (68'inci sırada) başı çekiyor.  Gebze Belediye Başkanlığı bunu 28,5 milyon lira ile izlerken, Kadirli Belediye Başkanlığının 9,7 milyon lira, Kozluk belediye Başkanlığının 4,6 milyon lira, Çayırova Belediye Başkanlığının 4,3 milyon liralık borcu bulunuyor.
Ankara istikametinde seyir halinde olan Şahin Uzun idaresindeki kamyona, Eyüp mevkisindeki Akşemseddin Viyadüğü çıkışında, sürücüsünün kimliği ve plakası belirlenemeyen bir otomobil arkadan çarptı. Sürücünün direksiyon hakimiyetini kaybetmesiyle kamyon, bariyerlere çarptıktan sonra devrildi. Kazada, kamyon kasasındaki yolcular, yola savruldu. Sürücü Şahin Uzun, olay yerinde yaşamını yitirdi. Kamyondaki yolculardan aralarında çocukların da olduğu 10 kişi yaralandı. Yaralılar, ambulanslarla çevredeki hastanelere kaldırıldı. Kaza yerine gelen sürücü Uzun'un yakınları sinir krizi geçirdi. Kaza nedeniyle TEM Otoyolu'nun Ankara istikametinde uzun araç kuyrukları oluştu. Araçların kaldırılmasıyla trafik normale döndü. Polis, kamyona çarpan otomobilin sürücüsünün yakalanması için çalışma başlattı. Kamyondakilerin, Avcılar'dan Ümraniye'ye piknik yapmaya gittiği öğrenildi.
Bursa'da bir sokak röportajında "kafa keseceğim" diyen ve bu görüntüleri sosyal medyada yer alınca tepki çeken Suriye uyruklu şüpheli adliyeye sevk edildi. Bursa Kent Meydanı civarında bir sokak röportajındaki sözlerinin sosyal medyada tepki görmesi üzerine gözaltına alınan A.A.F'nin emniyetteki işlemleri tamamlandı.  Şüpheli, sağlık kontrollerinin ardından adliyeye getirildi.  Suriye uyruklu A.A.F. hakkında Bursa Cumhuriyet Başsavcılığınca soruşturma başlatılmış, şüpheli 26 Mayıs'ta emniyet güçleri tarafından gözaltına alınmıştı.
Apple'ın yeni mobil işletim sistemi iOS 11 iPhone ve iPad kullanıcılarının beğenisine 19 Eylül'de sunuldu. Milyonlarca kullanıcının beğenisine sunulan iOS 11 için şikayetler ise şimdiden gelmeye başladı. iOS 11 ile birlikte gelen sorunlara Home tuşu gecikmesi de eklendi. Yeni iOS'u performans testine sokan teknoloji siteleri iOS 11 yüklü iPhone'larda home tuşunun eski sürümlere oranla daha geç tepki verdiğini saptadı. Ancak bu iOS 11 ile ilgili dile getirilen ilk sorun değil. Wandera isimli Mobil güvenlik firması tarafından yapılan araştırmaya göre yeni işletim sistemi iOS 11'in önceki versiyona göre iki kattan fazla pil tüketimine sebep olduğu ortaya çıkmıştı.
Bingöl'de "Kanserde Erken Tanı" konferansında konuşan Doç. Dr. Fatin Rüştü Polat, meme kanseri ve karaciğer kanseri tedavisinde iyi durumda olduklarını fakat mide kanserinde kırmızı çizgide olunduğunu söyledi. İHA'da yer alan habere göre; Bingöl Üniversitesi, kuruluşunun 10. yıl dönümü etkinlikleri kapsamında "Kanserde Erken Tanı" konferansı düzenlendi. Namık Kemal Üniversitesi Tıp Fakültesi Genel Cerrahi Anabilim Dalı Öğretim Üyesi Doç. Dr. Fatin Rüştü Polat konferansta kanser hakkında bilgi verdi. Gerçekleştirilen programın üniversitenin sağlıkla ilgili alanda yaptığı ilk program olduğunu aktaran Bingöl Üniversite Rektörü Prof. Dr. İbrahim Çapak, "Biz, niceliğe değil niteliğe bakıyoruz. Bizim için nitelik önemlidir. Bingöl'de yapılacak çok şey var, ancak bu da ilgi ve alaka ile ilgilidir" dedi. Kanserin kontrolsüz bir hücre çoğalması olduğunu dile getiren Doç.Dr. Fatin Rüştü Polat, kanserin artık hayatın bir parçası olduğunu ve henüz tedavisinde bir çözüm bulunmadığını ifade etti. Erken tanı ile beraber hastalıklı hücreyi alabildiklerini ancak kökten yok etmenin mümkün olmadığını vurgulayan Doç.Dr. Polat, "Bir milyar gen içinde bozuk bir geni arıyoruz. Doğru hekim, doğru teşhis, doğru tedavi doğru sonuç verir. Erken tanı ile beraber hastalık çok düşük maliyetle tedavi edilebilindiği gibi hastayı kurtarmada yüksek oluyor. Erken tanı ülke ekonomisine de büyük katkılar yapar. Aynı zamanda hastanın ömrüne de ömür katar. Hekimi bilgi ve ahlaken yetiştirebilirsek hastayı da doğru bilgilendiririz. Erken tanı ile kanserli organı koruyabiliyoruz. Meme kanseri ve karaciğer kanserinde iyi durumdayız fakat mide kanserinde kırmızı çizgideyiz. Bu da beslenme kültürü ile alakalı bir durumdur" diye konuştu. Meme kanseri hakkında bilgi veren Polat, şöyle konuştu: "Meme kanserinde erken tanı koymada çok iyi durumdayız. Kadınlarda doğum sayısını artırarak, en az üç-dört doğum yaptırarak ve kadınları stresten koruyarak bu tür kanserle mücadele edebiliriz. Kadınların sadece doğum yapmaları yetmez aynı zamanda kadınları emzirme yoluyla bu tür kanserden korumak mümkündür. Çünkü kadınlar emzirince memelerini dinlendirmiş olurlar. Kadınlar, el ile kendilerini muayene edebilirler ve 40 yaşına kadar üç yılda bir, 40 yaşından sonra yılda bir kez genel cerrahi kontrolüne gitmeleri gerekir. Bu sayede mamografi ile erken tanı konulabilinir. Sonuç olarak erken tanı ile beraber yaşam kalitesini artırıyoruz ve ölümü öteliyoruz."
İSTANBUL - Boş gebelik, gebelik kesesi içinde embriyonun olması gereken haftada görülmemesi demek. Halk arasında su gebeliği, tıp dilinde de anembriyonik gebelik olarak adlandırılan durumu, Kadın Hastalıkları ve Doğum Uzmanı Op. Dr. Yasemin Yakut, “Gebelik kesesi var ama içinde embriyo görülmüyorsa boş gebelik tanısı alır. Boş gebelik belirtileri ile normal gebelik belirtileri aynıdır” diye açıklıyor. Boş gebelikte bazı vakalarda kahverengi lekelenme tarzında kanamalar ortaya çıktığını belirten ve boş gebeliğin tekrarlama eğiliminin olmadığını söyleyen Yakut, “Boş gebelik mevcut gebeliğe özgü bir durumdur. Sadece bu gebelikte yumurta ya da sperm hücresinin kalite bozukluğundan kaynaklanır. Anne ve babada kalıcı bir genetik problem yok ise tekrarlamaz. Bazı durumlarda kromozal bir bozukluktan ileri gelebilir. Boş gebeliğin tedavisi kürtaj yapılması yani bu boş gebeliğin tıbbi olarak tahliye edilmesi ile gerçekleştirilir. Müdahale sonrası bir adet kanamasından sonra hemen hamile kalınabilir” diyor. Op. Dr. Yasemin Yakut, dış gebelik hakkında ise şu bilgileri veriyor: “Kadın döllenme hücresi yumurta ile erkek dölleme hücresi sperm yumurtalık kanalı dediğimiz tubaların 1/3 uterusa yakın kısmında bir araya gelir ve bölünerek çoğalır. Bu çoğalma esnasında aynı zamanda kendi etrafında rotasyon yaparak, yuvarlanarak rahim içine ulaşır ve orada büyümeye başlar. Sağlıklı bir gebelikte böyledir. Ancak tubalarda herhangi bir sorun var ise bu gebelik materyali yuvarlanarak yoluna devam edemez ve tubada kalıp büyümeye devam eder. Ancak tubanı yapısı rahim içindeki kavite dediğimiz özel boşluk gibi gebeliğin büyümesine uygun bir ortam değildir. Gebelik materyali bir süre sonra burada tubanın yapısını bozar, kanamaya neden olur. İşte bu duruma dış gebelik (ektopik gebelik) denir. Dış gebeliğin yaklaşık %80’ni tubalardadır. Daha az olasılıkla karın içinde, yumurtanın üzerinde ve servikal kanalda da olabilir.” Dış gebeliğin erken döneminde de gebeliğin ilk belirtileri olduğunu, takip eden günlerde vajinal kanma ve kasık ağrısı yaptığını belirten Dr. Yakut, dış gebeliğin tedavisi hakkında ise şunları söylüyor:  “Adet rötarı, vajinal kanama, şiddetli kasık ve karın ağrısı şikayeti olan gebede muayenede ele gelen kitle (tubal gebeliğin olduğu tarafta kitle) saptanırsa hekim mutlaka dış gebelikten şüphelenir. Esas tanı ultrasonografi ile teyit edilir. Beta HCG denilen kanda gebelik testinin değerleri istenilen düzeyde yükselmemektedir. Gidişatı iyi olacak rahim içi gelişecek bir gebelikte Beta HCG dediğimiz gebeliğe özel hormonun kan değerleri iki günde bir iki katına çıkar. Oysa dış gebelikte bu değer beklenen şekilde yükselme göstermez. Boş gebelikte tedavi şekli rahmin içindeki embriyo içermeyen gebelik kesesi materyallerinin kürtaj ile sonlandırılması iken dış gebelikte tedavi metodu çoğunlukla ameliyatlarla olur.”
Sırbistan ekibi Kızılyıldız ile Rusya temsilcisi CSKA Moskova'nın golsüz berabere kaldığı maçla başlayan son 32 turunda yarın 15 karşılaşma oynanacak. Avrupa futbolunun kulüpler düzeyindeki iki numaralı organizasyonunda, rövanşları 21-22 Şubat'ta yapılacak ilk maçların programı (TSİ) şöyle: 19.00 Astana (Kazakistan) - Sporting Lizbon (Portekiz) 21.00 Olympique Marsilya (Fransa) - Braga (Portekiz) 21.00 Östersunds (İsveç) - Arsenal (İngiltere) 21.00 Ludogorets (Bulgaristan) - Milan (İtalya) 21.00 Real Sociedad (İspanya) - Salzburg (Avusturya) 21.00 Spartak Moskova (Rusya) - Athletic Bilbao (İspanya) 21.00 Nice (Fransa) - Lokomotiv Moskova (Rusya) 21.00 Borussia Dortmund (Almanya) - Atalanta (İtalya) 23.05 FCSB (Romanya) - Lazio (İtalya) 23.05 Partizan (Sırbistan) - Viktoria Plzen (Çekya) 23.05 Olympique Lyon (Fransa) - Villarreal (İspanya) 23.05 Napoli (İtalya) - Leipzig (Almanya) 23.05 Celtic (İskoçya) - Zenit (Rusya) 23.05 AEK (Yunanistan) - Dinamo Kiev (Ukrayna) 23.05 Kopenhag (Danimarka) - Atletico Madrid (İspanya)
Türkiye'nin en büyük sosyal yaralarından biri olan 'çocuk gelinler'in yüzde 72'sinin rızası olmadan evlendirildiği, yüzde 30'undan fazlasının ise eşini daha önce hiç görmemiş olduğu belirtildi.  Diyarbakır Büyükşehir Belediyesi Kadın Sorunlarını Araştırma ve Uygulama Merkezi'nce yapılan araştırma 'çocuk gelinler'le ilgili çarpıcı sonuçlar ortaya koydu.  Merkez, 7 ay süren araştırmasında 300 kadınla yüz yüze görüştü.  Yüzde 73'ü okur yazar olmayan ve çoğunluğu yeşil kart sahibi olan kadınlarla tek tek evlerinde yapılan görüşmeler ortalama 45 dakika sürdü.  Anket formunda; kadınların demografik bilgileri, evlilik kararı, evliliğin gerçekleşmesi, çocuklar, yaşanan sorunlar ve sorunlarla başa çıkma stratejileri, aile içi ve kadına yönelik şiddet, gelecek beklenti ve kaygıları, 'çocuk gelin'e ilişkin düşünceleri, tutumları ve önerilerine yönelik sorular yer aldı.  Araştırmada, 'çocuk gelinler'in yüzde 91'inin kardeş sayısının 9 ve üzerinde olduğu tespiti yer aldı. Araştırmaya katılan psikologlardan Serap Çapraz, bu durumu "Çocuk gelin olgusuna kalabalık ailelerde, yoksul ailelerde ve eğitim düzeyi düşük ailelerde daha yüksek oranda karşılaşıldığını gösteriyor. Evlendirilme sebeplerinden biri de 'evden bir boğaz daha eksilir' düşüncesi" şeklinde yorumladı.  'Çocuk gelinler'in başlarından geçen ilginç olaylara da yer verilen araştırmaya katılan kadınlardan birinin "İlk gece hastanelik oldum. O, 70 yaşındaydı ben 13 yaşındaydım. Ona çocuklarıyla birlikte ben de baba diyordum daha sonra kumam beni uyararak, ismiyle hitap etmemi istedi fakat bunu yapamayınca 'şişşt' diye seslenmek zorunda kaldım" şeklindeki sözlerinin 'çocuk gelinler'in durumunu en iyi anlatan örneklerden biri olduğu belirtildi.
Hollanda'nın Rotterdam kentindeki sanat müzesindan (Kunsthal) 2012 yılında çalınan ünlü İspanyol ressam Pablo Picasso'ya ait "Tête d'Arlequin" adlı tablonun Romanya'da bulunduğu belirtildi. Hollanda Televizyonu'na (NOS) göre resim, Hollanda'nın Bükreş Büyükelçiliği rezidansında Romanya Savcılığı tarafından, Hollanda Büyükelçisi Stella Ronner'e teslim edilecek. Polis, resmin gerçekten Tête d'Arlequin olup olmadığı konusundaki araştırmalara devam ediyor. Piacasso tarafından yapılan resim, Rotterdam'daki Kunsthal'dan 6 yıl önce diğer 6 tablo ile birlikte çalınmıştı. Çalınan eserlerin bir kısmının yakıldığı belirlenmişti. Picasso çalışmasına, Hollanda'da yaşayan ve soygunla ilgili gelişmeleri kaleme alan Romanyalı yazar Mira Feticu'ya gelen isimsiz bir ihbar mektubu sayesinde ulaşıldı. Feticu'nun, 2012 yılında meydana gelen sanat müzesi soygununa ilişkin yazdığı roman Romence'ye çevrilerek, geçtiğimiz günlerde yayımlandı. Basında çıkan tanırım yazılarının ardından 10 gün önce Mira Feticu'ya imzasız bir mektup geldi. Mektupta, 6 yıl önce Rotterdam'da çalınan Picasso tablosunun Romanya'da Greci köyündeki bir ağacın altında gömülü olduğu yazıyordu. Frank Westerman adlı Hollandalı arkadaşı ile Romanya'ya giden Feticu, mektupta tarif edilen yerde, ağacın altında gömülü bir plastik dosya içinde Picasso resmini buldular. Greci köyünün, 6 yıl önceki hırsızlık olayına karışan kişilerden birinin yaşadığı yere çok yakın. Polis, mektubu kimin yazdığını araştırıyor.
ABD'nin Afganistan ve Pakistan'da kullandığı insansız hava araçlarına (İHA) benzer bir pilotsuz uçak, Satürn'ün en büyük uydusu Titan'ı keşfetmekte bilim adamlarına yardımcı olacak. ABD'nin Idaho Üniversitesi'nde tasarımı yapılan ve "Aviatr" adı verilen proje 715 milyon dolara mal olacak.  Sadece 120 kilo ağırlığındaki insansız araç, kalın ve bulutlu atmosferinden dolayı bilim adamlarını heyecanlandıran Titan'ın yüzeyinin üç boyutlu fotoğraflarını çekmek üzere tasarlandı. Daily Mail gazetesinin haberine göre, plütonyum ile çalışan uçak, görevinin sonunda yüzey ısısı sıfırın altında 178 derece civarında olan Titan'ın kumullarına iniş yapmaya çalışacak. Titan çekim gücünün göreceli olarak düşük ve atmosferinin kalın olmasından, ağır bir uçaktan daha uzun süre havada kalması beklenen Aviatr'ın, istenen irtifaya erişebilmesinden ötürü bu Satürn'ün uydusunun keşfinde bir balondan daha uygun olduğu düşünülüyor. Titan keşif uçağı, Dünya'ya görüntü geçerken süzülerek enerji tasarrufunda bulunacak.
Samsun Büyükşehir Belediyesi'nce Batıpark'ta yapılan Amazon Köyü'ne Amazon kadınlarının heykelleri yerleştirilmeye başlandı.  Yaklaşık 2 bin 500 metrekarelik Amazon köyüne yerleştirilen Amazon kadın heykelleri için gerçek saç, protez göz, deri görünümü veren özel silikon madde kullanıldığı belirtildi.  Savaşçı Amazon kadınlarının heykellerini yapan Adil Çelik, efsaneye göre Amazon kadınlarının 3 bin yıl önce yaşamış bir kavimin üyeleri olduğunu söyledi.  Savaşçı kadınlarının herkesin tanıması gerektiğini belirten Çelik, şöyle konuştu:  ''Amazon köyünde görsel ve sanatsal çalışmalar yaparak efsane savaşçı kadınların yaşamlarını anlatmaya çalışıyoruz. Böyle bir çalışmanın dünyada ilk kez çalışıldığını sanıyorum. Heykellere dokunduğunuzda sanki insana dokunduğunuzun hissini alabilirsiniz. Özel bir silikon kullanıldı. Amazon kadınlarına birebir benzer bir şekilde yapıldı. Heykel yapılışında yaklaşık 3 bin yıl önce yaşamış insanların kemik yapılarını esas aldık. Hiç bir çalışmamızda abartı yok. Çünkü Amazonların çok iri yapılı olduğu anlatılır. Ama yapılan araştırmalarda günümüz insanından çok fazla farkı olmadığı anlaşıldı. Bizde bunu baz alarak böyle bir çalışma yaptık.''  Çelik, Amazon kadınlarının üzerine deri elbiseler diktiklerini ve 3 bin yıl önce Amazonların uygulamış olduğu dikiş tekniğini kullandıklarını da ifade etti.  Hazırlanan Amazon köyüne biri Amazon kraliçesi olmak üzere toplam 24 adet Amazon kadını heykelini yerleştirmeyi planladıklarını kaydeden Çelik, ''Heykellerimizi yaklaşık 1.5 yıl içinde tamamladık. Şuan 6 heykeli köyü yerleştirdik. Köy içinde yapılan çalışmaların tamamen bitmesi halinde bütün heykellerimizi yerleştireceğiz'' diye konuştu.
Çankırı'da otomobilin şarampole devrilmesi sonucu 4 kardeşten 3'ü öldü, biri ağır yaralandı. Gümüşhane'den İstanbul'a giden Birol Altuntaş (28) idaresindeki otomobil, Ilgaz-Çerkeş karayolunun Atkaracalar mevkisinde şarampole devrildi. Kazada sürücü ile araçtaki ağabeyleri Erol (34) ve Engin Altuntaş (38) hayatını kaybetti. Ağır yaralanan sürücünün kardeşi Şenol Altuntaş (24), 112 Acil Servis ekibince Çankırı Devlet Hastanesine kaldırıldı. Kazada hayatını kaybeden 3 kardeşin cenazeleri, Atkaracalar Devlet Hastanesi morguna kaldırıldı.
YSK kararlarına göre, 16 Şubat 2017'de başlayan halk oylamasında, TRT ile özel radyo ve televizyon kuruluşlarının, halk oylamasının başlangıç tarihi olan 16 Şubat 2017 tarihinden oy verme gününün bitimine kadar yapacakları yayınlarda, 2954 sayılı TRT Kanunu'nun 5. maddesinde öngörülen genel yayın esasları ile 6112 sayılı Kanun'un 8. maddesinde yer alan yayın hizmet ilkelerine uymaları gerekecek. Tarafsızlık, gerçeklik ve doğruluk ilkelerine uygun davranmakla yükümlü radyo ve televizyon kuruluşları ile yazılı, sözlü ve görsel basın, tek yönlü, taraf tutan yayınlar yapamayacak. Bu kuruluşlar, yayınlarında demokratik kurallar çerçevesinde siyasi partiler arasında fırsat eşitliğini sağlamak zorunda olacak. Siyasi partilerin halk oylaması sürecinde görüşlerinin eşitlik, serbestlik, dürüstlük ilkelerine uygun bir şekilde yansıtılması için gerekli katılımın sağlanması, bu konudaki girişimlerini ve sonucunu yayınlarında açıkça ilan ederek kamuoyuna duyurması gerekecek. Yayınlarında adalet ve tarafsızlığa, kanunlara uygun davranmak zorunluluğu bulunan kuruluşlar, ırk, cinsiyet, sosyal sınıf veya dini inançları da esas alarak yayın yapamayacaklar. Siyasi partilerin, radyo ve televizyon kanalları ile yazılı, sözlü ve görsel basında yapacakları propagandalarda, Türkçe'nin yanı sıra farklı dil ve lehçeler de kullanılabilecek. Herhangi bir yayının bant yayım olarak internet ortamında propaganda yasaklarına aykırılık içerecek şekilde yayını halinde, tüm dünyadan izlenmesi mümkün olduğundan, bu yayma erişimi engelleme kararı verme ve gereği için erişim sağlayıcılarına bildirme görevi, itirazın yapıldığı yer ilçe seçim kurulu başkanlığına ait olacak. Siyasi partiler, oy verme gününden önceki 24 saate kadar olan sürede radyo ve televizyonlarda birlikte veya ayrı ayrı açık oturum, röportaj, panel gibi programlara katılarak görüşlerini açıklayabilecekler. Siyasi partilerin açık veya kapalı yer toplantıları, radyo ve televizyonlarda canlı olarak yayınlanabilecek. Halk oylaması sürecinde, özel tanıtıcı programlar (ulusa sesleniş, millete hizmet yolunda ve benzeri konuşmalar) banttan veya canlı olarak yayınlanamayacak. Siyasi partiler, propaganda süresinin sona ermesine kadar, yazılı basında ilan ve reklam yoluyla veya internet sitesi açarak sözlü, yazılı veya görüntülü propaganda yapabilecekler. Vatandaşların, elektronik posta adreslerine, taşınabilir veya sabit telefonlarına sesli, görüntülü veya yazılı mesaj gönderilemeyecek. Ancak siyasi partiler kendi üyelerine sesli, görüntülü veya yazılı mesajları her zaman gönderebilecek. Oy verme gününden önceki 10 günlük sürede, yazılı, sözlü ve görsel basın ve yayın araçları ile kamuoyu araştırmaları, anketler, tahminler, bilgi ve iletişim telefonları yoluyla mini referandum gibi adlarla vatandaşın oyunu etkileyecek biçimde yayın ve herhangi bir surette dağıtım yapılamayacak. Bu sürenin dışında yapılacak yayınların, tarafsızlık, gerçeklik ve doğruluk ilkelerine uygun olmasına, kamuoyu araştırmaları ve anketlerin yayınlanması sırasında, araştırmanın hangi kuruluş tarafından yapıldığının, denek sayısının, araştırmanın kim tarafından finanse edildiğinin açıklanması zorunlu olacak. TRT ile ulusal düzeyde yayın yapan bütün özel radyo ve televizyon kanalları ayrım gözetilmeden izlenerek yayın ilkelerine aykırılığının tespiti halinde düzenlenecek raporlar, halk oylaması sürecinde RTÜK tarafından değerlendirilip, her haftanın perşembe günleri saat 17.00'ye kadar Yüksek Seçim Kurulu Başkanlığına sunulması gerekecek. Haftalık yayınlanan programların, bir sonraki haftadaki yayını takip edilerek raporlanması gerekecek. Yerel düzeyde yayın yapan radyo ve televizyon kanallarının yayın ilkelerine aykırılığının tespiti halinde ise RTÜK tarafından düzenlenecek raporların, yayın kuruluşunun merkezinin bulunduğu yer ilçe seçim kurulu başkanlığına bekletilmeden gönderilmesi gerekecek. SİYASİ REKLAMLARA YÖNELİK KARAR Öte yandan, medya hizmet sağlayıcıları, halk oylamasının başlangıç tarihi olan 16 Şubat 2017 tarihinden oy verme gününden önceki 24 saate kadar (14 Nisan 2017 Cuma günü, saat 24.00) olan sürede siyasi reklam yayınlayabilecekler. Siyasi partilerin siyasi reklamlarında Türkçe'nin yanı sıra farklı dil ve lehçeler de kullanılabilecek. Siyasi partilerin verecekleri siyasi reklamlarda, Türk Bayrağı ve dini ibareler kullanılamayacak. Medya hizmet sağlayıcılarının, bu görevi yerine getirirken demokratik toplum düzeni gereklerine uygun bir seçim yapılabilmesi için, partilere siyasi reklam tahsisi yaparken tarafsızlık, gerçeklik ve doğruluk ilkelerine uygun hizmet sunmaları gerekecek. Siyasi reklam yayınlarının 6112 sayılı Radyo ve Televizyonların Kuruluş ve Yayın Hizmetleri Hakkında Kanun'un 8. maddesi ile Ticari Reklam ve Haksız Ticari Uygulamalar Yönetmeliği'nin 5 ve 7. maddelerinde yer alan yayın hizmeti ilkelerine uygun olması gerekecek. Aynı reklam kuşağında, birden çok partinin siyasi reklam yayınlanmasını istemesi halinde, istekliler arasında kura çekilerek o reklam kuşağında yayınlanacak siyasi reklamlar tespit edilecek, yayın dışında kalanlara ise istek halinde bir sonraki reklam kuşağında yayınlanması için öncelik verilecek. Medya hizmet sağlayıcıları, yayınlayacakları siyasi reklamlarda, 6112 sayılı Radyo ve Televizyonların Kuruluş ve Yayın Hizmetleri Hakkında Kanun'un 10. maddesi hükmünde yer alan esaslara tabi olacak ve reklamlardan ayrı olarak siyasi reklam kuşağı düzenleyemeyecek. Bir medya hizmet sağlayıcısında yayınlanacak siyasi reklamların ücreti, siyasi partilere göre değişkenlik göstermeyecek. Halk oylamasının başlangıç tarihi olan 16 Şubat 2017'den yayın yasaklarının başlayacağı oy verme gününden önceki son 24 saate kadar (14 Nisan 2017 Cuma günü saat 24.00) olan sürede medya hizmet sağlayıcıları tarafından yayınlanacak siyasi reklamların Yüksek Seçim Kurulunun kararları doğrultusunda RTÜK tarafından izlenmesi, denetlenmesi ve değerlendirilmesi gerekecek. TRT ile ulusal düzeyde yayın yapan bütün özel radyo ve televizyon kanalları ayrım gözetilmeden izlenerek siyasi reklam yayın ilkelerine aykırılığın tespiti halinde düzenlenecek raporlar, halk oylaması dönemi içerisinde RTÜK tarafından değerlendirilip, her haftanın perşembe günleri saat 17.00’ye kadar, Yüksek Seçim Kurulu Başkanlığına sunulacak. Yerel düzeyde yayın yapan radyo ve televizyon kanallarının siyasi reklam yayın ilkelerine aykırılığının tespiti halinde, RTÜK tarafından düzenlenecek raporların, yayın kuruluşunun merkezinin bulunduğu yer ilçe seçim kurulu başkanlığına bekletilmeden gönderilecek. YSK, ayrıca, ulusal düzeyde yayın yapan özel televizyon ve radyoları belirledi. YSK'nın kararında, 298 sayılı Seçimlerin Temel Hükümleri ve Seçmen Kütükleri Hakkında Kanun'un Kurula bu konuda yetki verdiği belirtildi. Radyo ve Televizyonların Kuruluş ve Yayın Hizmetleri Hakkında Kanun'un 3. maddesinde, "bölgesel yayın", "ulusal yayın" ve "yerel yayın" tanımlarının yapıldığı anımsatılan kararda, yayının yapıldığı yer kavramından, yayın yönetim ve merkezinin bulunduğu yerin anlaşılması gerektiği belirtildi. Kararda, bu ölçütlere göre Türkiye'de ve Türkiye'ye yönelik ülke çapında Türkçe yayın yapan özel televizyonlar ve radyolar şöyle sıralandı: "Show TV, Haber Türk, CNN Türk, Kanal D, Kanal 7, Fox, TV Net, NTV, Star TV, ATV, 24, Flash TV, Ulusal Kanal, Kültürtürk TV, Koza, Manisa Medya TV, Akit TV, Abant TV, TV 5, TV 19, 360 TV, TV 79, Bahartürk, Ülke TV, Kanal 28, Kanal Fırat, Pamukkale, Diyar TV, Kanal B, Yurt TV, (Artı)1, Em TV, GTV, Haberaks, Hilal TV, 38 Kent TV, Bitlis TV, FM TV, Kaçkar Yıldız, Aksu TV, T Türkiyem, Kanal Çay, Kanal Yalova, Vizyon Türk TV, Karadeniz TV, TV 6, Kudüs TV, Bengü Türk TV, Mavi Karadeniz TV, TV Kayseri, Kanal 3, Meltem TV, Mesaj, TV 1, Karadeniz Türk, NTV Avrupa, 4 Eylül TV, Rumeli TV, Adana TV, Cem TV, Ege Türk, Eurostar, Kanal T, Tek Rumeli TV, Akdeniz TV, Kanal Tek, TGRT Haber, a2, Ulusal 1, Kanal Urfa, Uzay Haber, A9, Medine, Dost TV, Yasin TV, KRT, Rehber, Halk TV, Yeni Kocaeli TV, E Haber, A Haber, TV 41, Mercan TV, S, Line TV, Kanal 16, BRTV, K 15, Kanal 56, Çay TV, ÇRT, Deha TV, Edessa TV, RTV 23, ER, Kanal F, Gaziantep Olay TV, Gelişim TV, HRT Akdeniz, AKRT, Kanal 32, Kanal 33, TV A, Beyaz TV, Ekim TV, Kanal 26, Demokrat TV, Kanal 42, Sivas SRT, Eskişehir Süper TV (ES TV), TV 52, Olay TV, Kanal G28, Bursa TV, Kanal 58, Anadoluda Vuslat, Vizyon 58, AS TV, MSBC Kanal 2000, Ton TV, Kanal V, DRT Denizli, Kanal 68, Zile TV, Ege TV, Kon TV, Kanal A, Kadırga TV, Kanal 5, Köy TV, Kaçkar TV,Best FM, Radyo D, Moral FM, Radyo 7, İstanbul FM, Uhud FM, Semerkand Radyo, Show Radyo, TGRT FM, Radyo A Haber, NTV Radyo." YURT İÇİ İLE YURT DIŞI SEÇMEN KÜTÜĞÜNÜN GÜNCELLEŞTİRİLMESİ YSK, ayrıca halk oylamasında yurt içi ile yurt dışı seçmen kütüğünün güncelleştirilmesi usul ve esaslarını da belirledi. Buna göre, halk oylaması için güncelleştirme yapmak amacıyla askıya çıkarılacak muhtarlık bölgesi askı listeleri; Seçmen Kütüğü Genel Müdürlüğünce Adres Kayıt Sisteminden alınan, Türkiye'de ikamet eden ve seçmen niteliğini taşıyan kişilere ait kayıtlar, gerekli işlemler yapıldıktan ve seçmen kütüğüne dönüştürüldükten sonra askıya çıkarılan listeler olacak. Yurt içi seçmen kütüğü, muhtarlık bölgesi askı listeleri 18 Şubat 2017 Cumartesi saat 08.00'de askıya çıkarılacak, 26 Şubat 2017 Pazar saat 17.00'de askıdan indirilecek. Yerleşim yeri değişikliği nedeniyle seçim çevresi değişen ilçe seçim kurullarınca, güncelleştirme ve muhtarlık bölgesi askı listelerinin düzenlenmesi ile sandıkların numaralandırılması işlemleri yeni durum esas alınarak yapılacak. Yurt Dışı Seçmen Kütüğü, Seçmen Kütüğü Genel Müdürlüğünce, Nüfus ve Vatandaşlık İşleri Genel Müdürlüğünün adres kayıt sisteminden alınan, yurt dışında yerleşik ve seçmen niteliğini taşıyan kişilere ait kayıtlar, gerekli işlemler yapıldıktan ve seçmen kütüğüne dönüştürüldükten sonra dış temsilcilik görev çevresi esas alınarak Yurt Dışı Seçmen Kütüğü haline getirilen listeler olacak. Yurt Dışı Seçmen Kütüğü, 18 Şubat 2017 Cumartesi Türkiye saati ile saat 08.00'de "www.ysk.gov.tr" adresinde ilan edilecek, 26 Şubat 2017 Pazar Türkiye saati ile saat 17.00'de ilan sona erdirilecek. YSK'nın halk oylamasına ilişkin aldığı kararlar, Adalet Bakanlığı, İçişleri Bakanlığı,Dışişleri Bakanlığı, Nüfus ve Vatandaşlık İşleri Genel Müdürlüğü, duyuru için Türkiye Radyo Televizyon Kurumu ile seçime katılma yeterliğine sahip siyasi parti genel başkanlıklarına da gönderilecek.
Edirne'de 5 ay önce darbe girişimi soruşturması kapsamında 40 kişi hakkında gözaltı kararı çıkarıldı. Yapılan operasyonda, 15 kişi gözaltına alınırken, 25 kişi adreslerinde bulunamadı. İşlemlerinin ardından adliyeye sevk edilen 15 şüpheli tutuklanarak cezaevine konuldu.  Şüpheliler hakkında Edirne 2’nci Ağır Ceza Mahkemesi’nde açılan davanın ilki bugün görüldü. Duruşmasına tutuklu 15 sanığın yanı sıra avukatları ile yakınları katıldı. Sanıkların kalabalık olması nedeniyle duruşma, 2’nci Ağır Ceza Mahkeme salonu yerine adliyenin konferans salonunda görüldü. Cezaevi ring aracıyla adliye binasının arka kapısından içeri alınan sanıkların duruşması sabah 10.00’da başladı. Polis ve jandarma ekipleri duruşmanın yapıldığı konferans salonunda ve adliyede gün boyu geniş güvenlik önlemleri aldı. Edirne 2’nci Mahkemesi Başkanı hakim Tayyip Özdurmaz, 189 sayfalık iddianameden 15 tutuklu sanık hakkındaki suçlamaları okudu. Sanıklar ilk savunmalarında birbirine benzer ifadelerle suçlamaları kabul etmedi. Bürokratlardan sorumlu olduğunu ve sohbet hocalığı yaptığı öne sürülen eski Fatih Koleji okul müdürü sanık Nidai Kıraç, hiçbir "terör örgütüne üye" olmadığını söyledi. Okulların Milli Eğitim Müdürlüğü’nce denetlendiğini anlatan Kıran, “Eğer terör örgütü üyesi sayılacaksam, 17-25 Aralık’tan sonra okulun açık kalmasına izin verenlerin de bu mahkeme salonunda olması gerekiyordu. Ben vatanını, milletini seven biriyim. Bu iddiaları kesinlikle kabul etmiyorum. Somut deliller olmadan tutuklandım ve 5 aydır da tutukluyum. Okul müdürü olduğum için herkes beni tanıdığından, herkes benim adımı vermiş, tahliyemi istiyorum” dedi. Sanıklardan Erdoğan Duman da suçlamaları kabul etmeyerek, "silahlı terör örgütü üyesi" olmakla suçlanmanın çok ağır olduğunu söyledi. Duman, “Hayatımda çakı bile taşımadım, şimdi silahlı terör örgütüne üye olmakla suçlanıyorum. Çalıştığım şirketin yıllar sonra bir terör örgütü sayılacağını bilemezdim, ben şirkette sigortalı çalışan biriyim. Bu suçlamaların hiçbirini kabul etmiyorum” şeklinde kendisini savundu.  Sanık Bülent Cihangir de denetime açık kurumlarda çalıştığını ve "silahlı bir terör örgütüne" üye olmasının mümkün olmadığını söyledi. Şiddet ve cebir içeren herhangi bir eylemde kesinlikle yer almadığını savunan Cihangir, “Yurt müdürü olarak şirkette çalıştım ve bu kurumlar sürekli denetlendi. Eğer suçsa onların, buna izin verenlerin de bu mahkemede yargılanmaları gerekiyordu” diye konuştu.  İddianamede sohbet hocalığı yaptığı öne sürülen Halil İbrahim Karadeniz de savunmasında bir katil gibi kelepçe takılmasının son derece ağır olduğunu ifade ederek, “Sohbet hocalığı yaptığım iftiradır, bir katil gibi kollarıma kelepçe takılıyor. Ben terör örgütü üyesi değilim. 17-25 Aralık’tan sonra bu yapıya gönül bağım kalmamıştır” dedi. Diğer sanıklar da ilk savunmalarında benzeri ifadeler kullanarak suçlamaları kabul etmedi. Birçoğu, terör örgütü üyesi olmakla suçlanmasına karşın silahı sadece askerdeyken ellerine aldıklarını, terör örgütü üyesi olmakla suçlanmanın çok ağır olduğunu, üye oldukları dernek, vakıf gibi kurumların devlet tarafından denetlendiğini ifade etti. Sabah 10.00’da başlayan duruşma, akşam 21.00 sıralarında tamamlandı. Avukatların tahliye talepleri üzerine 2’nci Ağır Ceza Mahkemesi Başkanı Tayyip Özdurmaz, duruşmaya kısa bir ara verdikten sonra 15 sanığın tutukluluk halinin devamına karar verildiğini açıkladı. İlk duruşmanın ardından 7 tutuklu sanık kaldıkları Edirne Yüksek Güvenlikli F Tipi Cezaevi’ne 8 tutuklu ise Tekirdağ F Tipi Yüksek Güvenlikli F Tipi Cezaevine götürüldü.  Edirne’de "FETÖ/PDY" yönelik açılan ilk davada 15 tutuklu sanığın yanı sıra soruşturma döneminde firar eden ve haklarında yakalama kararı bulunan 25 şüpheli daha yer alıyor. Mahkeme firarda olan sanıklar için yakalama kararının devamına karar verirken, iddianamenin bir numaralı sanığı ise Fethullah Gülen.  Edirne 2’nci Ağır Ceza Mahkemesi’nde görülmeye başlanan davada sanıklar hakkında T"ürkiye Cumhuriyeti hükümetini ortadan kaldırmaya veya görevini yapmasını engellemeye teşebbüs etme" suçundan ağışlaştırılmış müebbet hapis, "silahlı terör örgütüne üye olma" suçundan 5 yıldan 10 yıla kadar, "terörizmin finansmanının önlenmesi hakkındaki kanuna muhalefet" suçundan 5 yıldan 10 yıla kadar, "dini inanç ve duygularının istismarı" suretiyle dolandırıcılık suçundan ise 2 yıldan 7 yıla kadar hapis istemiyle cezalandırılmaları isteniyor.
Başbakan Recep Tayyip Erdoğan, TBMM'deki 2010 Bütçe görüşmelerinde muhalefetin eleştirilerine hükümet adına yanıt verdi. Başbakan Erdoğan, özetle şunları söyledi:  ''Sayın Baykal, Reşadiye saldırısını PKK'nın gerçekleştirdiğini söyleyemediğimizi, spekülasyon ürettiğimizi ifade etti. Devlet yönetimi bir ciddiyet gerektirir. Devlet ve Hükümet aklına estiğini konuşmaz. Tespitlerini yapmadan, delillerini bulmadan konuşmaz. Zira ülkede bir tane terör örgütü yok. Terör örgütünün farklı isimlerdeki terör örgütleriyle de iş birliği halinde uygulamış olduğu terör de var. Bunları tespit ederek, açıklamaktır aslolan.  Saldırıyı terör örgütü üstlenmiştir. Ve burada spekülasyonlara fırsat vermeden, terör örgütünün üstlendiği gibi bizler de aynı şekilde terör örgütünün reklamını, propagandasını yapar gibi sürekli ismini zikretmeyi de doğrusu hiçbir zaman kendi devlet ciddiyetimizle uyumlu bulmuyoruz. Reşadiye saldırısı bir provokasyondur. Evet, açılıma yönelik bir PKK provokasyonudur, milli birlik ve kardeşlik sürecine yönelik terör örgütünün bir sabotajıdır. Bunu bile saptıran bir anlayış, yanlış muhalefet tarzının somut bir örneğidir.  Biz, Türkiye'yi topyekun ayağa kaldırmanın, her alanda bir bütünlük içinde geliştirme ve kalkındırmanın gayreti içinde olduk. İlk günden itibaren üzerinde durduğumuz iki kavram vardı: Güven ve istikrar... İşte bu iktidar istikrarı sağlamıştır, güveni sağlamıştır. İşte bunu sağladığı içindir ki küresel sermaye Türkiye'ye hiçbir dönemde görülmediği kadarıyla gelmiştir. Bu rakamlarla ortadır. Eğer Türkiye'yi dolaşıyorsanız, zaten bunları görürsünüz ama burada söyleyemezsiniz. Çünkü, işinize gelmez.  Biz ne yaptık? Siz ne yaptınız Sayın Baykal, siz ne yaptınız Sayın Bahçeli? Bunu söyleyin...  Enflasyonu yüzde 30'la devraldık, şu anda enflasyon yüzde 5,5. Aradaki fark ortada. Sizlerin de içinde bulunduğu koalisyon dönemlerine bakın, üç haneli rakamı bile bu ülke enflasyonda gördü, üç haneli..." Milli Birlik ve Kardeşlik sürecinin birçok hedefi olduğunu dile getiren Erdoğan, sözlerini şöyle sürdürdü:  ''Dün ödenen yüksek faizlerin içinde terör belası önemli bir risk olarak yer alıyordu. Bugün de aynı şekilde terör, Türkiye'nin riskleri hanesinde yazılıyor. Türkiye, terör belasından kurtulduğu anda Doğu ve Güneydoğu bölgelerinde de çok ciddi bir sıçramanın olacağı açık ve net ortadadır. Muhalefetin, Milli Birlik ve Kardeşlik Sürecini desteklememesi, hatta karşısında durması işte bu açıdan da son derece önemlidir.  Düşünün, Milli Birlik ve Kardeşlik süreci... İnsan bu kavrama bile saygı duyar, saygı. Bak bu kavramı duyduğunuz zaman hopluyorsunuz. Kitabınızda kardeşlik yok, ne yapayım? Birlik yok, beraberlik yok, ne yapayım?  Biz, Türkiye'nin geleceğini düşünüyoruz. Biz, Türkiye'ye ilişkin, geleceğe ilişkin büyük umutlar taşıyoruz. İşte onun için inadına kardeşlik, inadına demokrasi, inadına Milli Birlik ve beraberlik diyoruz.''  Stalin'in ''bir kişinin olumu trajik, bir milyon kişinin ölümü istatistiktir'' sözlerini anımsatan Başbakan Erdoğan, muhalefetten gelen tepkilere ''Şaşırdın değil mi? Hakikaten ben de şaşırdım'' dedi.  Başbakan Erdoğan, ''Evet 40 bin kişi hayatını kaybetti dediğimiz zaman belki yeterince vurucu olmuyor ama ben haftalardır, aylardır, yıllardır, partimizi kurduğumuz andan beri diyorum ki, sizin hiç oğlunuz, yavrunuz öldü mü? Sizin hiç babanız, kardeşiniz öldü mü? Siz kendinizi hiçbir şehit annesinin, bir şehit babasının, evladını yitirmiş bir ananın yerine koydunuz mu? Dersim'i bir istatistik gösterge olarak görenler, kronolojide bir cümle olarak görenler, gündelik ifadelerle aşağılayanlar, kendinizi hiç Dersimli bir ananın, babanın, evladın yerine koydunuz mu?'' diye sordu.  ''Her ölüm erken ölümdür. Hele gençlerin ölümü, tahammül edilemeyecek, kendi haline bırakılamayacak, görmezden gelinemeyecek kadar acıdır, trajiktir'' diyen Erdoğan, şunları kaydetti:  ''Geldiğimiz noktada, sayın Baykal ve grubundan rica ediyorum. Kameraysa işte burada kamera var. Mikrofonsa burada mikrofon var. Geldiniz konuştunuz. Milletin izlemesini istiyorsa, millet zaten izliyor. Lütfen sonuna kadar dinleme tahammülünü gösterin, umarım yine buradan bırakıp gitmezsiniz'' diyen Başbakan Erdoğan, sözlerini şöyle sürdürdü:  Sayın Baykal tereddüt etmeden bizi gafletle, delaletle, hıyanetle suçlayacağını biliyoruz. Ama kim söylüyor bunu; SHP'nin Doğu ve Güneydoğu Raporu, yıl 1990; 'İster güvenlik güçlerimiz ve askerlerimiz olsun ister ona silah doğrultan kandırılmış gençler olsun, hepsi bizim çocuklarımızdır. Akmakta olan kan, kardeş kanıdır. Sizin değil mi? Askerle genç karşı karşıya geliyor, asker şehit ediliyor. ''  Başbakan CHP sıralarından gelen itirazlara yönelik ''İşine geldiğinde 'evet', işine gelmediğinde 'bizde bu yok'. Sayın Baykal'ı artık iyi tanıdım, akşam başka, sabah başka'' diye konuştu.  DTP'nin uç eleştirilerinin benzerini MHP'nin yaptığını belirten Erdoğan, şöyle konuştu:  ''DTP, PKK'nın muhatap alınmamasını, PKK ile müzakere yapılmamasını eleştiriyor. MHP, PKK'nın muhatap alındığını, PKK'yla müzakere edildiğini söylüyor. DTP, PKK'nın tasfiye edilmeye çalışıldığını; MHP, PKK'nın meşrulaştırılmaya çalışıldığını söylüyor. O başka, bu başka, hangisi doğru? Bizim yaptığımız doğru. DTP, PKK ve DTP'nin taleplerine sırt dönüldüğünü, ciddiye alınmadığını, devre dışı bırakıldığını; MHP, PKK ve DTP'ye taviz verildiğini söylüyor. Hangisi doğru? İki tarafın söylemleri bile, Hükümetin gerçekte ne yaptığını ve ne yapmadığını ortaya koyduğu gibi, Hükümetin ne kadar isabetli bir kararla doğru yolda olduğunu da gösteriyor. Çok ilginçtir; DTP de dağa çıkmaktan bahsediyor, MHP de dağa çıkmaktan bahsediyor. Biz ise her zaman olduğu gibi sağduyunun, birliğin, beraberliğin, kardeşliğin sesiyiz. Hepinizi buraya, Parlamentoya siyaset yapmaya çağırıyorum. Farkımız bu...Çünkü sorunun çözümü konusunda tartışılma yeri Meclistir, demokrasidir, siyasettir.  Sayın Bahçeli dün, Ankara'da partililerini topladı. 4 aydır yaptığı gibi, dün de bir kez daha bana, şahsıma, partime, Hükümetime en ağır ifadelerle, en ağır kavramlarla, kelimelerle hakaretler yağdırdı. Bunların hiçbirini üzerime almadığımı da ciddiye de almadığımı bir kez daha ifade etmek istiyorum. Ancak, es kaza televizyonlarda bu konuşmaları gören, dinleyen çocuklarımızın ruh sağlığı noktasında endişe taşıyorum. Aziz milletimizden, anne ve babalardan çocuklarını Sayın Bahçeli konuşurken televizyondan uzak tutmalarını hassasiyetle rica ediyorum.''  Muhalefetin tamamına esleniyorum; 'Terörle mücadele edilmiyor' diyerek bu ülkenin askerine, polisine, jandarmasına, korucularına haksızlık, insafsızlık ediyorsunuz. Terörle mücadelede onların şevkini siz kırıyorsunuz? Ben her zaman askerime de emniyet teşkilatına da 'Ne ihtiyacınız varsa, bunu bize söyleyin, ne gereği varsa, ihtiyacınızda A'den Z'ye bunları yapmaya hazırız' demişimdir. Her zaman bize söylenen şudur, 'Ne istediysek aldık' olmuştur.  Eğer bugün Kandil'e operasyon yapılabiliyorsa, bu iktidarımızın siyasi, diplomatik başarısıdır, 5 Kasım 2007'nin başarısıdır. Acaba bizden önceki yönetimler içerisinde, özellikle bir önceki yönetim Ankara'nın dışına çıkabildi mi? Ankara'nın dışında hangi ülkeyle oturup da bu konuları görüşebildiler? Defalarca sınır ötesi harekat yapıldı, hala yapılıyor. Hala devam ediyor. Bu konuda kararlılığımız devam edecek. Ülkemizde aynı şekilde, terör cephesi silahını bırakmadığı sürece askerimiz de polisimiz de operasyonlarına son vermeyecek, vermez. ''  Kendilerinin 81 ilin tamamında olduklarını belirterek, ''Siyasetçi olarak da varız. Ama siz 81 vilayetin kaçında varsınız? Bir hesap yapın, hesap... Sivas'tan öteye gidebiliyor musunuz? Sizin gittiğiniz yerler belli... Biz 81 vilayetin 81'inde varız. Askeriniz nerede, polisimiz nerede, AK Parti de orada'' dedi.  Erdoğan'ın konuşması sırasında muhalefet sıralarından sık sık laf atıldı. Erdoğan, ''Siz, 'Kürt kardeşimiz' bile diyemiyorsunuz, 'Kürtçe konuşan kardeşimiz' diyemiyorsunuz. Allah'ın Kürt olarak yarattığı bir insana. Kürt olduğunu söylemek bir lütuftur, bir zenginliktir. İnsanlar etnik yapı olarak doğuştan öyle doğar. Sonradan etnik kimlik kazanmazlar. Eğer bunu bilirseniz o zaman Türkiye'de farklı etnik yapılara saygının da ne olduğunu öğrenirsiniz'' diye konuştu. Erdoğan, kendisine laf atan bir milletvekiline ''Öğreniyorsun bir şeyler'' karşılığını verdi.  Erdoğan, konuşmasını şöyle sürdürdü: ''Türkiyeli olmayı, bölücülük olarak nitelendiriyorsunuz, ihanet olarak niteliyorsunuz. Türkiyeliyim demek, Türkiyeli olduğunu söylemek, niçin ihanet oluyor? 'Türkiye halkı' ifadesini kullanan Atatürk de mi bölücüydü. Türk milleti demek, Türkiye halkı demektir. Türk milleti demek, Türkiyeli olmak demektir. Daha önce de ifade ettim, Gazi Mustafa Kemal bu konuyu en güzel şekilde ortaya koymuş. Öğreneceksin, öğreneceksin. Siz, ben bu kürsüden alt kimlik, üst kimlik beyanlarını yaptığımda çıldırdınız, 'alt kimlik, üst kimlik olmaz' dediniz. Daha sonra bunları kullanmaya başladınız. Bunları da öğreneceksiniz. Tutanaklarda hepsi var.''  Erdoğan, Anayasa Mahkemesinin, DTP ile ilgili kapatma kararına da değinerek, bu konuda ''AK Parti'nin duruşunun net olduğunu'' belirtti. Erdoğan, iki temel hassasiyetleri olduğunu söyledi. Erdoğan, ''Birincisi, biz parti kapatmaya karşıyız. Cezanın tüzel kişiliklere değil, kişilere verilmesi gerektiğini düşünüyoruz'' dedi.  Bu sırada kendisine laf atan bir CHP'li milletvekiline Erdoğan, ''Edebini takın. Sandıkta gereken cevabı, zaten millet size devamlı veriyor, bundan sonra da verir. Siz bu milletten hiçbir zaman gerekli desteği alamayacaksınız, iktidar olamayacaksınız. Çünkü bu milletin Başbakanına, vatandaşına kalkıp da 'göbek kaşıyanlar' diyenler sizsiniz'' karşılığını verdi.  Başbakan Erdoğan, şunları kaydetti:  ''Halkın getirdiğini ancak halkın götürebileceğini vurguluyoruz. Ancak şunu da görmemiz gerekiyor: Dünyanın en gelişmiş ülkesinde bile şiddete, teröre destek veren, övgüde bulunan, organik ilişkide olan siyasal yapılara izin verilmez. Çünkü terör, demokrasinin düşmanıdır. Terörün yedeğinde siyaset yapmak, demokratik bir mücadele değildir, olamaz. AK Parti olarak her türlü aykırı fikrin, her türlü farklılığın siyaset ve demokrasi içinde tutulması gerektiğine, kendisini özgürce dile getirmesi gerektiğine inanıyoruz. Ancak şiddet ve terörü açıkça reddedemeyen, hukuk düzenine uyum sağlayamayan, siyasetin ve demokrasinin hassasiyetlerini gözetemeyen siyasetçilerin sorumsuzlukları sebebiyle bir ülkenin zarar görmesini, bir ülkenin imajının zedelenmesini de doğru bulmayız. Biz, siyasi hayatımız boyunca sadece milletimizden direktif aldık, sadece milletimizin çizdiği rotada yürümeye, sadece halkımızın talep ve beklentilerini yerine getirmeye çalıştık. Tüm siyasi partilere de önerimiz, yüzlerini millete çevirmeleri, milletin sesine kulak vermeleri, milletin hassasiyetlerine dikkat etmeleridir.''  Yola çıkarken nelerle karşılaşacaklarını, nasıl engeller çıkacağını, nasıl provokasyonlar, tahrikler yapılacağını göze alarak yola çıktıklarını belirten Erdoğan, ''Terör piyasasından nemalananların, bu süreci akamete uğratmak için ellerinden geleni yapacağını bilerek, ama bunlara boyun eğmemek üzere yola çıktık'' dedi.  Başbakan Erdoğan, şöyle konuştu:  ''Statüko devam edemez, gençler göz göre göre ölüme gönderilemez. Daha fazla ocağın sönmesine, daha fazla bedelin ödenmesine tahammülümüz olamaz. Biz bu meydanı teröre, terör yandaşlarına, terörün akıttığı kandan beslenenlere, vampirlere teslim etmeyeceğiz. İşte onun için inadına demokrasi, açılım, birlik kardeşlik diyoruz ve gür bir sada ile bunu haykırıyoruz.  Gençlerin ve şehitlerimizin kanı üzerinden maddi ya da manevi rant devşirenler var. Biz, bu mücadeleye başlarken, tüm bu rantçıları, çıkar çevrelerini karşımıza alarak yola çıktık. Elbette kolay olmayacak. Hortumları kesilenler elbette duvar gibi bu sürecin karşısında duracaklar. Rantlarını yitirenler elbette her türlü tahrike, provokasyona başvuracaklar. Ama biz bunları kararlılıkla yok edip yolumuza devam edeceğiz.''
NBA finallerinde Golden State Warriors, Cleveland Cavaliers'i 104-91 yenerek yedi maçlık seride 3-2 öne geçti. İlk 5 dakikada Cleveland'ın 5 top kaybı yapmasıyla Golden State, 13-7 üstünlük yakaladı. Bitime 2 dakika 54 saniye kala ise toparlanan Cleveland 17-16 öne geçerken, ilk çeyrek 22-22 berabere sonuçlandı. İkinci çeyreğe ise Cleveland hızlı başladı ve ilk 3 dakikada 31-26 üstünlük sağladı. Devreye 7 dakika 10 saniye kala 37-30 Cleveland önde olurken, 4 dakika 35 saniye kala da 42-36 üstündü. Ancak üst üste basketlerle Golden State, 44-42 öne geçerken, devreyi de 51-50 önde tamamladı. İlk yarıda Cleveland'ta LeBron James 20 sayı, 8 ribaund ve 8 asistle oynadı. Golden State'de Curry 4'te 3 üçlük isabetiyle ilk yarıda 15 sayı attı. İkinci yarının başında da skor başa baş giderken, ilk 3 dakika sonunda Cleveland 57-56 öne geçti. Çeyreğin tamamlanmasına 4 dakika 50 saniye kala skor 63-63'le geçildi. Cleveland'ın üst üste üçlükler kaçırmasına karşılık, Curry, Iguodala, Thompson'ın basketleriyle Golden State 3. çeyreği 6 sayı farkla 73-67 önde kapattı. Dördüncü çeyrekte Cleveland, Golden State'i ilk 3 dakikada 8-2'lik seriyle (75-75) yakaladı. LeBron'ın hücumda isabetsiz zorlama üçlükleriyle, Golden State son 4 dakika 50 saniye kala 86-84 önde girdi. Cleveland'ın ardından basit top kaybıyla Golden State, son 3 dakika 30 saniyede 91-84 üstünlüğünü devam ettirdi. Curry'nin üçlüğüyle Golden State farkı bitime 2 dakika 44 saniye kala çift hanelere çıkarttı: 96-86 Son bölümde Cleveland dış şutlarda isabet bulamayınca Golden State sahadan 104-91 galibiyetle ayrıldı. Cleveland'ta LeBron James 40 sayı, 14 ribaunt ve 11 asistle oynarken, Tristan Thompson 19, J. R. Smith 14 sayı üretti. Golden State'te ise Stephen Curry 37, Draymond Green 16, Andre Iguodala 14, Leandro Barbosa 13, Klay Thompson 12 sayıyla oynadı.
Yakın zamanda Samsung tarafından tanıtılan amiral gemisi modelleri Galaxy S8 ve Galaxy S8+ modellerinin hemen yanında kendi online alışveriş platformunu kullanıcıların beğenisine sundu.  Ücretsiz kargo ve 14 gün sürecinde geri gönderim desteklerine sahip online mağaza içersinde şimdilik Galaxy S8/S8+ ön siparişi aktif halde gözüküyor. Fakat yapılan açıklamaya göre Samsung, ilerleyen dönemde ürün gamına birçok yenilik ekleyerek kullanıcıların hizmetinde devam edecek.  Sonuç olarak bu tip online satış platformlarının çoğalması ile ortaya çıkan rekabet ortamı birçok kullanıcının işine yarayacak gibi gözüküyor.
Aziz Yıldırım'ın açıklamaları şöyle: "Büyük Fenerbahçeliler, Olağan Genel Kurulumuzda, camiamıza, Yargıtay kararı sonrası için verdiğimiz sözümüzün, maksat ve anlamından çıkartılmak suretiyle kulübün yönetim erkine yönelik bir zayıflatma aracına dönüştürülmüş olmasını ve bunun yaratmış olduğu vahim sonuçları dikkatle takip ediyorum. Geçtiğimiz hafta Silivri'de duruşma çıkışında ilk kez söylediğim bir hususu, bu vesile ile bir kez daha tekrar etmekte yarar görüyorum. Yargıtay kararının bu aşamadan sonra Fenerbahçe yönetim kurulu üzerinde Demokles'in kılıcı gibi durmasına artık müsaade etmeyeceğiz. Kararlarımızda ve tasarruflarımızda artık Yargıtay kararının neticesinin herhangi bir önemi kalmamıştır. Yargıtay kararı beklentisinin, bugüne kadar yönetim erki üzerinde yaratmış olduğu olumsuz baskıya son vermek, bu karar beklentisine sırtını dayayarak Fenerbahçe yönetimini zayıflatmak isteyenlerin, bu düşüncelerini gerçekleştirmeye yönelik çabalarının önüne geçmek adına bu karara varılmıştır. Çıkacak Yargıtay kararı sonrasına ilişkin olarak ise genel kurul üyelerimize vermiş olduğumuz sözümüzün gereği, Kulübümüzün menfaatlerine en uygun şekilde ve kulüp tüzüğündeki düzenlemeler çerçevesinde tarafımızca yerine getirilecektir. Bunun dışında Yönetim Kurulu'nun, demokratik olmayan yöntemlerle olağanüstü bir genel kurula gitmeyi asla kabul etmeyeceğini şahsım ve yönetim kurulu üyesi arkadaşlarım adına kesin bir dille açıklamayı bir gereklilik olarak görüyorum. Yönetim Kurulu'na çeşitli şekillerde baskı yapmak suretiyle Kulübü olağanüstü genel kurula götüreceğini düşünenlere yanlış yolda olduklarını bir kez daha hatırlatmakta yarar görüyorum. Bunun sadece Fenerbahçe'ye zarar vereceğini ve hortlatılmak istenen bu yöntemin geçmişte Fenerbahçe'ye nasıl ağır zararlar verdiğini kendilerine son bir kez daha hatırlatmak isterim. Bu yanlış yolu, kendilerine yol tutanların bilmesini isterim ki; geçmişte de bu yanlış yolu bir daha girilmemek üzere kapayan bendim, şimdi de bu yolu yeniden açmak isteyenlerin karşısında yine ben olurum. Şahsen ben, bu yöntemler ile Fenerbahçe'yi yönetmeye talip olacak bir Fenerbahçeliyi tanımıyorum, bilmiyorum. Eğer ortada bu yöntem ile Fenerbahçe'yi yönetmeye talip olan, bu yöntem ile mevcut yönetim yıkıldığında ortaya çıkacak bir başkan adayı varsa bunu da bir Fenerbahçeli olarak ben de bilmek isterim. Bu noktada tüm konsantrasyonumuz, içinde bulunduğumuz zor günlerden çıkış yollarını aramaya ve üretmeye yöneliktir. İçinde bulunduğumuz durum geçici ve dönemseldir. Asla kronik, kalıcı bir durum söz konusu değildir. Sevgili Fenerbahçeliler, Fenerbahçe'ye 3 Temmuz 2011'de kumpas kuranlar, geçtiğimiz Şubat ayı içinde yargılanmaya, yaptıkları ileri sürülen hukuksuzlukların hesabını vermeye başladılar. Kimi yaptığı hukuka aykırılığı tüm çıplaklığı ile sorgusunda ifade etti, kimileri ise biraz daha zaman kazanmak için savunmasını erteledi. Bu hukuki süreçler hem ulusal ölçekte hem de uluslararası ölçekte uzun bir müddet daha sürecek gibi gözüküyor. Bu süreçlere Fenerbahçe Spor Kulübü'nün ve bu mücadelenin gönüllü neferleri olan Fenerbahçelilerin ilgi ve alakalarının hiçbir zaman azalmayacağına inancım tamdır. Kulübün ve camianın enerjisini emen, uzun bir zamanı alacağı düşünülen bu hukuki süreçlerin takibi hususunda gönüllülerden ve profesyonellerden oluşan güçlü bir ekip oluşturulmuştur. Bu ekip önümüzdeki günlerde aralarına katılacak yeni isimlerle daha da genişleyecektir. Oluşturulan bu ekip tarafından takip edilen bu hukuki süreçler artık emin ellerdedir. Sürece ilişkin önemli açıklamalar öncelikle Kulübümüze ait iletişim mecraları üzerinden sizlerle paylaşılacaktır. 8 Mart tarihinde Dünya Kadınlar Günü ya da bir diğer adı ile Dünya Emekçi Kadınlar Günü kutlanacaktır. Ülkemizde ilk kez 1921 yılında kutlanmaya başlanan Dünya Kadınlar Günü ya da Dünya Emekçi Kadınlar Günü her yıl 8 Mart'ta kutlanan ve Birleşmiş Milletler tarafından tanımlanmış uluslararası bir gündür. Ulu önderimiz Atatürk tarafından kurulan modern Türkiye Cumhuriyetinde kadınlarımızın, bizlere göre anamız, eşimiz, bacımız olmalarının yanı sıra hayatın her alanında biz erkeklerden daha etkin ve yetkin bireylerdir. Bu düşünce ile kadına yönelik her türlü şiddeti ve eşitsizlik yaratan uygulamaları kınıyor, bunlara karşı olan mücadelelerinde tüm kadınlarımızı şahsen ve Fenerbahçe Spor Kulübü tüzel kişiliği olarak desteklediğimizi ifade etmek istiyorum. 18 Mart Çanakkale Deniz Zaferi de bu ayın önemli günlerindendir. Düşmana bağrını siper eden ecdadımız Çanakkale'de Dünya Harp tarihine altın harflerle geçen bir kahramanlık destanı yazmış, devrin en modern donanmalarını Çanakkale'de yenip, büyük bir kısmını Çanakkale'nin derin sularına gömmüştür. Bu gün de sınırlarımız içinde ve sınırlarımız ötesinde milletinin güvenliği devletinin bekası için canlarını hiçe sayan ve düşmanla amansız mücadele eden güvenlik güçlerimiz ve askerimiz tarihe altın harflerle yazılacak amansız bir savaş vermektedir. Onlara ne kadar teşekkür etsek azdır. Bu uğurda şehit olanlara Allah'tan rahmet; gazi olanlara şifa diliyor; kahraman askerlerimizin ve emniyet mensuplarımızı saygı ve şükranla anıyoruz.
30 Ağustos Zafer Bayramı Anıtkabir'de yapılan törenle başladı. Büyük Zafer'in 90. yıl dönümünde yapılan törenler bu yıl ilkler yaşandı.  Daha önce sadece askerlerin katıldığı Anıtkabir törenlerinde ilk kez siviller de vardı. Önceki yıllarda Türk Silahlı Kuvvetleri’nin komuta kademesi Atatürk'ün huzuruna çıkıp üzerinde TSK yazan çelenk bırakırken, bu yılki törende Cumhurbaşkanı Vekili Çiçek, mozoleye üzerinde "Cumhurbaşkanı" yazan kırmızı ay yıldızlı bir çelenk bıraktı. Anıtkabir'deki tören Cumhurbaşkanı Vekili ve TBMM Başkanı Cemil Çiçek, Başbakan Recep Tayyip Erdoğan, Genelkurmay Başkanı Orgeneral Necdet Özel, Anayasa Mahkemesi Başkanı Haşim Kılıç, CHP Genel Başkan Vekili Adnan Keskin, Başbakan Yardımcıları Bülent Arınç, Beşir Atalay ve Bekir Bozdağ, Danıştay Başkanı Hüseyin Karakulukçu, Yargıtay Başkanı Ali Alkan, MHP Genel Başkanı Devlet Bahçeli, kuvvet komutanları, bazı bakanlar kurulu üyeleri ve diğer devlet erkanının Aslanlı Yol'dan yürüyüşüyle başladı.  Törene kulağındaki rahatsızlık nedeniyle katılamayan Cumhurbaşkanı Abdullah Gül'e vekalet eden TBMM Başkanı Çiçek, Atatürk'ün mozolesine, üzerinde ''Cumhurbaşkanı'' yazılı kırmızı ve beyaz karanfillerden oluşan çelenk koydu. Saygı duruşunda bulunulmasının ardından İstiklal Marşı söylendi.  Daha sonra Misak-ı Milli Kulesi'ne geçen Cemil Çiçek, Anıtkabir Özel Defteri'ni imzaladı ve deftere yazdığı metni okudu. Çiçek, şunları kaydetti:  ''Aziz Atatürk, tarihimizin en önemli gurur günlerinden Büyük Zafer'in yıl dönümünde huzurunuzdayız. Büyük yokluklar içinde güçlü ordulara karşı Kurtuluş Savaşı'nda verdiğiniz mücadele milletimizin hür ve bağımsız yaşama kararlılığını tüm dünyaya bir kez daha göstermiştir. Yüce milletimiz ve kahraman ordumuzla 30 Ağustos'ta muazzam bir destan yazdınız. Bizlere bu cennet vatanı ve cumhuriyeti miras bıraktınız. Bizler bu ülkenin her karış toprağı için ne bedeller ödendiğinin bilincindeyiz. Emanetiniz güvenilir ellerdedir. Emanetinize sonsuza kadar kararlılıkla sahip çıkacağız.  Türkiye Cumhuriyeti'ni işaret ettiğiniz muasır medeniyetler seviyesinin üzerine çıkarmak için büyük gayret gösteriyoruz. Bin yıldır etle tırnak gibi ayrılmaz bir bütün olan milletimiz, birlik ve beraberliğinden aldığı güçle hedeflerine ulaşmak için var gücüyle çalışıyor. Aramıza nifak sokmak isteyenler tarihin her döneminde olduğu gibi hüsrana uğrayacaktır. Zafer Bayramı'nda millet olarak aziz hatıranız önünde saygıyla eğiliyor, size minnet duygularımızla birlikte şükranlarımızı sunuyoruz. Ruhunuz şad olsun.''  Cumhurbaşkanı Abdullah Gül de, 30 Ağustos Zafer Bayramı dolayısıyla yayımladığı mesajda, milletlerin tarihlerinde çok önemli günler bulunduğunu, Türk milletinin de Büyük Zafer ile bağımsızlık inancı, hür ve müstakil yaşama kararlılığını tüm dünyaya bir kez daha ilan ettiğini kaydetti.  Zafer Bayramı'nın Türk milleti için onur ve gurur günü olduğunu ifade eden Gül, Türkiye olarak hep birlikte kenetlenerek, bugünü kutlamanın mutluluğunu yaşarken, vatan için canını veren tüm şehitlere minnet duyduklarını, onları rahmetle ve şükranla andıklarını bildirdi.
Sedat Yıldırım hakkında Erzurum'un Oltu ilçesine atandıktan sonra ilçe halkının düzenlediği veda gecesinde yaşanan olayların ardından İçişleri Bakanlığı tarafından başlatılan soruşturmanın sona erdiği, görev yerinin de değiştirilerek, Urfa Vali Yardımcılığı görevine atandığı öğrenildi.  Uşak Valisi Özdemir Çakacak, Kaymakam Yıldırım'ın izinde olduğunu, izin dönüşü ilçeyle ilişiğini keserek yeni görev yerine gideceğini bildirdi.  İçişleri Bakanlığının Vali yardımcıları ve Kaymakamlar atamasının ardından Erzurum'un Oltu ilçesine Kaymakam olarak atanan Sedat Yıldırım için ilçenin yerel yöneticileri ve ileri gelenleri veda eğlencesi düzenlemiş, kaymakamın havuza da atıldığı eğlence kamuoyuna yansıyınca, Bakanlık kaymakam hakkında soruşturma başlatmış ve tayini geçici süreyle durdurulmuştu.
Cumhurbaşkanı Yardımcısı Fuat Oktay, depremin ardından açıklamalarda bulundu.  Oktay'ın konuşmalarından satır başları şu şekilde:  "Biz şöyle çalışıyoruz; herhangi bir en ağır, en kötü senaryoda ihtiyacımız olan toplanma alanı metrekare olarak nedir ve bu metrekare alan olarak biz ihtiyacımızı karşılayabiliyor muyuz, karşılayamıyor muyuz? 'Burası toplantı alanıdır, ilanihaye hiçbir belediye ve kurum herhangi yapılaşmaya gidemez.' Böyle bir kural yok zaten. Orası olduğu zaman bir başka alandır. Bizim için önemi olan ihtiyacın karşılanmasıdır. Yıllarca yaptığımız hazırlıkların aslında son derece ciddi bir hazırlık olduğunu, 28 çalışma grubuyla ne kadar sağlıklı bir sistem kurduğumuzu bir kez daha görmüş olduk. (Ekrem İmamoğlu'nun davet edilmediği iddiası) Toplanma alanları dahil, sürekli gündeme geldiği için ifade ediyorum. Bu çalışmaları gördük. Kendisinin de olduğu bir ortamda bu açıklamayı birlikte yaptık. Sonrasında kanal kanal dolaşıp 'Bu vardır, yoktur' tartışmasına girmek kadar anlamsız bir şey olamaz. Bugün sabahtan beri çalışıyoruz, yine aynı şekilde akşam ayrılırken, herkese davetimizi tekrarladık ve herkes burada olacak dedik. Sabah da ayrıca davet edildi. Sonrasında bakıyoruz, sosyal medyada başka şeyler dolaşıyor. Bakanlarımızın, Valimizin burada olduğu bir ortamda şehirden sorumlu arkadaşımız hem burada olmayacak, sonrasında da bunun siyasetini yapacak. Biz burada siyaset yapmıyoruz, İstanbul'daki vatandaşımızın hayatı söz konusu ise onunla ilgili hazırlıkları yapıyoruz.  İlk günden itibaren kurduğumuz sistemde son derece şeffaf olduk, tüm Türkiye ile bunu paylaştık. Web sitelerine koyduk. Toplanma alanlarının nerede olduğunu e-devlet üzerinden girdiğinizde görebilirsiniz. AFAD'a tekrar talimat verdik, toplanma alanlarını web sitesi üzerinden vatandaşlarımızın görebileceği alanlar olsun." Son derece samimi olarak tüm tarafları ilk andan itibaren davet ettik. Buna İstanbul Büyükşehir Belediyesi dahildir. İstanbul'da bilgi kirliliğinden dolayı tek bir vatandaşımızın burnu kanarsa, bilgi kirliliği oluşturanları affetmeyiz"
Cumhurbaşkanlığı tarafından Ara Güler Müzesi ile Arşiv ve Araştırma Merkezi işbirliğiyle gerçekleştirilen  , geçen yıl hayatını kaybeden foto muhabiri Ara Güler'in eserleri dünyanın önemli sanat başkentlerine taşınıyor. Nisan ayında Londra Saatchi Galeri'de düzenlenen ve büyük ilgiyle karşılanan Ara Güler Sergisi, 23 Mayıs'ta Paris'te 'de açılacak.  Saatchi Galeri'deki açılışında ziyaretçilerin girişte uzun kuyruklar oluşturduğu; The Times, Daily Mail, TimeOut, The Telegraph gibi yayınların gündemine yansıyan ve Conde Nast Traveler tarafından Londra'da gidilecek en iyi 10 etkinlik arasında gösterilen Ara Güler Sergisi,   tarihleri arasında Paris Polka Galeri'de sanatseverler ile buluşacak.  Dünyanın en iyi 7 fotoğrafçısından biri olarak gösterilen, 'Master of Leica' unvanına sahip Ara Güler'in 1950'lerde başlayan uzun kariyerine ışık tutan sergi, Paris'ten sonra sırasıyla Kyoto, New York, Roma ve Mogadişu'da gerçekleştirilecek. Ana eksenini Ara Güler'in İstanbul fotoğraflarının oluşturduğu sergide; Anadolu coğrafyasından kareler ile Jean Renoir'dan Nazım Hikmet'e, Aşık Veysel'den Salvador Dali'ye, Henri Cartier-Bresson'dan Brigitte Bardot'ya uzanan tarihi portreler seçkisi de yer alıyor. Ana sponsorluğunu Halkbank ve Ziraat Bankası, medya sponsorluğunu Sabah ve Daily Sabah gazetelerinin üstlendiği serginin resmi havayolu Türk Hava Yolları. Cumhurbaşkanı Recep Tayyip Erdoğan, sergi kitabı için kaleme aldığı önsözde ustayı şöyle anlatıyor: "Ara Güler, mesleğinde gerçek anlamda bir dünya markasıydı. Siyasi mücadeleleriyle, devlet adamlıklarıyla, fikirleriyle, sanatçılıklarıyla, insani duyarlılıklarıyla son 65 yılda dünyamızda iz bırakmış tüm önemli isimlerin onun objektifinin önünden geçmiş olması, bunun en büyük ispatıdır. 1950 yılında başladığı ve son nefesine kadar sürdürdüğü uzun meslek hayatı boyunca çektiği fotoğrafların, bugün de dünyanın dört bir yanında müzelerin, koleksiyonların, albümlerin başköşelerinde yer alıyor olmasıyla milletçe iftihar ediyoruz. Doğup büyüdüğü İstanbul'u, hayatının ve sanatının merkezine koyan Ara Güler'in serüveni, yakın tarihimizin de bir özeti gibidir. Kendisini, bağnazlıktan uzak, özgün, kuşatıcı ve üretken tarzıyla, ülkemizde gerçek sanatçı profilinin en ideal örneklerinden biri olarak daima saygıyla hatırlayacağız." Önsözü Erdoğan tarafından kaleme alınan sergi kitabı, serginin düzenlendiği her ülkede o ülkenin ana diliyle sanatseverlere ulaşacak. Nisan ayında Londra Saatchi Galeri'de açılan Ara Güler sergisi, 23 Mayıs-15 Mayıs tarihleri arasında Paris Polka Galeri'de sanatseverlerle buluşmasının ardından üçüncü durağında Avrupa sınırlarını aşarak Kyoto'nun tarihi mekânlarından Tofukuji Tapınağı'nda gerçekleştirilecek. Sergi açılışı, Japonya'da G-20 Zirvesi'nin düzenlendiği aynı günlerde, Haziran ayı sonunda yapılacak. Serginin dördüncü açılışı, yine dünya medyası ve siyasetinin 2019 yılında odaklanacağı en önemli etkinliklerden olan Birleşmiş Milletler Genel Kurulu ile aynı günlerde, Eylül sonunda New York'ta gerçekleşecek.  Kentin işlek noktalarından Smithsonian Ulusal Amerikan Yerli Müzesi'nde ziyarete açılacak olan serginin, özellikle BM için dünyanın dört bir yanından New York'a gelmiş farklı kültür ve milletlere ait geniş kitlelere ulaşması hedefleniyor. Sergi yıl sonundan itibaren Roma'da Trastevere Müzesi ve 2020'de Mogadişu'da T.C. Büyükelçiliği'nde sanatseverlerle buluşacak. Nisan 2019 - LONDRA, SAATCHI GALERİ Mayıs 2019 - PARİS, POLKA GALERİ Haziran 2019 - KYOTO, TOFUKUJİ TAPINAĞI Eylül 2019 - NEW YORK, SMITHSONIAN NMAI Ocak 2020 - ROMA, TRASTEVERE MÜZESİ Nisan 2020 - MOGADİŞU, T.C. BÜYÜKELÇİLİĞİ
Kastamonu Kültür ve Turizm Müdürlüğü ve Kastamonu Valiliğinin girişimleri sonucu kalede inceleme yapmak üzere Kastamonu'ya gelen Maden Tetkik ve Arama Genel Müdürlüğü'nden (MTA) 4 kişilik teknik ekip, sabah saatlerinde kalenin içindeki mağaraya girdi.  Jeomorfolog Cangül Acar başkanlığında jeoloji mühendisleri Koray Türk ve Fatih Şavaş ile topoğraf İsmail Kahraman'dan oluşan ekip, lazerli metre ile ölçümlerini yaparak mağara içinde bir süre ilerledi ve kalenin kuzeydoğusundaki çıkış noktasına ulaştı.  Mağaranın 3 metre genişliği, yaklaşık 4 metre de tavan yüksekliği olduğunu söyleyen ve mağara içinde bazen 10 santimetre bazen 30 santimetre yüksekliğinde basamaklar olduğunu ifade eden Türk, ''55 derece eğim var. 90 metre gittik. En sonunda odacık gibi bir yer var, girişi yukarıdan dökülen malzeme ile tıkanmış. Dar bir yer var oradan geçilebilir ama kazılması gerekir. Hava sıkıntısı yok. Merdivenlerin dışında herhangi bir kabartıya rastlamadık. Kanal gibi alt geçit gibi açılmış'' dedi.  Ekipler, yaptıkları çalışmayla kalenin içindeki mağaranın ''Kastamonu şehir merkezine, Ağlı Kalesi gibi mekanlara bağlandığı, içinde hazineler olduğu, mağaranın içinden dere geçtiği'' gibi efsaneleri de çürütmüş oldu. Kastamonu Kalesi'ndeki çalışmalara katılan Kültür ve Turizm İl Müdürü Ziver Kaplan da arkeologların kalede inceleme yapacağını belirterek, bundan sonraki sürecin daha da hızlanacağını söyledi.  Kastamonu Kalesi ve mağaranın turizme kazandırılacağını ifade eden Kaplan, mağara içindeki dehlizin sığınma, erzak taşıma ve güvenlik amacıyla kullanılmış olabileceğini söyledi.
CHP'li   Büyükşehir Belediye Başkanı  , 2019 yerel seçimleriyle ilgili kararını açıkladı. İzmir'de basın toplantısı düzenleyen Kocaoğlu, seçimlerde aday olmayacağını açıkladı. Kocaoğlu, "CHP'de değişimden yanayım, değişim fırsattır. Bunda da ısrarcıyım" diye konuştu. "Kişilerle sorunum yok" diyen Kocaoğlu, "Atadan CHP'liyim, talebim yönetimseldir" ifadesini kullandı. CHP Grup Başkanvekili Özgür Özel, Aziz Kocaoğlu’nun aday olmama kararını NTV canlı yayınında değerlendirdi.  Özel, şu ifadeleri kullandı: “Aziz Bey, CHP’nin önemli değerlerinden birisidir. İzmir’de yaptıkları ortadadır. Kendisi CHP’nin önemli bir marka değerdir. Siyasete ne gün başlayacağı, ne zaman bitireceği herkesin kendi kararıdır. Aziz Bey’in kararına saygılıyız. Siyasette zaman içinde çok şey değişebilir. İzmir’de Büyükşehir Belediye Başkanlığı yapacak çok sayıda arkadaşımız var. Bu, kişisel bir karardır. CHP’nin güç kaybı anlamına gelmez. CHP, İzmir Büyükşehir Belediye Belediye Başkanlığı’nı daha ileriye taşıyacak adaylarla yoluna devam eder. Benim için de sürpriz oldu. Genel merkezimiz bilgilendirilmiş mi henüz bilmiyorum. Aziz Bey’in kendi kararıymış, ilk kez burada gündeme getiriyormuş gibi anladım. CHP’nin gücünde bir değişiklik, türbülans beklememek lazım.” Kocaoğlu, İzmir Büyükşehir Belediye Başkanı Ahmet Piriştina'nın vefatının ardından 21 Haziran 2004 tarihinde bu göreve gelmişti. Kocaoğlu, o günden bu yana İzmir Büyükşehir Belediye Başkanlığı görevini yürütüyor.
Japon haber ajansı Kyodo'nun emniyet kaynaklarına dayandırdığı haberine göre, hastanede tedavisi devam eden bir yaralının bugün hayatını kaybetmesiyle ölü sayısı 35'e yükseldi. Polis, yangını başlattığı düşünülen 41 yaşındaki zanlı Shinji Aoba'nın tedavisine devam edildiğini, bu nedenle sorgusuna henüz başlanamadığını aktardı. Öte yandan, zanlının evinde incelemelerde bulunulduğu ve animasyon stüdyosuna ait ürünlerin de bulunduğu kanıt olabilecek bazı eşyalara el konulduğu kaydedildi.  Merkezi Uji'de yer alan ve çok sayıda anime filmi ve dizileriyle tanınan "Kyoto Animation"ın 3 katlı stüdyo binası, 18 Temmuz'da yanıcı sıvı dökülerek kundaklanmıştı.  Bazı görgü tanıkları, patlama sesleri duyduklarını ve binadan yükselen siyah duman gördüklerini ifade ederken, bir görgü tanığı da kundakçının "Ölün" diye bağırdığını söylemişti. Binada olay sırasında 70 kişi bulunuyordu. Kyoto Animation'ın üst düzey yöneticisi Hideaki Hatta, şirketine isimsiz ölüm tehditleri geldiğini belirtmişti.
Antalya Valiliği Havalimanı Mülki İdare Amirliği verilerine göre, 1 Ocak - 29 Eylül döneminde kente 12 milyon 623 bin 247 yabancı turist geldi. Geçen yıl aynı dönemde 193 ülkeden 10 milyon 793 bin 757 turist ağırlayan Antalya, bu yıl yüzde 17'lik artış yakaladı. Gelen yabancı turist sayısı 1-29 Eylül'de 2 milyon 118 bin 4 olarak kayıtlara geçti. Geçen yıl eylül ayında kente bir milyon 838 bin 279 yabancı turist gelmişti. Turistteki hareketlilik, hava trafiğinde de yoğunluk oluşturdu. Eylül ayında Antalya Havalimanı'nda dış hatlarda 10 bin 827 uçak iniş yaparken, 10 bin 842 uçak da havalandı. İç hatlarda ise 4 bin 25 uçak iniş, kalkış yaptı. Türkiye Otelciler Federasyonu (TÜROFED) Başkanı Osman Ayık, Türkiye'nin dünya turizminde parlayan ülkelerden biri olduğunu, bunda Antalya'nın etkin rol üstlendiğini söyledi. Antalya'da yıl sonu için 16 milyon yabancı turist hedefi belirlendiğini hatırlatan Ayık, bu hedefe emin adımlarla yaklaşıldığını bildirdi. Ülke genelinde de 2023 için belirlenen 70 milyon ziyaretçi sayısına beklenen tarihten önce ulaşılacağını vurgulayan Ayık, yan kaynak pazarlarda yapılan çalışmaların bunda etkili olduğunu dile getirdi. Ayık, Türkiye turizminin sadece iki ya da üç pazara bağımlı kalmaması için yoğun çalışma yürüttüklerine değinerek, şöyle konuştu: "Türkiye'de kaynak pazar olarak birkaç pazarın ağırlığı vardı. Son 10 yıllık periyotta yan pazarlarda, özellikle gelişen pazarlarda önemli çalışmalar yaptık. Yavaş yavaş da bunun meyvelerini alıyoruz, geri dönüşümler başladı. Avrupa Birliği üye ülkelerdeki artışla bunu ispatlamış olduk. Bu yıl Polonya, Çekya, Slovakya, Romanya gibi Balkan ülkelerinde önemli artışlar yaşadık. Pazar çeşitliliğini geliştirerek geleceğe daha güvenli bakan bir turizm destinasyonu haline geldik. Arzu ettiğimiz seviyelerde büyümeleri gerçekleştiriyoruz, çift haneli büyümeler devam ediyor." Ayık, Güney Kore, Çin, Japonya, Hindistan gibi pazarlarda da çalışmalar yürüttüklerini kaydetti Profesyonel Otel Yöneticileri Derneği (POYD) Başkanı Ülkay Atmaca da iyi bir turizm sezonu geçirildiğini söyledi. Antalya'nın geçen yıl 13,5 milyon civarında yabancı ağırladığını anımsatan Atmaca, "Antalya, bu yıl yabancı turist sayısında yeni bir rekora imza atacak. Geçen yılki sayıdan daha fazla turisti misafir etmiş olacak. Şu anki rakamlar turizm sektörünü sevindirdi. Yıl başında çift haneli büyümeyi ön görüyorduk, nitekim bu gerçekleşiyor." ifadesini kullandı.
Türkiye'de madde ve alkol bağımlılığı yaş sınırı 14'e kadar indi, sayıda artış var; bu verilere rağmen bu çocuklarla ilgili merkez sayısında bir değişiklik yaşanmıyor. Bu iç karartıcı verilerin yanında, 3 merkezden birinin bulunduğu İzmir’de maddi yetersizlik nedeniyle hasta kabul edilemiyor.  7 yıl önce İzmir Valiliği, Ege Üniversitesi ve İzmir Büyükşehir Belediyesi'nin işbirliğiyle kurulan merkezin, kurumlar arasında imzalanan protokol gereği, yemek, temizlik ve güvenlik hizmetleri İzmir Büyükşehir Belediyesi’ne verildi. Diğer harcamalar ile yoksul bağımlıların masraflarının, İl Sosyal Yardımlaşma Vakfı tarafından karşılanması kararlaştırıldı.  Ancak, İzmir Büyükşehir Belediyesi'nin merkeze yaptığı aylık 50 bin liralık katkı denetime takıldı. Sayıştay denetçileri tarafından yapılan incelemede, paranın amacı dışında kullanıldığı gerekçe gösterildi ve İzmir Büyükşehir Belediyesi'ne gönderilen yazıyla rehabilitasyon merkezine yapılan ödeminin durdurulması istendi. Bunun üzerine, Büyükşehir Belediyesi yılbaşında 50 bin liralık ödeneği kesti.  Temizlik, yemek ve güvenlik hizmetlerinin verilememesi üzerine çocuk ve ergen bağımlılara hizmet veren merkezin yataklı tedavi ünitesi kapatıldı. Merkezde kalanlardan birçoğu tedavileri tamamlanmadan taburcu edildi.    EGEBAM Genel Müdürü Prof.Dr. Cahide Aydın, konuyla ilgili görüşlerini şöyle açıkladı: “Kurumun işleyiçi içerisinde çok farklı kurumlar olması, maddi katkıya gereksinim duyulması nedeniyle sistemde tıkanıklıklar oldu. Yataklı tedavi gereken bir hastaya ayaklı tedavide ısrar edersek başarılı olamayız” dedi.
İSTANBUL - Beko Basketbol Ligi takımlarından Beşiktaş Cola Turka, oyun kurucu pozisyonunu Amerikalı Marque Perry ile kuvvetlendirdi. 2006-07 sezonunda Banvit’te oynayan 29 yaşındaki Perry, son olarak Ukrayna ligi takımlarından BC Donetsk’te forma giymişti.  Beşiktaş Cola Turka 21 Ocak’ta oynanan Tofaş maçının ardından yapılan doping testinde vücudunda yasaklı maddeye rastlanan Mire Chatman’ı kadro dışı bırakmıştı. Perry’nin bu boşluğu doldurması bekleniyor.  1.86 boyundaki Perry, skorer kimliğiyle ve süratiyle tanınan bir oyun kurucu. Banvit’teki sezonunda ligde 16 sayı, 4.2 ribaund ve 3.7 asist ortalamalarıyla mücadele eden Perry, daha önce Olimpiakos formasıyla Euroleague’de oynamıştı.
Bir kaşık ve bir tabak yemek verdiğinizde tüm çocuklar döke saça yemeyie çalışır, çoğu zaman başarısız olur. Ama doğuştan iki kolu da olmayan Vasilina Knutzen, diğer çocukların elleriyle yapmakta zorlandıkları şeyi ayaklarıyla yapıyor. Annesi Elmira Knutzen’in Facebook’ta paylaştığı Vasilina’nın yemek yeme videosu milyonlarca kez izlendi. Rus bebeğin yemek yeme videosunu sosyal medyadan paylaşan anne Elmira, altına “Vasilina’nın hayranlarına” yazdı. Videonun altına yazılan yorumlarda “ilham verici”, “mükemmel”, “işte zeka” gibi sözler yer aldı.
Almanya’da katıldığı özel Bonn Turnuvası’nın final maçında Bayern Münih’le karşılaşan Darüşşafaka Doğuş rakibini 87-82 yenerek şampiyon oldu. Maçtan sonra şampiyonluk kupasını Darüşşafaka Doğuş kaptanı Ender Arslan aldı. Daçka böylece hazırlık dönemindeki beşinci maçını da kazandı.  Bonn kentindeki dörtlü turnuvanın ilk maçında dün ev sahibi Telekom Bonn’u 100-58 yenen Darüşşafaka Doğuş final maçında Bayern Münih karşısına Wanamaker, Anderson, Clyburn, Moerman, Semih ilk 5’iyle başladı.  Daçka ilk 5 dakikada geriye düşmesine karşın ilk çeyreği 22-18 önde kapadı. İkinci çeyreğe 6-0’lık seriyle başlayan Daçka karşısında Bayern savunma direncini artırdı. Yine de Darüşşafaka Doğuş ilk yarıyı 41-37 üstün bitirdi. İlk yarıda Anderson 13, Wanamaker da 10 sayıyla Daçka’yı sürükleyen oyuncular oldu. İkinci yarıda Daçka kaçtı Bayern kovaladı. Darüşşafaka Doğuş üçüncü çeyrekte 60-57 öndeydi. Bayern Münih farkı 2 sayıya indirse de bitime 3 dakika kala Wanamaker’ın 3’lüğüyle Daçka farkı tekrar 8 sayıya çıkardı: 76-68. Son dakikalardaki taktik faulleri iyi değerlendiren Darüşşafaka Doğuş maçı da 87-82 kazanarak sezon kupayla başladı. Daçka’da Wanamaker 20, Clyburn 16 sayı atarken Furkan da 8 sayı 13 ribaundla galibiyette kilit rol oynadı.
Galatasaray Dergisi’nin 156’ncı sayısında UEFA Kupası’nı kazanan kadronun en önemli parçalarından biri Claudio Taffarel’le samimi açıklamalarda bulundu. Taffarel’in mesajlarından öne çıkanlar şöyle:     “Galatasaray’da oynadığım üç sene boyunca bizi başarıya götüren en önemli unsur arkadaşlıktı. Başarılı olmak istiyorsanız birbirine bağlı, destek olan, birbirini seven bir kadroya ihtiyacınız vardır. Bizim zamanımızda da inanılmaz bir arkadaşlık havası vardı takımda. Saha dışında da çok önemli bir arkadaşlığımız vardı ama en önemlisi saha içindeki yardımlaşmamızdı, çok üst düzeydi. Çok kaliteli bir ekip olduğumuzu düşünüyorum. Sadece yabancı ya da sadece yerli oyunculardan gelen bir kalite değildi bu. Bütün takımın kendine ait görevleri bulunuyordu. İleride gol kralı Hakan Şükür, hemen arkasında dünyanın en iyi ismi Hagi vardı. Kanatlarda Hasan Şaş, Ümit Davala, geriye baktığımızda inanılmaz dinamik bir orta saha Okan... Bizi yönlendiren, oynatan Suat... Defans hattında müthiş mücadele eden Bülent vardı, Ergün vardı. Herkesin mükemmel katkı sağlamasıyla adım adım kupaya ilerledik ve bu başarıyı kazandık.”    “Final mücadelesinde Henry’nin kafa vuruşu ve benim kurtarışım kesinlikle unutulmayan bir an. Şu anda Galatasaray’ın kaleci antrenörüyüm ama burada bile birisi beni yolda çevirdiğinde fotoğraf çektirmeden önce o pozisyondan bahsediyor. Ne kadar önemli bir pozisyon olduğunu taraftarın tepkileriyle daha iyi anlıyorum. Çok önemli bir dakikaydı. Bizi maça tekrardan bağlayan bir andı. Belki de kupayı almamızdaki en önemli etkenlerden biriydi. Ama diğer taraftan bakıldığında benim de görevim oydu. Bütün takım arkadaşlarımın takıma hizmet etme açısından kendilerine ait görevleri vardı, benim hizmetim de anca bu tip kurtarışlarla oluyordu. Çok önemli bir kurtarıştı evet ama ben sadece yapmam gerekeni yaptığımı düşünüyorum.”    “Hagi çok önemli bir oyuncuydu. Takımın beyni, 10 numarası. Rakibi korkutan oyuncuların başında geliyordu. Bizim için en kritik isimlerden biriydi. Oyundan atılması ister istemez hepimizi çok üzdü. Ama hiçbirimiz asla umutsuzluğa kapılmadık. Çünkü o takım öyle bir kadroydu ki sadece Hagi’den, Hakan Şükür’den, Bülent Korkmaz’dan ibaret değildi, gerçek bir takımdı. İsimler elbette çok önemliydi ama bir kişinin eksikliği takımı çökertmiyordu. Hagi çıktıktan sonra sahada oynayan tüm arkadaşlarım o gücü tekrardan ortaya koydular. Bu yüzden Hagi’nin atılmasında da, Bülent Korkmaz’ın sakatlığında da karamsarlığa hiç kapılmadık.”    “Kupayı aldığımız, kaldırdığımız anda saha içinde yaşanan o coşku, o mutluluk inanılmazdı. Ama beni en çok etkileyen, Türkiye’ye döndüğümüzde yaşadıklarımızdı. Taraftarların Taksim’de oluşturduğu coşku, bizi bekleyenler, o sevinç, o sevgi gösterileri... Böyle bir duyguyu Türkiye’ye ilk kez yaşatan ekip biz olduk ve bu yüzden de inanılmaz bir yoğunluk vardı. Hayatımda böyle bir coşku, böyle bir mutluluk hiç yaşamadım.”     “Galatasaray gibi büyük bir camianın, Galatasaray gibi büyük bir kulübün hedeflerinin her zaman büyük olması gerekiyor. Türkiye Ligi şampiyonluğu ve Türkiye Kupası başarılarıyla yetinmememiz gerekiyor. Her zaman 2000 ruhunu, o takımı örnek almalıyız. O başarı, arkadaşlık ve beraberlik sayesinde geldi. UEFA Kupası’yla da sınırlı kalmadı. Sonrasında Süper Kupa’yı kazandık, Şampiyonlar Ligi’nde çeyrek final oynadık. Çıtayı daima yükseltmeye çalıştık. Aynısını bugün de yapmalıyız. Hedefimiz hep Avrupa olmalı.”    “Abartılı plonjonlardan, gösterişe yönelik atlayışlardan hep kaçındım. Sade oynamaya çalıştım ve hep arkadaşlarıma güven aşılamak istedim. Çünkü bir takım için kaleciye güvenmek çok önemlidir. Arkadaşlarım da bana güveniyorlardı. Bunun da tek bir sırrı var: Çalışmak. Ben çok çalışkan bir kaleciydim. Hiç durmadan çalışırdım. Çünkü antrenman yaptığım zaman kendimi daha iyi hissediyordum ve bu sayede takım da daha iyi hissediyordu.”    “Bir kaleci her zaman gelişebilir, çok çalışarak performansının üzerine bir şeyler ekleyebilir. Bu tamamen kalecinin çalışmasıyla ve kişiliğiyle alakalı bir durum. Muslera da böyle bir karakter. Çalışmayı çok seviyor, her zaman daha iyi olmak istiyor ve gelişime çok açık. Uruguay’dan İtalya’ya giderek çok önemli bir adım attı. Lazio’da önemli işler başardı ve sonrasında Türkiye’ye geldi. Bence Galatasaray’a gelmesi kariyeri açısından çok doğru, çok daha büyük bir adımdı. Çok çalışkan, çok istekli bir karaktere sahip. Bu yüzden kendisini sürekli geliştiriyor. Taraftar onu çok seviyor, ona büyük güç veriyor. Kulüp yönetimi, takım arkadaşları ve bizler de öyle. O da bu güveni gördükçe daha çok çalışıyor. Benim ve Fadıl Hoca’nın da katkılarıyla iyi noktalara geldiğini düşünüyorum.”    “Taraftarımıza çok üzgün olduğumuzu belirtmek istiyorum. Hiç hak etmedikleri bir sene yaşattık onlara. Uzun zamandır galip gelemeyen bir Galatasaray var. Böyle olmamalı tabii ki. Bazı taraftarlarımız bu durumu umursamadığımızı düşünüyor olabilir. Şunu bilsinler ki öyle bir şey yok. Gerçekten burada çalışan herkes, futbolcular, hocalar, personel, hepimiz puan kayıplarında en derin şekilde üzülüyoruz. Kendi aramızda neler yapabileceğimizi, bu durumu nasıl aşabileceğimizi sürekli konuşuyor, fikir alış verişi yapıyoruz. Taraftarımıza borçlu olduğumuzun farkındayız. Bu borcumuzu da umarım seneye en iyi şekilde ödeme fırsatı buluruz. Şu an önümüzde bir Türkiye Kupası var. Ne olursa olsun, bu kadar kötü geçen bir seneden sonra Türkiye Kupası’nı almak üzüntümüzü azaltabilir. O yüzden taraftarımıza en azından bir kupa hediye etmek istiyoruz. Diğer taraftan, taraftarımız bizim 12’nci adamımız. Bundan önce yaşadığımız başarıların hepsinde taraftarımızın payı ve emeği büyük. Bu yüzden onlardan ricam, bizi hiç terk etmesinler, bırakmasınlar. Evet, iyi bir sezon geçirmedik. Ama ne olursa olsun bizim yanımızda olsunlar. Çünkü maça gidip stadı boş gördüğümüzde gerçekten büyük moral bozukluğu yaşıyoruz ve çok güç kaybediyoruz.”
Pentagon’un özel Ar-Ge birimi DARPA, robot teknolojilerini sınamak için Robotics Challenge Trials adı verilen bir yarışma düzenliyor. Dünya genelinde 17 ekibin katılacağı yarışma için Valkyrie adlı robotu hazırlayan NASA, ne kadar iddialı olduğunu gizlemedi.  1.90 boyundaki robot, çıkarılabilen kollara, sonar alıcılara, birçok kameraya ve göğsünün ortasında Tony Stark’ı anımsatan parlak bir ikona sahip. NASA, ‘mobil’ robotun tehlikeli bölgelerde arama ve kurtarma görevleri için kullanılacağını belirtti. The Verge sitesinin haberine göre, Johson Uzay Merkezi’ndeki Dextrous Robotik Laboratuvarı tarafından geliştirilen robot, zor arazilerde hareket edebilmek için tasarlandı. Güçlü bacakları bulunan Valkyrie, kafasında, vücudunda, kollarında, dizlerinde ve ayaklarında kamera bulunduruyor. Sırtındaki 2kW/s batarya bulunan dev robot, kameraları sayesinde kendisini yönlendiren mühendislere her açıdan görsel gönderiyor.  Robotun geliştirilmesinde yer alan Nicolaus Radford, ‘Valkyrie’nin rakiplerini elemek için çekici bir tasarıma sahip olduğunu ve yüzeyinin koruyucu olmasının yanı sıra elle dokunulduğunda soğuk metal hisse vermeyen yumuşak bir materyalden yapıldığını’ belirtti.  NASA’nın sadece 9 ayda inşa ettiği Valkyrie’nin ekibinde 55 kişi görev aldı. Radford, 20 Aralık’ta yarışmada özelliklerini sergileyecek robotun arama kurtarma görevlerinde başarılı olacağını ve bir ‘süper kahraman’ olacağını söyledi.
Mahkeme heyeti, tutuksuz sanıklardan Ö.Ş. ve E.A.'ya, 2'şer yıl 6'şar ay hapis cezası vererek, cezalarını erteledi. Tutuksuz 3 sanığın ise haklarında şikayet olmaması nedeniyle beraatine karar verdi. Merkez Karatay ilçesinin Çatalhüyük Mahallesi'ndeki Karatay Müftülüğü'ne bağlı yatılı erkek Kuran kursunda, 2014- 2015 yıllarında meydana geldiği ileri sürülen cinsel taciz olayı, ihbar üzerine Diyanet İşleri Başkanlığı müfettişlerinin yaptığı inceleme sonucu ortaya çıktı. Müfettişler, incelemelerinin ardından öğrencilerin el yazısıyla aldıkları dilekçeleri ve kursun yönetimine yönelik hazırladıkları soruşturma raporunu kursta gayriahlaki ilişkiler olduğunu belirterek, 4 Mayıs 2016'da Konya Cumhuriyet Başsavcılığı'na suç duyurusunda bulundu. Başsavcılıkça da soruşturma başlatılıp, iddianame hazırlandı. O dönem 11- 12 yaşlarındayken, cinsel tacize uğradığı öne sürülen 5 erkek öğrencinin ifadesi, Çocuk İzleme Merkezi'nde alındı. Erkek öğrencilere cinsel tacizde bulunduğu ileri sürülen Ö.Ş., E.A., M.V., F.S.T. ve H.E.'nin de ifadelerine başvuruldu. Şüpheli öğrencilerden S.A.'nın ise yaşamını yitirdiği saptandı. Cumhuriyet Başsavcılığı'nın iddianamesinde, o dönem 11 yaşında olan mağdur öğrencinin, Kuran kursuna 2014 yılının yaz ayında geldiğini ve 2015 yılının Eylül ayında ayrıldığını anlattığı ifadesi yer aldı. Mağdur öğrenci, kursta bulunduğu dönemde Ö.Ş., S.A. ve E.A.'nın kendisine kötülük yaptığını, mescitte tacizde bulunduğunu öne sürerken, bu olaylar nedeniyle kimseden şikayetçi olmadığını belirtti. Ö.Ş. ve E.A. da ifadelerinde, mağdur öğrenciye tacizde bulunmadıklarını ileri sürdü. O dönem 12 yaşında olan diğer mağdur öğrenci ise yaklaşık 2 yıl kursta kaldığını, kurstan ayrılmaya yakın dönemde şüphelilerden M.V.'nin, yatakhanede kendisine tacizde bulunduğunu ve bu eylemini 2- 3 kez tekrarladığını iddia etti. Mağdur öğrenci, şüphelilerden hayatını kaybeden S.A.'nın da tacizde bulunduğunu ileri sürüp, bu olaylar nedeniyle kimseden şikayetçi olmadığını belirtti. Çocuk İzleme Merkezi'ndeki görevli uzmanlarca hazırlanan raporda; mağdur öğrencinin, ifadesini verirken, çekingen ve ürkek olduğu, ailesinden korktuğu için olayları anlatmaktan çekindiği yer aldı. M.V. de savunmasında, kursta kıdemli olduğu için öğretici olarak görev yaptığını ve hiçbir öğrenciye tacizde bulunmadığını iddia etti. Aynı mağdurla ilgili şüphelilerden E.A. ve F.S.T. ise M.V. ile birlikte öğrenciye tacizde bulunduklarını itiraf etti. O dönem 11 yaşında olan diğer mağdur öğrenci de ifadesinde, kursta yaklaşık 1 yıl kaldığını ve hafızlık çalıştığını, 2 ağabeyinin kendisine 'sapıklık' yaptığını, E.A. ve S.A.'nin de tacizde bulunduğunu iddia etti. Öğrenci, bu olaylar nedeniyle kimseden şikayetçi olmadığını belirtti. E.A. da savunmasında, öğrenciye kendisiyle birlikte S.A.'nın 1 kez tacizde bulunduğunu kabul etti. O dönem 13 yaşında olan 4'üncü mağdur öğrenci de 2 yıl kursa hafızlık için devam ettiğini, E.A., S.A., Ö.Ş. ve H.E.'nin farklı zamanlarda kendisine tacizde bulunduğunu iddia etti, bu olaylar nedeniyle de kimseden şikayetçi olmadığını belirtti. Ö.Ş., suçlamaları kabul etmezken, E.A. ise savunmasında, bir gün sınıfta Ö.Ş., S.A. ve H.E. ile mağdur öğrenciyi öptüklerini itiraf etti. Şüpheli öğrencilerden H.E. de suçlamaları kabul etti. O dönem 11 yaşında olan 5'inci mağdur öğrenci de ifadesinde, 2014 yılının sonbaharı ve 2015 yılının yaz aylarında kurs binasında kaldığını ve hafızlık eğitimi aldığını, o dönemlerde S.A., Ö.Ş. ve F.S.T.'nin kendisine tacizde bulunduğunu iddia etti. Aynı öğrenci, kimseden şikayetçi olmadığını belirtti. Ö.Ş., suçlamaları kabul etmezken, F.S.T. ise suçlamaları kabul etti. Cumhuriyet Başsavcılığı'nca alınan ifadelerin ardından şüpheli öğrencilerle ilgili suça sürüklenen çocukların üzerine atılan suçları işledikleri konusunda kamu davası açılmasını gerektirecek yeterli kanıt bulunduğu belirtilerek, 5 Mayıs 2016'da hazırlanan iddianame, Konya Ağır Ceza Mahkemesi'ne sunuldu. 4'üncü Ağır Ceza Mahkemesi'nce daha sonra dava açıldı. Geçen yılın Mart ayında kapalı oturumla yapılan 3'üncü celse duruşmasına katılan mağdur öğrencilerden biri, şikayetçi olmadığını belirterek, kursta görevli hocasının yönlendirmesi sonucu cinsel istismar olayını yaşanmış gibi anlattığını ileri sürdü. Mağdur öğrenci, ifadesinde, yurtta kaldığı dönemde kendisine yönelik cinsel içerikli davranış olmadığını belirterek, ''Yurtta belletmen olarak görev yapan A. isimli hocamız, cinsel istismar olmuş gibi şeyler anlatmamızı söyledi. Ben de bunun üzerine soruşturma aşamasında S.A. ve E.A.'dan bahsettim. A. adlı hocanın neden böyle yaptığını bilmiyorum. Ben de korktuğum için söylediği şekilde hareket ettim. Bana karşı herhangi bir cinsel içerikli hareket olmadı. A. adlı hoca da yurttan ayrılmıştır" dedi. Duruşmaya katılan sanık durumdaki öğrencilerden M.V. ise kursta 1 yıl kaldığını, suçlamaları kabul etmediğini ve herhangi bir öğrenciye tacizde bulunmadığını ileri sürdü. M.V., ''Haziran 2015 tarihinden sonra 3 ay da öğretici olarak yurtta kaldım. Bu dönemde de herhangi bir olaya şahit olmadım ve duymadım. Bu olaylar dernek başkanı ile hocalar arasında anlaşmazlıklar sebebiyle ortaya atıldı'' diye konuştu. Duruşmada sanıklardan M.V. ve Ö.Ş.'nin avukatı, 2 öğrencinin de suçsuz olduğunu savundu. Sanık öğrencilerden E.A. da soruşturma aşamasında verdiği ifadede, her ne kadar suçlamaları kabul etse de mağdur öğrencilere yönelik herhangi bir cinsel eylemde bulunmadığını, suçlamaları kabul etmediğini ve önceki ifadesini baskı altında verdiğini ileri sürdü. Duruşmada söz alan F.S.T. de ifadesini değiştirmek istediğini belirterek, suçlamaları kabul etmedi. Babasını kursa zorla gönderdiğini ileri süren F.S.T., ''Ailem ve mağdur aileleri ve kurstaki hocalarım tarafından baskı altında alındım. Beni babam kursa zorla göndermişti. Bu sebeple aramız bozuktu. Hafta sonları da beni yanına zorla çalışmaya götürüyordu. Ben de ona zarar vermek ve onu üzmek amacıyla kendi kendime iftirada bulundum. Kurstan atılınca beni müftü çağırdı, 'Olayı kabullenmişsin, ceza alırsın' dedi. Ben de yapmadığım şeyleri savcılık aşamasında yapmış gibi anlattım. Amacım sadece kızmış olduğum babama zarar vermekti. Ben mahkeme aşamasında ve avukat tutulup bana durum izah edilince ciddiyeti anladım ve doğruyu söylemek istedim. Önceki savunmalarım doğru değildir" dedi. Konya 4'üncü Ağır Ceza Mahkemesi'nde yargılanan 5 sanık hakkında, mahkeme heyeti, 12 Şubat'ta kararını açıkladı. Heyet, sanıklardan Ö.Ş. ve E.A.'ya, 2'şer yıl 6'şar ay hapis cezası vererek, cezalarını erteledi. Heyet, diğer 3 sanığın ise haklarında şikayet olmaması nedeniyle beraatine karar verdi. Davaya müdahil olan Çocuk Haklarını Koruma Derneği Başkanı avukat Hakkı Ünalmış, kararı İstinaf Mahkemesi'ne taşıdıklarını söyledi.
Irak Cumhurbaşkanı Başdanışmanı Abdullatif Cemal Reşid tarafından yapılan yazılı açıklama yapıldı. Rudaw'da yer alan açıklamayı doğrudan aktarıyoruz: “
İtalya Başbakanı Silvio Berlusconi, daha önce muhalefeti kızdıran şakasını yineleyerek, yine ABD Başkanı Barack Obama ile eşi Michelle'in 'bronzluğundan' söz etti.  ABD'nin Pittsburg kentindeki G-20 Zirvesi'nden dönüşünde partisinin Milano kentindeki toplantısına giden Silvio Berlusconi, ''Sizlere birinden selam getirdim, adı şey olan bir adam, adı..., durun, bronzlaşmış biriydi: haa Barack Obama! İnanamazsınız, ama ikisi de güneşlenmek için plaja gitmiş olmalı, çünkü eşi de bronzlaşmıştı'' deyince, hükümetinin bakanları, yandaşlarının alkış sesleri duyuldu.  Berlusconi, daha sonra zirvenin önemli başlıkları ve hükümetinin eylemlerini anlattığı konuşmasına geçti.  Berlusconi, Obama'nın kasım ayında seçilmesinden birkaç gün sonraki açıklamasında, ABD Başkanı'nı, ''genç, yakışıklı ve hatta bronzlaşmış'' diye tanımlamış, muhalefet bu ''komplimanı'' ırkçı bir şaka olarak kınarken, yabancı medya kuruluşları da oyalı bir gaf olarak yansıtmıştı. Berlusconi ise, kendisini eleştirenlere ''salak'' demiş, sözlerini de ''sevgi dolu şaka'' olarak nitelemişti.
, tahkimden umduğunu bulamadı. Uyuşmazlık Çözüm Kurulu’nun 3 Mart’ta verdiği karara itiraz eden sarı-kırmızılı kulübe Türkiye Futbol Federasyonu Tahkim Kurulu’ndan da ret cevabı geldi. Sarı-kırmızılı kulüpten ayrılıp Akhisar Belediyespor’a giden ve alacakları için başvuruda bulunan   için Uyuşmazlık Çözüm Kurulu, Galatasaray’ın futbolcuya 2.9 milyon Euro ödemesine karar vermişti. Ünal Aysal dönemini örnek gösteren sarı-kırmızılı kulüp, Tahkim Kurulu’na itiraz ederek "Bir önceki yönetim, futbolcu Olcan Adın’la 1.6, 1.7, 1.8 ve 1.9 milyon Euro gibi kabul edilemez sözleşme şartlarında anlaşmıştı. Sözleşmesi feshedilen oyuncu bu parayı hak ettiğini düşünüyorsa neden Akhisar’a 250 bin euro’ya imza attı" diyerek 2 yıl için Olcan Adın’a 500 bin Euro ödenmesi gerektiğini ifade etmişti. Yapılan itiraz sonucunda konuyu gündemine alan Tahkim Kurulu, bugünkü toplantısında futbolcu Olcan Adın’ı haklı buldu. İncelenen itiraz sonucunda Galatasaray’ın itirazının reddine ve Uyuşmazlık Çözüm Kurulu’nın karanının onanmasına oybirliğiyle karar verildi. Alınan bu kararın ardından Galatasaray, Olcan Adın’a 2.9 milyon Euro ödeme yapacak.
Sosyal Güvenlik Kurumu (  ),hastaların hastaneye gidişini kontrol altında tutmak amacıyla denemelere başladığı ‘avuç içi damar izi sistemi’ için Fujitsu firmasıyla anlaştı. Yapılan hesaba göre Türkiye’de özel sektörün de dahil olduğu hastaneler, her biri 2 bin 500 dolardan satılan bu cihaz için 60 milyon dolar ödeyecek. Bunun yüzde 85’i ise en çok hastanın gittiği kamuya ait olacak.  25 milyar liralık bütçe açığı olan SGK, polikliniklerdeki mükerrer işlemlerle başkasının karnesiyle hastaneye gidenlerin önüne geçmek için hastaların ‘biyometrik’ kimliğini oluşturmaya karar verdi. SGK’nın seçtiği ve 1 Ocak 2013’te uygulamaya geçilecek avuç içi damar izinin teknolojisi, Türkiye’de sadece Fujitsu’da bulunuyor; cihazın fiyatı ise 2 bin 500 dolar. Uzmanlar, ‘parmak izi damar sistemi’ ya da bazı havaalanlarında da kullanılan retina tarama sisteminin kullanılması durumunda fiyatın altıda bire kadar düşeceğini ifade ediyor.  Örneğin, 5-6 şirketin faaliyet gösterdiği, rekabet nedeniyle de fiyatların düşük olduğu parmak damar izi teknolojisinde cihaz fiyatları 400 dolar düzeyinde. Hastanın kimliğinin ilk kez oluşturulması sırasında yapılan işlem, ortalama 5 dakika sürüyor. Çok fazla kuyruklara neden olmamak için günde 600 hasta bakan bir hastanenin bu cihazdan 10 tane alması gerektiği ifade ediliyor. Türkiye’de 2 bin civarında kamu ve özel hastaneyle tıbbi merkez bulunuyor. Buradan yola çıkılan hesaplamayla, kamu ve özel hastanelerin bu cihaza ortalama 60 milyon dolar harcayacağı öngörülüyor. Kamunun bu maliyetten alacağı pay ise, 51 milyon dolar; çünkü toplam polikliniğin yüzde 85’i kamu ve üniversite hastanelerinde bulunuyor.  Sistem SGK’ya, cihazları da satan şirket tarafından kurulduğu için tüm hastanelerin fiyatı 2 bin 500 dolar olan aynı cihazı alması gerekiyor. Günde 600 hastaya bakan, küçük bir hastanenin en az 25 bin dolar ödeyeceği sistemin altyapısının kuruluşunda şirket, SGK’dan para almadı. Yapılan ve SGK’dan bedeli alınmayan bu yatırımın, 3 milyon Euro civarında olduğu dile getiriliyor. Öte yandan Özel Hastaneler ve Sağlık Kuruluşları Derneği’nin (OHSAD),SGK’ya yazdığı ve internet sitesinde de yayınladığı mektupta, şu sözlere yer verildi: “Bu sistemle özel sektöre ciddi bir maliyet gelecek. Cihazın yıllık bakımları da ek bir ücret gerektirecek. Pratikte de istismarı önlemek zor; veznede avuç içini gösterip kayıt yaptıran hasta ile muayeneye giren hasta farklı olabilir.” Maliye Bakanı Mehmet Şimşek’in bütçe açığını açıklarken ‘kara delik’ olarak nitelendirdiği sosyal güvenlik için yılın ilk altı ayında 34.4 milyar lira kaynak aktarıldı. SGK Başkanı Fatih Acar, temmuz ayı sonunda gazetecilerle bir araya gelmiş, kurumun bu yılki bütçe açığının 25.5 milyar lira olacağını dile getirmişti. SGK’nın giderleri arasında ikinci en büyük payı, 43.3 milyar lirayla sağlık oluşturuyor.
, önceki gece saat 02.00 sularında köpeği Jun’la birlikte Arnavutköy’de sahil turuna çıktı. Eşi Can Tursan’ın üşendiği için kendisine eşlik etmediğini belirten ünlü oyuncu, “Bu sessiz saatlerde köpeğimle gezmek bana terapi gibi geliyor” diye konuştu.
ABD Dışişleri Bakanı John Kerry, Irak'a sürpriz bir ziyarette bulunuyor.  Başkent Bağdat'a giden Kerry, Irak Başbakanı Nuri el-Maliki ve diğer liderlerle bir araya geldi.  Kerry, Maliki'den, Sünni ve Kürtlerin daha fazla temsil edileceği kapsayıcı bir hükümet oluşturulmasını istedi. Kerry, Maliki'nin yeni hükümeti en geç 1 Temmuz'da açıklayacağını bildirdi.  "Irak'ın geleceği için kritik bir aşamadayız" diyen John Kerry, tüm liderlerin radikal örgütlere karşı birlikte mücadele etmesini istedi. Diplomatik kaynaklardan alınan bilgiye göre Kerry'nin, bir sonraki durağı Erbil olacak. Kerry, özel uçağıyla akşam saatlerinde Erbil'e giderek Bölgesel Kürt Yönetimi Başkanı Mesud Barzani ile görüşecek. John Kerry, Ortadoğu ziyaretinden önce, Irak Şam İslam Devleti Örgütü'nün bütün Ortadoğu için tehdit haline geldiğini söylemişti.
Rusya Devlet Başkanı Vladimir Putin ile başkent Moskova’da bir araya gelen Miller, Türk Akımı doğalgaz boru hattı projesiyle ilgili açıklamalarda bulundu. Türk Akımı’nda gereken araştırmalar ve inşaat için Türkiye’den gerekli izinlerin alındığını hatırlatan Miller, “Son gelişmeler ışığında, Türk Akımı’nda planlanan iki hat için inşaat sürecinin 2019 sonunda tamamlanabileceğini rahatlıkla söyleyebiliriz.” dedi.  Proje kapsamında inşa edilecek 15,75 milyar metreküp kapasiteli ilk hattın Türkiye pazarı için planlandığını anlatan Miller, ikinci hattın ise Avrupa’daki müşterilere doğalgaz taşımasının öngörüldüğünü belirtti. Türk Akımı doğalgaz boru hattı projesinde Türkiye ve Rusya arasındaki hükümetlerarası anlaşma 10 Ekim’de İstanbul’da imzalanmıştı. AA
HDP Sözcüsü Ayhan Bilgen, "Kafayı smokine takanlar var. Tek gündemi cumhurbaşkanlığı seçimi olan, tek gündemi 2019'da ne olacak, partimiz parlamentoda kaç milletvekiliyle temsil edilecek, derdine düşmüş olanlar var. Bu sözün sahibi aslında kendi derdini ifade ediyor, kendi smokin hesabı ya da smokini kimin giyeceğinin hesabı içerisine düşmüş" dedi. Bilgen, partisinin TBMM Grup Toplantısında, bazı milletvekillerinin cezaevinde bulunmasını eleştirerek, bunun demokratik siyaseti mahkum etmek olduğunu savundu.  HDP Diyarbakır Milletvekili İdris Balüken'in hapis cezasına çarptırıldığını hatırlatan Bilgen, barışı, demokrasiyi ve özgürlükleri savunmaktan vazgeçmeyeceklerini ifade etti. Bilgen, Diyanet İşleri Başkanlığının toplumda değerleri koruması gerektiğini dile getirdi. Kadınların sokağa çıkarak, "kimi ilahiyatçı kılıklı kişilerin ahlak dışı sözleriyle ilgili duyarlılıklarını ortaya koyduğunu" öne süren Bilgen, "Bir toplumda çürüme herkes için önemlidir, dikkate değerdir. Bu çürümeye karşı görev alsın, sorumluluk üstlensin diye 4-5 bakanlıktan daha fazla bütçeye sahip bir kurum tam da bu çürümeye hizmet eden mesajlar veriyor, açıklamalar yapıyorsa bu tuzun koktuğunu gösterir" diye konuştu.  Bilgen, 2015 verilerine göre, 10 yılda uyuşturucu kullanımının yüzde 700, uyuşturucu bağımlılığından ölümlerin ise yüzde 250 arttığını aktardı. Bilgen, Eski MHP Milletvekili Şevket Bülent Yahnici'nin yıllar önce, "Bu ülkede, Beyaz toros eskortluk yapmadan, uyuşturucu ticareti yapılamaz" dediğini belirterek, "İçişleri Bakanı ayak kırma edebiyatı yapmadan önce, yıllar önce söylenmiş bu gerçeğe dair ne düşünüyor, neyi ciddi bir tedbir olarak önüne koyma niyeti taşıyor onu paylaşması gerekiyor." değerlendirmesinde bulundu.  Bilgen, Mecliste 2 ay önce uyuşturucuyla mücadele için bir komisyon kurulduğunu ama hala komisyona üye seçilmediğine değinerek, "Her gün çocuklar ölürken 2 ay beklemenin samimiyetle, kararlılıkla bir izahı olabilir mi?" diye sordu. KHK'de yer alan, "cezaevinde tek tip kıyafet düzenlemesini" de eleştiren Bilgen, bunun bugün cezaevlerinde yaşanan olumsuz vakaların artmasına neden olacağını öne sürdü.  MHP Genel Başkanı Devlet Bahçeli'nin tek tip kıyafetle ilgili "Smokin mi giysinler." dediğini belirten Bilgen, şu görüşlere yer verdi:  "Cezaevlerindeki akademisyenlerin, gazetecilerin, siyasetçilerin smokin giymek gibi bir dertleri, beklentileri hesapları hiç olmadı. Onlar, ülkeleri için bir şeyler yapmak, ülkelerinin karşı karşıya bulunduğu tehlikeye dikkat çekmek için ellerinden gelen çabayı sarf ettiler ve onun da bedelini ödüyorlar. Ama kafayı smokine takanlar var. Tek gündemi cumhurbaşkanlığı seçimi olan, tek gündemi 2019'da ne olacak, partimiz parlamentoda kaç milletvekiliyle temsil edilecek, derdine düşmüş olanlar var. Bu sözün sahibi aslında kendi derdini ifade ediyor, kendi smokin hesabı ya da smokini kimin giyeceğinin hesabı içerisine düşmüş. Meşhur bir söz var, 'Başkaların yolunda yürüyenler iz bırakmazlar.' Bu ilişkide, ittifakta, 2019'a dair cumhurbaşkanı hesaplarında, kim kimin izinde yürüyor, bilmiyoruz ama birbirlerini çok sevdiklerini sadece arka arkaya dinlediğiniz mesajlardan anlıyorsunuz, isterlerse Katolik nikahı da kıyabilirler, bir daha ayrılmamak üzere de bir araya gelebilirler, böyle kafamızı karıştıracak, a artı b artı c gibi hesaplara da hiç gerek yok."  Bilgen, seçim barajı ve ittifaklarla ilgili ilkesel yaklaşımlarını ifade ettiklerini ve etmeye devam edeceklerini bildirdi.  "Malum siyasetçi Ferdi Tayfur'u çok seviyor ve Türkiye siyaseti de galiba bu arabesk anlayışla, bu arabesk ruh hali içinde yönetilmeye devam edecek" diyen Bilgen, Ferdi Tayfur’un bir şarkısındaki "Huzurum kalmadı fani dünyada, yapıştı canıma bir kara sevda" sözlerini paylaştı. Bilgen, "Belli ki siyasetçi kimliği, smokin, cumhurbaşkanlığı koltuğu birilerinin ruh dünyasına bir kara sevda gibi yapışmış ve bu sevdadan kurtulamadıkları için ülkenin ateşe sürüklenmesini dert etmiyorlar ve başka dertler üzerinden herkesi itham etmeye kalkıyorlar" ifadesini kullandı.   HPD Eş Genel Başkanı Selahattin Demirtaş'ın yıllar önce Cumhurbaşkanı Recep Tayyip Erdoğan'a yönelik, "İlla başkan olmak istiyorsan, devlet başkanı ol bari, devletin başkanı ol bari" dediğini hatırlatan Bilgen, bu durumun özetlendiği bir tablo ile karşı karşıya olunduğunu öne sürdü. Bahçeli'nin diğer muhalefet partilerini "beş benzemeze" benzettiğini aktaran Bilgen, "Bu ikisi birbirine çok benziyor. Demokrasi, hukuk devleti, özgürlükler, kurunun yanında yaşı da yakma konusunda birbirlerine çok benziyorlar. Bu benzerlik kendilerine hayırlı olsun" dedi. Partilerinin gündeminde seçim ittifakları değil OHAL'in bulunduğuna işaret eden Bilgen, son KHK'nın Türkiye’yi iç savaş veya darbeye sürükleyeceğini öne sürdü.  Bu uyarıyı 15 Temmuz öncesinde de yaptıklarını belirten Bilgen, birilerini silahlandırarak darbelerin önüne geçilemeyeceğini, bunun darbe girişimine neden olacağını söyledi.  Bilgen, iç savaşın da darbenin de felaket olduğunu vurgulayarak, bu handikaptan çıkmak için OHAL ile mücadele edilmesini istedi.  Taşeron düzenlemesinin KHK ile yapılmasını da eleştiren Bilgen, KHK'lerle sorun çözüyor gibi gösterilip, işçi haklarını daha geriye götüren düzenleme yapıldığını iddia etti.  OHAL'in "bir vesayet rejimi olduğunu" öne süren Bilgen, OHAL'e karşı mücadele edilmesi gerektiğini belirtti.   Dış politikanın tutarsız ve ilkesiz olduğunu öne süren Bilgen, Türkiye'nin, İran'da halkın sokağa çıkmasına İranlı yetkililerinden daha fazla tepki gösterdiğini bildirdi.  Bilgen, 15-20 yıl önce Türkiye'de "Türkiye İran olmayacak" şeklinde sloganlar atılırken, bugün İran'da "İran Türkiye olmayacak." şeklinde sloganlar atıldığını öne sürdü. Bilgen, İran'da insanların sokağa çıkmasını baştan mahkum eden bu anlayışın, Suriye'de "alternatif ordu kurmanın çabasına girdiğini" iddia etti.   Bilgen, asgari ücrette yapılan artışa değinerek, asgari ücretin açlık sınırının altında açıklandığını belirtti. Bilgen, "Daha utanç veren de hükümetin bir bakanı kalktı, asgari ücretin ne kadar iyi olduğunu anlatmak için asgari ücretle kaç sıfır araba alınır, bunun hesabını paylaştı. Arkadaşların akılları sıfır arabalarda, başka bir şeye çalışmıyor. Oysa, asgari ücretle ekmek hesabı, doğal gaz faturası, işe giderken otobüse binmeye paramız var mı, bunun hesabı yapılır. Asgari ücretli sıfır araba hesabı yapmaz, kendi ülkesine Fransız olanlar, sıfır araba hesabı üzerinden asgari ücretlinin ne kadar büyük refah içinde olduğunu rahatça söyleyebiliyor. Türkiye hukukta nasıl bir muz cumhuriyeti olmuşsa, ekonomide de zam cumhuriyeti olmuştur" diye konuştu.  HDP'nin kongre sürecine gireceğine işaret eden Bilgen, eleştiriye açık olduklarını, eleştiri ve önerileri almak için konferanslar düzenlediklerini aktardı.  Bilgen, önümüzdeki haftalarda da Türkiye'de demokrasi için "Nasıl HDP'ye ihtiyaç var." sorusunun cevabını aramak üzere toplantılar düzenleyeceklerini kaydetti.
Başbakan Binali Yıldırım, İspanya Başbakanı Mariano Rajoy'la ortak basın toplantısı düzenledi. Yıldırım, Avrupa Konseyi Parlamenterler Meclisi'nin ( ) Türkiye'deki erken seçimin ertelenmesine yönelik talebine tepki gösterdi.  Gazecilerin konuyla ilgili sorusunu yanıtlayan Yıldırım, "AKPM kendi işine baksa iyi olur. Seçimi onlar yapmayacak, Türkiye yapacak. Türkiye'de seçimler demokrasi şöleninde geçiyor. AKPM önce teröristbaşı Salih Müslüm'ü konuşturmasın" dedi. Yıldırım'ın açıklamalarından öne çıkanlar şöyle: "Karşılıklı yatırımlar konusunda olumlu egilimler görüyoruz. Hızlı tren, bankacılık gibi alanlarda ciddi yatırımlar var. Ülkemizde 600'ün üzerinde İspanyol firması var. Terörle mücadele konusunda İspanya ile Türkiye'nin benzer tecrübelere sahip olduğunu ifade etmek isterim. Türkiye 2016 15 Temmuz'unda darbe girişimiyle yüz yüze geldi. Bunun sorumlusu FETO terör örgütüdür. Buna yönelik İspanya'nın ülkemize verdiği desteği unutmuyoruz. Sayın Başbakan'la İspanya'da da bu terör örgütünün faaliyetlerinin izlenmesi konusunda düşüncelerimizi paylaştık. Katalonya konusunda Türkiye'nin görüşü nettir, toprak bütünlüğü esastır. Bölgesel konuları da ele aldık. Suriye'de devam eden iç savaş ve oluşan mağduriyetler büyük bir insanlık sorunudur. Türkiye Suriye'de ortaya koyduğu çalışmayla şunu da yapıyor; Avrupa'nın göçten emniyetli olmasına da katkı sağlıyor. Türkiye NATO sınırlarını koruma görevini de ifa ediyor. İlişkilerimizi daha ileriye taşıma fırsatı bulacağız."
ABD eski Başkanı Barack Obama sandviçini alan Biden'a "Ne yiyeceksin?" diye sordu. "Jambonlu ve peynirli sandviç" yanıtını alan Obama "güzel görünüyor" yorumunda bulundu. Biden "Patrona da bir tane" diyerek sipariş verdi. Sandviçinin yanında salata ve tatlı ısmarlayan Obama dükkandakilere de yakın ilgi gösterdi. Çalışanlardan birinin yoga eğitmeni olmak istediğini öğrenen Obama, yogadaki hünerlerini de sergiledi.  Çevredekilerin selfie isteklerini de geri çevirmeyen ikili dükkandan alkışlarla ayrıldı. Obama'nın iki dönemlik başkanlığı sırasında hayli yakınlaşan Barack Obama ve yardımcısı Biden için "sıkı dostlar" ve "kankalar" ifadeleri kullanılır olmuştu. İkili son olarak ABD'li bir macera romanının kahramanları olarak kurmaca bir hikayede suç savaşçıları olarak betimlenmişti.
AKP Siyasi ve Hukuki İşlerden Sorumlu Genel Başkan Yardımcısı Hayati Yazıcı, MHP'nin TBMM'ye sunduğu af teklifine ilişkin "Cumhur ittifakının içinde yer almış bir partinin getirdiği bir teklif. Haliyle bu teklifi bugüne kadar edindiğimiz tecrübeler, reel politik, gereklilikleri dikkate almak, adalet algısını ve anlayışını da gözetmek, vatandaş nezdinde oluşacak algıyı dikkate almak, terörle mücadele ederken bu ortamın özelliklerini gözetmek suretiyle MHP'nin 7 maddeden oluşan teklifini irdeliyoruz, irdeleyeceğiz." dedi. AKP Genel Başkan Yardımcısı Yazıcı, CNN Türk canlı yayınında gündeme ilişkin soruları yanıtladı, değerlendirmede bulundu. MHP'nin, Meclise sunduğu 19 Mayıs 2018 tarihine kadarki suçlara ilişkin 5 yıl şartlı indirim öngören kanun teklifine ilişkin Yazıcı, gündemlerinde affın olmadığını söyledi. MHP'nin teklifinin içeriği itibarıyla af düzenlemesi olmadığına dikkati çeken Yazıcı, "Bu teklif niteliği itibariyle af değil derken biz, 'Gündemimizde af yok demiştik. Bu da af olmadığına göre gündemimize mi girdi?' Haliyle gündemimize girmiş, Meclise getirilmiş." ifadelerini kullandı. Bu teklifi görmezden gelmelerinin mümkün olmadığını belirten Yazıcı, "Türkiye'nin yönetim sorumluluğunu üstlenmişiz. Meclisin en büyük partisiyiz. Cumhur İttifakı'nın içinde yer almış bir partinin getirdiği bir teklif. Haliyle bu teklifi bugüne kadar edindiğimiz tecrübeler, reel politik, gereklilikleri dikkate almak, adalet algısını ve anlayışını da gözetmek, vatandaş nezdinde oluşacak algıyı dikkate almak, terörle mücadele ederken bu ortamın özelliklerini gözetmek suretiyle MHP'nin 7 maddeden oluşan teklifini irdeliyoruz, irdeleyeceğiz." diye konuştu. Cumhurbaşkanı Recep Tayyip Erdoğan'ın Türkiye'ye döndüğünde bu konuyu daha somut bir şekilde ele alacaklarını bildiren Yazıcı, öncesinde de teklif üzerinde çalışmalar yapmaya başladıklarını aktardı. MHP'nin af teklifinde yer alan gerekçelere ilişkin Yazıcı, "Gerekçelere saygı duyarım ama bu gerekçeler, teklifin Mecliste müzakere edilip geçirilmesini mutlaka haklı hale getiren gerekçeler olduğu görüşüne katılamam." dedi. Teklifte yer alan FETÖ'cü hakim ve savcıların verdiği haksız kararlara işaret eden Yazıcı, "Haksız yargıdan söz edilir, haksız yargılamayı giderecek mekanizmalar var. Bu yolları denersiniz." diye konuştu. Yazıcı, teklife ilişkin "Çok karmaşık bir konu. Bunu çok iyi irdelememiz gerekir. Hiçbir hesap içinde olmadan, toplumu, suçla mücadeleyi, yargılama faaliyetini, adalet algısını nasıl etkiler? Bütün bu alanları dikkate almak suretiyle, hasbi olarak bu konuyu irdelemeliyiz." ifadesini kullandı. Adalet Bakanlığının bu konuda bir çalışma yaptığını dile getiren Yazıcı, bir değerlendirme gerçekleştirerek kamuoyuyla paylaşılacağını bildirdi. AKP tarafından da bu konunun gündeme alınarak inceleneceğini ve görüşünün kamuoyu ile paylaşılacağını açıklayan Yazıcı, "(Bu tamam ne güzeldir) dememiz mümkün değil. 'Bu kötüdür, kesinlikle böyle bir şey olmaz' demek de doğru değil. Bu peşin fikirlilik olur. Sonuçta kanaatimiz, bu teklifin yasalaşmaması yönünde olursa görüşümüzü de o şekilde ifade ederiz." dedi. "Bir vatandaşa karşı suç işleyen faili devlet niye, nasıl affetsin" sorusunu yönelten Yazıcı, "Af yetkisini devlet, millet adına kullanıyorsa, o zaman kendisi öz güveni içerisinde kendisine karşı işlenen suçlarla ilgili düzenleme yapar. Fertlerle ilgili olanın da bireylere sorulması gerekmez mi?" değerlendirmesinde bulundu. Affın, hükmün bütün sonuçlarıyla ortadan kaldırılması sonucunu doğuran bir yargısal tasarruf olduğunun altını çizen Yazıcı, şöyle devam etti: "Bu getirilen düzenleme hükmün bütün sonuçlarını ortadan kaldırmıyor. Sadece hükmün infazında 5 yıllık bir indirim öngörüyor. Af gibi nitelikli çoğunluk işlemine gerek yok. Bu teklifin görüşülme prosedürü af teklifine benzer prosedürle değil, normal bir yasa teklifinin görüşülmesine ilişkin bir prosedür uygulanacak." Hayati Yazıcı, AKP ve MHP'nin yerel seçimlerde ittifak yapmasına ilişkin ise, "Bu, Cumhur İttifakı'nın olmazsa olmazı değil." ifadesini kullandı. Yerel seçim dolayısıyla, Cumhurbaşkanlığı Hükümet Sistemi'nin gücünün azalmasına yol açacak tasarruflardan uzak durulması gerektiğini vurgulayan Yazıcı, şunları söyledi: "Yerel seçimlerin bir araca dönüşmesini arzu edenler yok değil. Elbette ki bunu görüyoruz. Cumhur İttifakı'nın, zafiyetine yol açacak tasarruflardan veya yaklaşımlardan uzak durulması gerekir." MHP gibi AKP'nin de belli yerlerde aday göstermemesi durumunun olup olmadığına yönelik bir soruya AKP Genel Başkan Yardımcısı Yazıcı, "Bizden böyle bir fedakarlık isteneceğini sanmıyorum. Biz, büyük bir partiyiz. Türkiye'nin her tarafında örgütlenmiş, çoğu yerde birinci partiyiz. Belli yerlerde AKP'nin aday göstermemesi gibi bir durum çok gerçekçi değil. Sanırım herkes de bu olguyu görüyor." yanıtını verdi.
Aydınlık dergisi Genel Yayın Yönetmeni Deniz Yıldırım ve Ulusal Kanal İstihbarat Şefi Ufuk Akkaya İstanbul Terörle Mücadele Şubesi ekipleri tarafından gözaltına alındı. İstanbul Vatan Caddesi’ndeki Emniyet Müdürlüğüne götürülen Yıldırım ve Akkaya'nın ifadelerinin alınması bekleniyor.  Deniz Yıldırım ve Ufuk Akkaya, 20 Ekim tarihinde de Başbakan Recep Tayyip Erdoğan'ın, KKTC Cumhurbaşkanı Mehmet Ali Talat'la yaptığı telefon görüşmesinin kayıtlarının, Aydınlık dergisinde yayımlanmasından sonra Ergenekon soruşturmasını yürüten savcıların talimatıyla gözaltına alınmıştı.  Gazeteciler, ifadelerinin alınmasının ardından serbest bırakılmışlardı.  Aydınlık dergisi, son sayısında da İstanbul Büyükşehir Belediye Başkanı Kadir Topbaş ve Başbakan Erdoğan arasında geçtiği iddia edilen bir telefon konuşmasına yer vermişti.
Ocak-Kasım döneminde en çok ziyaretçi gönderen ülkeler sıralamasında Almanya birinciliğini korurken, bu ülkeyi Rusya ve İngiltere izledi. Ülkemize gelen yabancı ziyaretçiler en çok Antalya'dan giriş yaptı.  Kültür ve Turizm Bakanlığının internet sitesinden derlenen bilgiye göre, 2010 yılı Ocak-Kasım döneminde Türkiye'yi ziyaret eden yabancı sayısı geçen yılın aynı dönemine göre yüzde 6.25 artış gösterdi.  Türkiye'ye bu dönemde gelen 27 milyon 466 bin 301 turistin, 1 milyon 613 bin 774'ünü (yüzde 5.88) günübirlikçiler oluşturdu.  Türkiye'ye en fazla ziyaretçi gönderen ülkeler sırasıyla Almanya (yüzde 15.42), Rusya (yüzde 11.15), İngiltere (yüzde 9.61), İran (yüzde 6.50), Bulgaristan (yüzde 4.81), Hollanda (yüzde 3.81), Gürcistan (yüzde 3.69), Fransa (yüzde 3.26), Suriye (yüzde 3.02), İtalya (2.34) oldu.  Ocak-Kasım döneminde Almanya'dan 4 milyon 235 bin 863, Rusya'dan 3 milyon 61 bin 977, İngiltere'den 2 milyon 640 bin 674, İran'dan 1 milyon 784 bin 730 kişi Türkiye'ye geldi.  Yılın 11 ayında Türkiye'ye gelen yabancı ziyaretçilerin en çok giriş yaptıkları sınır kapılarının bağlı olduğu iller sıralamasında Antalya yüzde 33.22 ile birinci, İstanbul yüzde 23.51 ile ikinci, Muğla yüzde 10.81 ile üçüncü sırada yer aldı.  Ocak-Kasım döneminde 9 milyon 125 bin 179 kişi Akdeniz, 6 milyon 456 bin 900 turist Marmara, 2 milyon 968 bin 130 ziyaretçi Ege bölgesini tercih etti.  Öte yandan Kasım ayında Türkiye'ye gelen turist sayısı geçen yılın aynı ayına göre yüzde 6.22 artarak 1 milyon 491 bin 5'e ulaştı.  Kasım ayında Türkiye'ye en çok turist gönderen ülkeler sıralamasında Almanya, İran ve Bulgaristan ilk üçte yer alırken, bu ülkeleri Gürcistan, Suriye, Rusya, Yunanistan, İngiltere, Azerbaycan ve Fransa izledi.  Bu ay ülkemize gelen turistlerin 96 bin 825'i (yüzde 6.49) günü birlikçiler olarak kaydedilirken, en çok giriş yapılan sınır kapıları sırasıyla İstanbul, Antalya ve Edirne oldu.  Geçici verilere göre, Kasım ayında 248 bin 727 Alman, 135 bin 582 İranlı, 130 bin 78 Bulgaristanlı turist Türkiye'ye geldi. Bu ülkeleri 94 bin 659 ile Gürcistan, 80 bin 392 ile Suriye, 65 bin 417 ile Rusya, 49 bin 812 ile Yunanistan, 48 bin 16 kişi ile İngiltere, 44 bin 723 ile Azerbaycan, 44 bin 480 ile Fransa takip etti.
Bireysel kredi veya bireysel kredi kartı borcundan dolayı yasal takibe intikal etmiş kişi sayısı yüzde 4 artarak 1 milyon 52 bin kişiye ulaştı. Türkiye Bankalar Birliği Risk Merkezi’nin, Negatif Nitelikli Bireysel Kredi ve Kredi Kartı Eylül 2015 Raporu’na göre, aynı yıl içinde birden fazla kaydı bulunan kişilerin bir kez sayılmasıyla elde edilen veriler dikkate alındığında bireysel kredi borcundan dolayı yasal takibe intikal etmiş kişi sayısı geçen yılın ilk dokuz ayına göre yüzde 10 artarak, 2015’in ilk dokuz ayında 558 bin kişi oldu.
Dünyanın en büyük teknoloji firmalarından olan LG, yeni amiral gemisini tanıtmaya hazırlanıyor. G5 modeli ile birlikte modüler yapıyı deneyen ve başarılı olamayan firma, görünüşe bakılırsa modüler yapıdan vazgeçiyor. 2016 yılında G5 ve V20 modelleriyle pazarda olan olan firmanın özellikle V20 ile birlikte çok beğenildiği söylenebilir.  Firmanın yeni amiral gemisi olacak olan G6 ise MWC 17’de tanıtılacak. Mobil Dünya Kongresi’nde tanıtılacak olan ürün, fuardan bir gün önce yani 26 Şubat tarihinde düzenlenecek özel bir etkinlik ile tanıtılacak. Ürünün tanıtımına yaklaşık 1 ay varken ürünün son görüntüleri de ortaya çıkmaya başladı.  Render görselleri sızan cihazın ön ve üst kısmı detaylarıyla görünebiliyor. G2 modelinden beri ince çerçeve kullanan firma, yeni telefonuyla birlikte çıtayı bir üst noktaya taşımış gibi görünüyor. Özellikle Çinli üretici Xiaomi’nin Mi Mix modeli ile sıfır noktasına indirdiği çerçevelerin G6 modelinde de oldukça az olduğu söylenebilir. İnce çerçevelerin yanı sıra üst tarafta, geniş açıya sahip olması beklenen yüksek çözünürlüklü özçekim kamerası ve sensörler bulunuyor. Ahize ise ekranın tam ortasına yerleştirilmiş.  Metal çerçevenin kullanılacağı cihazın sol bölümünde G5 ile birlikte kenarlara alınan ses açma ve kısma tuşları görünüyor. Aynı zamanda ses tuşlarının hemen üzerinde bir anten boşluğu göze çarpıyor. Telefonun arka tarafı ile ilgili detaylı görseller sızmamış olsa da telefonun arka tarafında da metal kullanıldığı tahmin ediliyor. Bu tahminin kaynağı ise anten çizgisi. Genellikle kasası metal olan telefonlarda gördüğümüz anten çizgileri cam ya da plastik telefonlarda bulunmuyor.    Geçtiğimiz gün sızan görüntülerin yanı sıra yeni sızan görüntüler ile birlikte telefonun kalınlığı da ortaya çıkmış oldu. Daha öncesinde sızan görüntüler ise doğrulandı. 6-7 milimetre kalınlığında olması beklenen telefonun diğer tasarım detaylarının da yakında sızması bekleniyor.  LG’nin 2017 yılındaki tepe modeli olacak olan G6, beklendiği üzere üst seviye donanım bileşenleri ile gelecek. Qualcomm tarafından üretilecek Snapdragon 835 yonga setinin kullanılacağı cihazda aynı zamanda 4 GB veya 6 GB büyüklüğünde LPDDR4 belleklerinde yer alması bekleniyor. Depolama birimi olarak ise 64 GB modelin baz olarak çıkması ve hafızanın micro sd kart ile arttırılması muhtemel.
New York Times (NYT) gazetesi Kandil’de Murat Karayılan ile yaptığı ve “Kürt isyancı, kuşkucu kulaklar için tonunu yumuşattı” başlığı ile verdiği haberde, "Irak'ın kuzey cephesindeki sarp dağların yükseklerinde Karayılan, Türkiye'ye karşı yürüttüğü savaştan çok barışla daha ilgili olduğu etkisi bırakıyor" yorumu yaptı.  Röportajda Karayılan'ın, "Gençlerimiz daima hazır, öfkeli ve savaşçı, ancak biz Kürt sorununu, bir ulusun sorunu, bir halkın sorunu olarak, silahlarla değil, diyalog yoluyla çözülmesini istiyoruz" sözlerine yer verildi.  Yazıya göre seçim öncesi milliyetçi bir ton takınan hükümet buna rağmen, Karayılan grubunu marjinalleştirmek için Kürtlere yönelik yeni jestlerde bulunabilir.  40 bin kişinin yaşamına mal olan şiddet nedeniyle bu sözlerin Türkiye'de samimiyeti noktasında kuşkular duyulacağını belirten muhabir, "Ancak şimdi belki daha önce hiç olmadığından çok, savaşta artık oyunun sonuna ulaşılabileceğine ilişkin belirtiler var. Ve bu Karayılan'ı -ister zulme karşı mücadele eden bir özgürlük savaşçısı, ister bir narko-terörist komutan olarak- değişik türden bir saldırının merkezine koyuyor" yorumu yaptı.  Karayılan'ın "Kürt halkı dünyada antik bir halk. Tüm milli ve diliyle ilgili hakları inkâr edilmiştir. Hedefimiz bu haklara ulaşmak" sözlerine de yer veren gazetede haber şöyle devam etti:  "Karayılan artık ayrı Kürt devleti değil, 2003'teki Amerikan akınından sonra Kürtlerin Irak'ta kendilerini hazırladıkları federal sistemden esinlenen ancak, oldukça dar kalan Türkiye'de bir dereceye kadar özerklik çağrılarında bulunuyor. Türk ve Iraklı yetkililere göre, aracılar barışın uzatılması olasılığını tartışmak üzere gizli görüşmeler yapıyor."  NYT Karayılan'a "konuşkan bir kişi" derken "Yaşını 56 ve 60 olarak gösterip iki doğum tarihi veren ABD Dışişleri Bakanlığı’nın resmi terörist isimlendirmesinde olduğu gibi geçmişi belirgin değil" dedi. Teröristlerin Kandil ortamı ise söyle anlatıldı:  "Büyük bir kısmı kadın olan savaşçılar disipline bağlı dünya nimetlerinden el etek çekmiş yaşıyor. Karayılan'ın kesin üssü elbette gizli ama partinin Kandil'in boğaz ve geçitlerindeki varlığı değil. Üniformalı savaşçılar Kürt bölgesel merkezi Erbil'den gelen bir yol üzerinde, son resmi kontrol noktasına çok da uzakta olmayan bir yerde, bir kontrol noktası tutuyor.  Öcalan'ın portresi her zaman nazır bulunurken, partinin bayrağı alanın üzerinde dalgalanıyor. Öcalan hareketin saygı duyulan lideri olarak kalıyor, hapishaneden 'emirler verecek durumda değil' fakat Karayılan'ın da değindiği gibi, mesaj ve yazıları hala dolaşımda..."  NYT PKK'nın Alman bir doktorun bulunduğu bir klinik ile üniforma üreten bir fabrika işlettiğini, Karayılan'ın hareketi, "anavatanlarındaki" ve dışarıdaki Kürtlerden gelen bağışlarla sürdürdüklerini söylediğini yazdı.  Yazı şöyle devam etti: "Ateşkes arası, Başbakan Recep Tayyip Erdoğan yönetimindeki Türk hükümetinin örneğin Kürtçe televizyon ve üniversitelerde Kürtçe ile ilgili bölümlerin açılması gibi ülkenin Kürt azınlığa hakların genişletilmesi ayrıcalıklarıyla geniş ölçüde çakıştı. Erdoğan hükümeti, partinin şiddetin tamamen sona ermesi için dillendirdiği, tutuklanan Kürt siyasi eylemcileri ve Güney Afrika'daki ırkçılık sonrası dönemdekine benzer bir uzlaşma komisyonu kurulması önerilerini de içeren koşulları önemsemedi.  Bunun yerine hükümet Haziran'daki seçimlerden önce daha milliyetçi bir ton takındı. Buna karşın hükümetin Karayılan grubunu marjinalleştirmek için Kürtlere yönelik yeni jestlerde bulunması bekleniyor."
Suudi Arabistan'ın İran'a uçak seferlerini iki yönlü durdurduğu bildirildi.    Suudi Arabistan Sivil Havacılık Genel Kurumunca sosyal paylaşım sitesi Twitter'dan yapılan açıklamada, "İran ile diplomatik ilişkilerin kesildiğinin ilan edilmesinin ardından Sivil Havacılık Genel Kurumu, İran'a yapılacak tüm seferlerin iki yönlü durdurulmasına karar verdi" ifadesi kullanıldı.    Açıklamada, daha önce rezervasyon yapmış yolcuların mağdur olmaması için yolcularla koordinasyon içinde gerekli adımların atılacağı belirtildi.    Suudi Arabistan yönetimi, cumartesi aralarında Suudi vatandaşı Şii din adamı Ayetullah Nemr Bakır en-Nemr'in de bulunduğu 47 kişinin idam cezasının infaz edildiğini duyurmuş, İran'ın idamlara tepki göstermesinin ardından Suudi Arabistan'ın Tahran Büyükelçiliği ve Meşhed kentindeki konsolosluk binası  göstericilerce ateşe verilmişti. Suudi Arabistan yönetimi de büyükelçilik ve konsolosluk binalarına yönelik saldırıların ardından İran ile diplomatik ilişkilerini kestiklerini ve İranlı görevlilerin ülkeyi terk etmesi için 48 saat süre tanındığını açıklamıştı.
’da 17 yaşındaki E.N.K, Ö.Ç'nin (21) tehdit ve şantaj yoluyla kendisine cinsel istismarda bulunduğunu ileri sürerek, İl Emniyet Müdürlüğü Çocuk Şube Müdürlüğüne sığındı. Bunun üzerine Ö.Ç, Emniyet Müdürlüğü Asayiş ve Çocuk Şube Müdürlüğü ekiplerince gözaltına alındı.   Emniyetteki işlemleri tamamlanan Ö.Ç, sağlık kontrolünden geçirilerek adliyeye sevk edildi.  Zanlı, savcılık sorgusunun ardından çıkarıldığı nöbetçi mahkemece tutuklandı.
İngiltere’de denetim kuruluşları, ülkenin önde gelen bankalarından Barclays’in Üst Yöneticisi Jes Staley’e 642 bin 430 İngiliz sterlini para cezası kesildiğini duyurdu.  İngiltere’deki Finansal Yönetim Otoritesi (FCA) ve Denetim Düzenleme Otoritesi’nden (PRA) yapılan ortak açıklamada, Barclays’in Üst Yöneticisi Staley’e, bankanın faaliyetlerine ilişkin bazı bilgileri paylaşan bir ihbarcının kimlik bilgilerine ulaşmaya çalışmasından dolayı 642 bin 430 İngiliz sterlini para cezası verilmesine karar verildiği bildirildi.   2016 yılında bankanın yönetim kuruluna, o dönem Barclays’in New York’tan operasyonlarına finansal kurumlar başkanı olarak atanan Tim Main hakkında gönderilen isimsiz mektupların ardından Staley’nin, bankanın iç güvenlik mekanizmalarını kullanarak ihbar mektuplarının sahibini tespit etmeye çalıştığı öne sürülmüştü.  Staley, isimsiz ihbar mektuplarına ilişkin olarak, JP Morgan’dan yakın arkadaşı olan Main’e çamur atıldığını savunmuştu.
Cumhurbaşkanı Recep Tayyip Erdoğan, Etiyopya'ya hareketinden önce Atatürk Havalimanı'nda düzenlenen basın toplantısında konuştu. Gelen bir soru üzerine Merkez Bankası'nın faiz kararına değinen Erdoğan, "Bu indirimi yeterli bulmamız mümkün değil. Merkez Bankası mesajlarımızdan nasibini almış değil" dedi. Erdoğan, "Bu alanda söz sahibi olan insanlar bile indirimin yeterli olmayacağnı söylerken sadece politika olarak bakmamak lazım. Yapılanın pek bir işe yaramadığını görüyoruz. Burada vatandaşı aldatmamızın bir anlamı yok. Yatırım istiyorsak bu faizle bu yatırımı yapmak, istihdamı artırmak adeta mümkün değil. Faiz inmesi lazım ki girişimci yatırım yapabilsin. Merkez Bankası bu yaptıklarıyla erişilemez değildir" diye konuştu. Erdoğan'a dün 4 eski bakanla ilgili Meclis'te yapılan oylama da soruldu. 'Komisyonun muhalefetin değil iktidar partisinin önerisiyle kurulduğunu' hatırlatan Erdoğan, şunları söyledi: "Bu yapılan oylamanın amacı bu 4 tane arkadaşımız Yüce Divan'a gidecek miydi, gitmeyecek miydi? Ben sizden şunu beklerdim. Acaba 276 neden çıkmadı bunu sormalıydınız. Yüce Divan'a sevk noktasında onların çabası var. bu soruları yöneltenler birinci mahkemenin takipsizlik kararını neden görmezden gelirler. Bu karara rağmen bu tür adımın atılması... Komisyona bu işi götüren muhalefet değil, iktidar. Komisyon raporu da ortada. Muhalefet önergeleriyle işi kovalamaya gayret ediyor. Yaptıkları bütün mücadelede 4 bakan arkadaşımzın Yüce Divan'a gitmemesi yönündedir. Buna sadece hayırlı olsun demek istiyorum." Erdoğan, Ankara Gölbaşı Cumhuriyet Başsavcılığı'nca TİB ve TÜBİTAK'a yönelik başlatılan soruşturma ve 60 kez dinlendiği iddialarına da şu yanıtı verdi: "60 kez dinlendiysek az. Ben sınırsız diye biliyorum. bu yeni dillendirdiğim bir konu değil. Sadece Başbakanlığın değil, Cumhurbaşkanlığının da dinlendiğini söyledim. Buna kimse inanmadı. Anayasa Mahkemesi ve TSK'nın dinlediğini söyledim. Söylediklerim dikkate alınmadı. Çünkü yargı işgal altındaydı. Yargının içerisinde tweet'lerle ahlak dışı ifadelerle kullanacak bir insanın yer almasını düşünmek mümkün mü? Bunu gelişmiş hirbir ülkede yapmak mümkün değildir. Şu anda HSYK ilk adımlarını attı. Ama bunlar 3 tane 5 tane 10 tane değil. Sayıları çok fazla. Bir kısım yargı mensupları dokunulmazlık imkanlarını nasıl kullandıklarını çok açık net ortaya koydu. Şu anda Gölbaşındaki süreç birçok şeyleri ortaya çıkaracaktır. Bu eteklerden çok taşlar dökülecek. Bunun arkası gelecek. Bunların arkası geldikçe Türkiye'de huzur ortamı yakalanacak."
Merkez Bankası Başkanı Durmuş Yılmaz, TBMM Plan ve Bütçe Komisyonuna, Türkiye ekonomisinde yaşanan son gelişmeleri içeren bir sunum yaptı.  Sunuma göre, Orta Vadeli Programdaki öngörülerin ve yapısal reformların hayata geçirilmesi, mali kural ile ilgili yasal düzenlemelerin tamamlanması, kamu borcunun sürdürülebilirliği ile ilgili kaygıların oluşmasını önleyecek, maliye politikasında orta ve uzun vadeli öngörülebilirliği sağlayacak ve güven ortamını pekiştirecek diğer uygulamalar, Türkiye'nin risk priminin düşmesine ve faizlerin uzun süre düşük seviyelerde kalmasına yardımcı olacak.  Bireysel emeklilik sistemine katılımın artması, emeklilik yasının 42'den 65'e yükseltilmesi, sermaye piyasalarının geliştirilmesi, finansal eğitime daha fazla önem verilmesi gibi atılan ve ileride atılabilecek adımlar Türkiye’de tasarruf eğilimini olumlu yönde etkileyecek.  En büyük ihracat pazarımız olan Avrupa Birliği'ne ilişkin büyüme beklentilerinin görece düşük seyretmesi, dış talepteki toparlanmanın yavaş olacağına işaret etmekte.  Son dönemde borç yükü yüksek ülkelerin risk primlerinde sert yükselişler gözlenmekte. Türkiye'nin risk primi ise güçlü bankacılık sistemi ve düşük borçluluk oranının verdiği destek ile göreli olarak istikrarlı seyrini korudu.  Tarihsel olarak oynaklığı en yüksek ve küresel risk iştahına en duyarlı para birimlerinden olan Türk Lirasının küresel kriz boyunca sergilediği göreli istikrarlı seyir, 2010 yılının ilk çeyreğinde de devam etti.  Türkiye, Doğu Asya ülkeleriyle birlikte 2009 yılının dördüncü çeyreğinde en hızlı büyüyen ülkeler arasında yer aldı.  Türkiye'nin 2010 yılında da hızlı büyüyen ekonomiler arasında yer alması beklenmekte. Özel yatırım harcamaları, 2009 yılının ortasından bu yana artış eğilimi sergilemekle birlikte düşük seviyesini sürdürmekte.  Küresel büyümede belirgin bir iyileşme olmadan, dış talepte güçlü bir toparlanma beklenmemekte. Özellikle avro bölgesinde iktisadi faaliyette gözlenen toparlanmanın izlediği zayıf seyir, ihracata ilişkin bir risk unsuru.  Toplam talebe ilişkin belirsizlikler stok biriktirme konusunda firmaların, güçlü büyüme dönemlerine kıyasla daha isteksiz davranmalarına neden olmakta.  İktisadi faaliyetteki ılımlı toparlanmayla birlikte reel ücret ödemeleri yeniden artış eğilimine girdi. Özel sektörün borç çevirme oranı 2010 yılının ilk çeyreğinde, yüzde 100 seviyesi civarında istikrar kazanmaya başladı.  Tüm dünyada kamunun artan borçluluk oranlarının faizler üzerinde yukarı yönlü baskı yapmasının beklendiği bir dönemde, Türkiye’de piyasa faizlerinin temel belirleyicisinin Merkez Bankası'nın politika faizleri olması, para politikasının etkinliğinin bir göstergesi.  Reel faizin durgunluk dönemlerinde düşmesi, sağlıklı isleyen ekonomilerde beklenen bir gelişme olmakla birlikte, Türkiye ekonomisinde daha önce gözlenmemiş bir durum.  4 Ağustos 2009 tarihinden bu yana gerçekleştirilen döviz alım ihaleleri ile toplam 9,7 milyar dolar döviz alındı ve piyasaya yaklaşık 14,6 milyar lira likidite verildi.  Merkez Bankası'nın faiz indirimleri sonucunda istikrarlı biçimde azalan reel piyasa faizlerinin iktisadi faaliyetteki toparlanmaya rağmen yükseliş eğilimi göstermemesi, Türkiye'de kriz sonrası süreçte reel faizlerin kriz öncesine göre daha düşük seviyelerde kalabileceğinin göstergesi oldu.  Küresel krize karşı alınan önlemler ve düşen vergi gelirleri nedeniyle tüm dünyada bütçe açıkları ve kamu borçları yüksek artışlar gösterdi. Önümüzdeki dönemde Türkiye’nin düşük kamu borcu ile olumlu şekilde ayrışacağı düşünülmekte. Türkiye’de 2011 yılından itibaren hayata geçirilmesi öngörülen mali kuralın, Türkiye'nin mali disiplini daha da güçlendirerek makroekonomik istikrarın sağlanması ve sürdürülmesine önemli ölçüde katkıda bulunacağı, dolayısıyla para politikasının etkinliğini artıracağı beklenmekte.
Kocasakal dün saat 14.00 sırlarında adliyeye geldi. Güvenlik amiri ile görüşen Kocasakal, avukatlara uygulanan tedbirlerin kanunsuz olduğunu belirterek, Başsavcı Hadi Salihoğlu ile görüşmek istedi. Kocasakal, avukatlara müdahalede bulunan çevik kuvvet amiri ile de görüşüp, emri kimden aldıklarını sordu. Turnikeden içeri giren Kocasakal'a çevik kuvvet amirinin emriyle müdahalede bulunuldu. Çevik kuvvet polisi Kocasakal ve baro yönetim üyelerini, kalkanlarla müdahale ederek adliyenin dışına çartmak istedi. Arbedede Kocasakal ezilmekten son anda kurtuldu.
18 Mart aslında bir ulusun dirilişi, egemen güçlere karşı savaşması, bağımsızlığını koruması bir özgürlük savaşıdır. Ben 18 Mart'ı aynı zamanda Milli Kurtuluş Savaşı’nın bir ön sözü olarak görüyorum. Mustafa Kemal’in kendisini ilk gösterdiği savaşlardan birisidir. Galip geldiğinde İstanbul kurtulmuştur. Ama üzülerek ifade edelim sadece 3 yıl sonra aynı güçler tek bir mermi atmadan Dolmabahçe’nin önünde demirlemişlerdir. O zaman Salih Bozok Atatürk’e der ki, ‘Düşman gemileri var’, ‘Meraklanma geldikleri gibi gideceklerdir’ demiş. O açıdan 18 Mart’ı deniz zaferi olarak anıyoruz ama Şehitler Günü olarak da 18 Mart’ı kutluyoruz. Çanakkale’nin her karışında şehitlerimizin kanı var, acıları var, gözyaşları var. Gerçekten de insanlık tarihi açısından yazılan güçlü bir destan var. Orada şehitler dışında düşman askerleri de yatıyor. O dönem düşman olarak gördüğümüz emperyal güçlerin askerleri de yatıyor. Onlarda her yıl geliyor kendi atalarının öldüğü topraklarda babalarını, dedelerini anıyorlar. Mustafa Kemal o annelere, babalara seslenerek, ‘Burada ölen çocuklarınız bizim evlatlarımız’ demiştir. Güzel bir insanlık dersidir bu. Hiç kimseyi ötekileştirmeden kendi düşmanının mezarına bile sahip çıkmak öbür ülkelerin yurttaşlarına bu ülke halkının gösterdiği büyük bir sevecenliktir. Öyle bakmak lazım.   Yürütüyoruz. Belediye başkanı adayı arkadaşlarımız neredeyse günün 24 saati çalışıyorlar. Ben de elimden geldiği kadar çalışıyorum çaba gösteriyorum. Elbette oturttuğumuz bir strateji var. Ana unsurları; mutfakta yangın var, işsizlik var, ekonomide ciddi bir kriz var. Biz bunu esas alarak sadece çalışmalarımızı büyük ölçüde bu çerçevede götürüyoruz. Sadece sorunu dillendirmek değil sorunu nasıl aşacağımızı da meydanlarda, özel toplantılarda anlatmaya çalışıyoruz. Bizim stratejimiz diğer partilerden farklı. Bir iki ayaklı bir seçim çalışması yapıyoruz. Bir, STK’lar, kanaat önderleri, meslek kuruluşlarının başkanları, muhtarlar bunlarla küçük toplantılar yapıyoruz. Bu toplantılar bizim için çok önemli. Miting meydanlarına söyleyemediğimiz teknik bazı açıklamaları, ekonomik pek çok veriyi burada onlarla konuşarak karşılıklı düşüncelerimizi paylaşarak dillendiriyoruz. Bu toplantılarda önemli olan biz sorunu görüyoruz onlar da sorunu yaşıyorlar ama bu sorunu nasıl aşabiliriz. Biz bunu anlattığımız zaman karşılıklı güven ilişkisi doğuyor. İkincisi, mitingler zaten. Büyük öyle şatafatlı mitingler değil daha çok belediye başkanlarımızın olmadığı ama belediye başkanlığını alabileceğimiz yerlerde ağırlıklı olarak miting yapıyoruz. Bir şehirde bazen 4-5 miting, geçen gün İzmir’de 7 veya 8 mitingler yaptık. Diğer partiler gibi vatandaşları bir araya toparlayıp benim ayağıma gelin değil biz doğrudan doğruya vatandaşın ayağına gidiyoruz, onlarla oturup konuşuyoruz.  O kişiler tabii kanaat önderi ve pek çok kişiyle ilişki kuruyorlar. Bunlarla oturup konuştuğunuz zama, onların kendi doğal çevrelerine ulaşıyor. O çevreler içinde elbette ekonomi konuşulurken bizim görüşümüzün de dile getirileceğini düşünüyoruz. Onlara ben şunu da söylüyorum, ‘Siyasetçi olarak benim sorumluluğum var ben bunu biliyorum. Ama ticaret odası başkanı olarak, muhtar olarak, sanayi odası, esnaf odası başkanı olarak onların da sorumluluğu var’. Benim düşüncelerim yüzde yüz doğru olmayabilir, eksik olabilir ama konuşulurken karşılıklı düşüncelerimizi paylaşıyoruz ve sonuçta benim olaylara ne kadar sağlıklı baktığımızı, çözümleri ne kadar sağlıklı ürettiğimizi görüyorlar. Tabii bunlar değişik mekanlarda bizden bağımsız olarak anlatılır diye düşünüyoruz. Seçim stratejimiz açısından bütün mitinglerde önce belediye başkanı konuşuyor. Belediye başkanı neyi vadediyor vatandaşlara çıkıyor konuşuyor, sonra ben konuşuyorum. Dolayısıyla belediye başkanı seçilmek istediği belediyede neleri yapmak istediğini, belediye bize ait değilse eleştirmiyor ama eksiklikleri tamamlama veya yeni hedefleri neyse aktarıyor. Sonra ben kendi düşüncelerimi aktarıyorum. Başka partilerde olmayan bir uygulama bizim uygulamamız.   O açıklamanın bir öncesini de okuyabilir misiniz? O bir bütün. Yeni Zelanda’daki terör olayını kınadım. Kınanması gerekiyor, lanetlenmesi gerekiyor. Sadece İslam dünyasının değil Hristiyan dünyasının da lanetlemesi gerekiyor. Asıl olan bu teröristin yetiştiği atmosferin nasıl oluştuğuna bakmak lazım. Bir makinalı terörist içeriye giriyor. Önceden programlı, kameraya alıyor bütün dünyanın izlemesini istiyor vesaire. Batısı, doğusu İslam, Hristiyan dünyası neyse dikkate alarak bu atmosferin önlenmesi için ortak çaba harcamak durumundayız. Bu söyleniyor. Oradan bir cümle çıkarıyor Erdoğan işte Kılıçdaroğlu şunu şunu söyledi diye. Eğer yayınlayacaksanız orada benim konuşmamın tamamını yayınlamıyorsunuz. 5 dakika bile sürmüyor. Erdoğan’ın vatandaşa söyleyeceği bir şey yok. İşsizlik desen 8 milyona yaklaşıyor, ekonomi dese mutfaklarda yangın var, enflasyon almış başını gidiyor, zam dese zamlar var, çiftçinin durumu felaket, esnaf doğru dürüst siftah yapamıyor. Erdoğan’ın tek konusu benim. Bay Kemal sadece ve sadece vatandaşın derdini dile getirdi. Bundan rahatsız. Rahatsız olduğunu biliyorum ama birisinin bu ülkenin sorunlarını dillendirmesi lazım. Bir kişi çıkıyor TBMM’nin duvarının dibinde işsiz olduğu için kendini yakıyor. Birisi geliyor TBMM’nin çatısına çıkarak ben işsizim diyor, intihar edeceğim diyor. 17 yıldır bu ülkeyi tek başına yöneten bir insan nasıl oldu da 17 yıl sonra 82 milyonu soğan kuyruğuna soktu. Kızıyor buna niye hatırlatıyorsun diye. Ben ona geçen yılın Ağustos ayında bu krizden nasıl çıkılacağını 13 madde halinde hatırlattım. Çünkü ben ülkemi seviyorum. 13 maddeyi açıklarken de hiç iktidar eleştirisi yapmadım. Kılıçdaroğlu 13 madde açıkladı 5.madde yanlıştır, şu madde yanlıştır ya da şunların da olması lazımdır deseydi ben razıydım. Ama kalktı yine bizi teröristlikle suçladı. Buyur çöz. Mümkün değil çözemez. Ekonomi nedir bilmiyor. Siz Türkiye ekonomisini damadınıza teslim ederseniz sonra ben ülkeyi yönetiyorum diyorsunuz. Ülke kaosa doğru gidiyor. Türkiye freni patlamış kamyon gibi yokuş aşağı gidiyor. Yarın ne olacağını kimse bilmiyor.  Terör nereden ve kimden gelirse gelsin karşı çıkmak zorundayız. Teröristin şu ülkenin veya bu ülkenin vatandaşı olmasının hiçbir önemi yoktur. Yaptığı eylem bütün dünyanın ortaklaşa karşı çıkması gereken bir durumdur. İnsanlık suçudur. Benim üzerinde durduğum konu bu teröristleri yetiştiren ortamı yok etmemiz lazım. Bu ortamı yok etmek için dünyanın bütün politikacılarını, kanaat önderlerinin, düşünce insanlarının ırk temelli, inanç temelli nefret dili konuşmamaları gerekiyor. Eğer nefret söylemi politikacılar arasında yaygınlaşırsa terör çıkacaktır, teröristler masum insanları katledecektir. Hollanda’da ölenlere Allah’tan rahmet diliyoruz, yaralılara ki ağır yaralılarda var şifa diliyoruz. Ama bu yetmiyor benzer olayların bir daha olmamasını sağlayabileceğimiz gerekirse uluslararası oturup düşünülmesi lazım bunun. Birleşmiş Milletler’in gerekirse bu nefret dili konusunda daha ciddi çalışmalar yapması gerekiyor. Bunu kendi politikanızın parçası haline dönüştürürseniz engelleyemezsiniz giderek artar.   Açıklamalarını dinlemedim ama okudum gazetelerden. Bir siyasi partinin eş genel başkanı açıklama yapmış bu bizi pek fazla ilgilendirmez. Ama biz meydanlara çıkıyoruz, kanaat önderleri ile toplantı yapıyoruz, STK’larla toplantı yapıyoruz her seçmenin oyunu istiyoruz biz. Sadece ben istemiyorum diğer partilerde istiyorlar. O nedenle biz sandıkta ittifak dedik. En çok ben seçim meydanlarında AK Partili seçmenlere ve milliyetçi seçmenlere hitap ediyorum. Onlara çağrı yapıyorum. Ayrıca hiçbir vatandaşın oyu bir partinin siyasi ipoteği altında değildir. Cumhuriyet Halk Partisi oy kullanacak olan her vatandaşın oyuna taliptir. Şu sorunun cevabını almak isterim mesela, hükümet vergi alırken vatandaşlar arasında ayrım yapıyor mu? Sen vergi vereceksin sen vergi vermeyeceksin. Kimliğin veya inancın bu olduğu için senden vergi almayacağım ama senden daha fazla vergi alacağım. Herkes vergi veriyor ve herkes oy kullanacak. Bir siyasi partide herkesin oyuna taliptir. Etnik kimlik üzerinden bir siyaset güdülüyorsa, Kürtlerin oyu kabul edilemez, tamamı teröristtir diye söylüyorsa Erdoğan ülkesine ihanet ediyor demektir. 82 milyon insan bir arada huzur içinde yaşamak istiyoruz. Bizim ülkemizde her kimlikten insan var. Bayrağıma, vatanına bağlıysa benim başımın üstünde yeri vardır. Ben onun yaptığı gibi siyaset yapmak, insanları kutuplaştırmam, germem insanları. Yeni Zelanda’da terörist insanları nasıl katlettiğini filme alır sen kalkarsın o teröriste hizmet edersin, o filmi seçim meydanlarında gösterirsin. Aklın alacağı şey değil. Eğer ondan zevk alıyorsan götür sarayda 24 saat ailecek seyredin. Hitler döneminde Hitler muhalifleri telle boğduruldular ve bunlar filem alınıp Hitler’e gösterildi. Bu insanlık mı? Onun için ayrışma değil beraber. Biz huzur için bir bayrak altında yaşamak istiyoruz. Huzursuzluk kaynağı beyefendi. Toplumun yarısı düşman oldu. Pazarcı esnafını terörist diye suçladı, hal esnafı terörist oldu. Onun gözünde kendisine oy vermeyen herkes terörist. Hangi dini anlayıştır, hangi kültürel anlayıştır ben anlamış değilim.   Belediye meclis üyemizmiş galiba Antalya’da olabilir Cumhuriyet Halk Partisi’ne gelmiştir. Vatan haini mi bu? Eğer teröristse tutuklasınlar. Bir insanı suçlamak, suçlu ilan etmek benim bildiğm tün dünyada hakimler karar verir. Ona bakarsanız kendisinin belediye başkanı adayı doğuda ismini vermek istemiyorum çünkü kimseyi suçlamak istemem. Kardeşi, yeğeni bilmem ne yapmış ama insanları bu kadar karalamak yazıktır. Adamın belki o işlerle hiç ilgisi yoktur. Amcası, babası yapabilir, yeğeni yapabilir adam masum bir insandır. Bu adam suçluysa bu ülkenin sözde adaleti var, savcısı var, emniyeti var, istihbaratı var milli istihbaratı var. Bu adam elini kolunu sallayarak geziyor. Yere yatırıp testere ile keselim mi bu adamı? Adam gelmiş ben Cumhuriyet Halk Partisi’nde hizmet etmek istiyorum diyor. Ben Erdoğan’a sormak isterim Fettah Tamince niye ortalıkta geziyor. 17-25’ten sonra efendim öncekileri saymıyoruz ama bu sonrasında gitti Fetullah Gülen’le görüşmeye gitti. 17-25’ten sonra Bank Asya’ya para yatırdı beyefendiler. Niye yanında gezdiriyor, beraat ettiriyor. Sorsun beyefendi kendi avukatları niye savunuyor. İstanbul’daki Atatürk Kültür Merkezi’ni Tamince’ye nasıl veriyor. FETÖ’cü diyorsan yanında kanatlarının altında. Hapishanedekiler gariban askeri öğrenciler. En büyük mali gücü yanında duruyor. Neden kimse dokunamıyor ona. 17-25’ten sonra gidiyor Amerika’ya görüşmeye, kiminle gittin diye soruyorlar, hatırlamıyorum diyor. Çok iyi hatırlıyor.   Erdoğan’da bir açıklama yapsa çok memnun olurum. İstanbul’da Ekrem İmamoğlu’na destek veririz açıklaması yaparsa çok memnun olurum. Sayın Bahçeli Ankara’da Mansur Yavaş’a her türlü desteği vereceğiz dese çok memnun olurum. Biz herkesin oyuna talibiz. Seçme seçilme hakkına sahip olan birisi seçim listelerinde YSK tarafından adı yazılı birisi gelecek Cumhuriyet Halk Partisi’ne oy verecek ben ‘sen bana oy veremezsin’ diyeceğim. Niçin, o seni suçladı.   Bunlar uzun süredir sağda solda yazılıp duruyordu kimsenin ciddiye aldığı da yoktu. Kalktı acaba Mansur Yavaş’ın önünü nasıl keseriz diye AK Parti sözcüsü Ömer Çelik açıklama yaptı. Bütün televizyon kanalları bunu canlı verdiler. Saygın bir iş adamı bu iddialarda bulunuyor diye. Ertesi gün Mansur Yavaş kendisini aradım ‘basın toplantısı yapacağım’ dedi. Ertesi gün o saygın kanalların hiç birisi Mansur Yavaş’ı canlı vermedi. İktidardan mı korkuyorlar? İddia elbette haber ama o iddianın cevabı var. Sonra o saygın dedikleri iş adamının çocuk tacizcisi olduğu, şizofren olduğu çıktı ortaya. Şimdi kalkıyorlar duvarlara Kürtçe sloganlar yazıyorlar. Yazanların kimliklerini tespit ettik. AK Partililer. Mansur Yavaş’a oy vermesinler diye algıyı değiştirmek için. Rekabetse rekabet. Ankara’ya nasıl hizmete edeceğinizi anlatırsınız vatandaş oy verir veya vermez. Arkadan dolanıp çelme takmak, ahlaki kuralları bir tarafa atıp ahlaksız bazı söylemler, eylemler yapmak siyasetin gündeminde olmamalı. Siyaseti kirletiyor.   Saygın işadamı dedikleri ertesi gün çocuk tacizcisi çıkınca biz onun nasıl bir insan olduğu bilmiyorduk o Cumhuriyet Halk Partisi’nin sorunudur dediler. Sizin sorununuz dile getiren sizsiniz, adamı yücelten, baş tacı eden sizsiniz. Sen koskoca partinin parti sözcüsüsün sen bunu bilmeden oturup araştırmadan nasıl bir insanı suçlarsın.   Ciddiye almadığım için sormadım. Ben sizinle her an bir ilişkiye geçebilirim. Bir mektup yazarım diye yarın birisi gelir, ‘bu adam niye sana mektup yazdı ne ilişkin var’ diyebilir. Avukatlık ilişkileri hele daha başkadır. Birisinin davasını üstlenirsiniz o dava başka kişilerle de ilişkili olabilir. Bir mal alıp verme işi değildir. Davanın içinde kaç tane fail vardır, kaç kişidir bunlar neyin nesidir bunlar oturulup bakılır. Yargının önüne gider karar neyse verilir.   Onları bilmiyorum.   Hiç ciddiye almadım ki. Mansur Yavaş uzun yıllar Beypazarı’nda oldukça parlak bir belediye başkanlığı süreci var. Seçildiği günde mal varlığını açıkladı zaten. Diğerleri açıkladı mı? Açıklasınlar. Doğru değil yani. Bir adamı yenecekseniz yüzüne karşı konuşacaksınız. Televizyona buyur gel dedi, ‘Cumhurbaşkanı’ndan izin alırsam çıkarım’ dedi. Sen Ankara’yı nasıl yöneteceksin. Televizyon açıkıp konuşmak için birilerinden izin alıyorsan sen Ankara’yı yönetemezsin zaten. Ankara’yı da bilmiyor zaten.   Yarın Antalya’da bir mitingimiz daha olacak.   Nasıl çalıştığını bilmiyorum ama çalışıyorlar. Onlarında belediye başkan adayları var bizim de var. Büyükşehir belediye başkan adaylığı eğer İYİ Parti’deyse bizim arkadaşlar seçmen kitlesine ‘ilçede bana büyükşehirde şuna oy ver’, veya diğer parti ‘ilçede bana büyükşehirde şuna oy ver’ diyor. Bu ne kadar tutar ne kadar tutmaz seçim sonucu göreceğiz bunu. Demokrasiden yana olanlarla demokrasi karşıtı olanlar ayrıştı bu süreçte. Demokrasiyi savunanlar, var olan sorunları çözmek konusunda daha kararlı, daha tutarlı politikalar oluşturanlarla, sadece koltuk gitmesin diye her türlü iftirayı, karalamayı yapan, toplumu gerginleştiren ve bu bağlamda medyayı da kontrol etmek isteyen bir kesim daha var. Bu iki kesim arasında bir seçim olacak.   Adaylar belirleninceye kadar elbette bir yarış olur. Bu yarış bazen kırgınlıklara da yol açabiliyor. Ama seçildikten sonra bütün partililer o seçilen arkadaşımızın etrafında birleştiler. Ama bunun yanında aday olmadığı için istifa edip ayrılanlar da var. Küsenler de var. Ama o küsen arkadaşları bir süre sonra barıştırıyoruz.   Hayır.   Demokrasiye inanan, demokrasiyi savunan seçmenlerin sandığa gitmesi lazım, oy kullanması lazım. Bu seçimlerde göstereceğimiz her başarı dünyaya, ‘bütün baskılara rağmen Türk halkı demokrasiden yana tavır koydu’ mesajını verecektir. Çünkü Türkiye demokrasinin kaybolduğu yönünde gülü bir algı sürekli büyüyor. Baskıcı bir yönetimin olduğu algısı büyüyor. Bunu dünyanın her tarafından ülkeler dile getiriyorlar. Ama Cumhuriyet Halk Partisi’nin İYİ Parti’nin Saadet Partisi’nin adaylarının başarılı olması halkın demokrasiye sahip çıktığı algısını güçlendirecektir. Bu Türkiye’nin önünü açacaktır. Bu açıdan sandığa gitmemem gibi bir lüksümüzün olduğunu sanmıyorum. Demokrasiye sahip çıkan herkes mutlaka sandığa gitmeli.   Yok hayır. Benim gördüğüm hemen hemen herkes sandığa gidecek.  Normal çalışmalarımızı sürdürüyoruz. Belli il ve ilçelere özel ağırlık veriyoruz. Gerçekten Cumhuriyet Halk Partili belediyelerin olduğu yerlerde huzur vardır. Bizim büyükşehir belediyelerimizin olduğu yerlerde kırsaldan büyük şikayet duymazsınız. Örneğin İzmir’de süt üreticlerinden şikayet duymazsınız, çiçek üreticilerinden şikayet duymazsınız. İzmir Büyükşehir Belediyesi aralarında yaşanan güçlü diyalog. Tekirdağ’da Muğla’da duymazsınız. Tekirdağ’daki bütün meralar gözden geçirildi ıslah edildi. Tekirdağ’ın bütün ilçelerine okul yapıldı. Okul yapmak milli eğitimin görevi. Ama okul yaptık Milli Eğitim Bakanlığı’na anahtarı teslim ettik. Bizim belediyelerimizin olduğu yerlerde çalışan anneler veya ev kadınları için mutlaka kreşler yapılır. Çalışan kadınlar veya çalışmayan kadınlar çocukları güven içinde bırakırlar. Bizim belediyelerimizin olduğu yerlerde diğer belediye veya beldelerden insanlar gelir parklara gitmek, eğlenmek için. Yeşil alanlar vardır, spor tesisleri vardır, kültüre merkezler vardır. Hatay’a bakın benzer şeyler vardır. Expo’yu kazandı. Hatay ilinin dünya ile rekabet edip kazanması kolay bir olay değildir. Yolun başında daha çok daha güzel hizmetler yapacak. Size fıkra gibi bir şey anlatayım. Erdoğan gidip miting yapıyor, ‘Hatay’a 6 baraj yaptık 3 tane daha yapacağız’. Oysa yapılan tek baraj bile yok. Havaalanından giderken iki tarafta da Amik ovasında su birikmiş tabi onları baraj sanıyor. Bir ülkeyi 17 yıldır yöneten kişi Hatay’a baraj yapıp yapmadığını nasıl unutuyor. Ya da halka gerçekleri nasıl bu kadar çarpıtarak anlatıyor. Yanında kimse yok mu birisi demeli. Siz baraj diyorsunuz ama burada inşaat halinde bir baraj var veya iki baraj var demeli birisinin.   Tabi kritik bize ait olmayan belediyeler Bursa gibi Antalya gibi Adana gibi Mersin gibi yerler bizim için önemlidir. AK Parti siyasette artık halkın diliyle kaşarlanmış kişileri getirdi işte belediye başkanı olarak belirledi. Yeni bir isim getiremedi. Ama biz öyle yapmadık. İstanbul’a bir ilçe belediyesinden başarılı bir grafik gösteren birisini getirdik İstanbul Büyükşehir belediye başkanı yaptık. Bursa’da Mustafa Bozbey Nilifer’i Bursa’nın yüzük taşı haline getirdi ve onu getirdik aday olarak. Antalya’da Konyaaltı’nın belediye başkanını getirdik. Adana belediye başkanı Seyhan’daydı şimdi Adana’yı alacak göreceksiniz. Başarılı olan belediyelerimiz de var. Mesela Eskişehir. Eskiden bozkırdı Eskişehir ama şimdi Bursa’dan daha yeşil.   Hayır. Milletvekili seçimiyle belediye başkanlığı seçimi biraz farklı. Vatandaş belediye başkanının verdiği hizmetlere bakıyor zaten. Hizmetler güzelse partiden çok o adayın kimliği kişiliği o çalışması kente kattığı değer bütün bunlara bakıp oyunu kullanabiliyor. Dolayısıyla Yılmaz Büyükerşen bütün Eskişehirlilerin gönlünde olan bir insan.   Konuşmadım. Aktarıldı. Elbette bizde zaman zaman oturup öz eleştiri yapıyoruz. Bende bazen seçim meydanlarında da bazen diğer mekanlarda da vatandaşla konuşurken örneğin doğuda bir ile gittiğimiz zaman en son Sason’da yapmıştım, ‘oyumuz düşükse kabahat sizde değil bizde’ dedim. Ankara’da oturduk ‘oyunuzu verin’ dedik vermeyince ‘niye vermiyorsunuz’ dedik dedim. Gelmeliydik oturmalıydık, çayınızı, kahvenizi içmeliydik, derdinizi dinlemeliydik, çözümlerimizi size anlatmalıydık ki siz bize oy verin. Bunu söylemek ayıp değil doğru bir şey. Ben oturup izlemedim ama büyük ihtimalli Battal bey gelen bir soruya karşılık böyle bir yanıt vermiş olabilir. Ben bunu çoğu kez medyanın önünde dillendirdim.   Geçmişte çözüm üretme konusun yeterli değildik bana göre. Ama şimdi hemen hemen Türkiye’deki her soruna çözüm üreten tek partiyiz. Bu konuda çok iddialıyım. Çözü üretmen bunu anlatmak, yoksul kesime dokunmak bunu yaptınız diye ertesi gün oy olarak dönmüyor size. Bunun bir süreci var. Biz cumhuriyet tarihinde yapılmayan bir şeyi yaptık. Sokak ekonomisi çalıştayı yaptık. 6 milyon kişi sokaktan geçiniyor. Aileleriyle birlikte 23-24 milyon kişi demektir. Sokak ekonomisi çalıştayı yapan bir parti duydunuz mu? Daha doğrusu sokak ekonomisini duydunuz mu? Kimisi kağıt topluyor, kimisi plastik topluyor, kimisi yiyecek topluyor, kimisi simit satıyor, kimisi kestane satıyor. Bu insanlar nasıl geçiniyorlar? Her gün gördüğümüz ama toplumun, siyasetin görmediği insanlar bunlar. Ben bir Salı toplantısında çöpten bir şey toplayan bir kadının fotoğrafını göstermiştim. Oysa o fotoğraf bir gün önce gazetelerde yer almıştı. İlginç olanı arkasında Erdoğan’ın fotoğrafının olmasıydı. Bunu gösterdim efendim kıyamet koptu. Oysa çöpten kağıt toplayan, geçimini sağlayan binlerce insan var. 21. Yüzyıldayız uçtuk dedikleri bir Türkiye’deyiz onlar uçtular halk çöpten bir şeyler topluyor. Beyler uçtular esnaf siftah yapamıyor. Binlerce çocuk, on binlerce çocuk yatağa aç giriyor. Böyle baktığınız zaman topumun geçinmekte zorlanan kesimlerinin sorunlarını dile getirmekte olan bir partiyiz. Bu konuda ağır ağır ama kararlı ve giderek yükselene şekilde topluma güven vermeye çalışıyoruz.   Üretimden koparılan Türkiye. Türkiye tarımda da, sanayide de, üniversitede de bilgi üretmekten koparıldı. Sanattan, kültürden koparıldı. İranlı üniversitelerin ürettiği bilgi sayısı Türk üniversitelerini neden geçiyor. Ne oldu da saman ithal eden bir ülke haline geldik. 2018’de Yunanistan’da 115 milyon dolarlık pamuk aldık. Türkiye’de pamuk ekecek alan mı kalmadı. Aynı Yunanistan’dan 28 milyon dolarlık buğday aldık, 13 milyon dolarlık tütün aldık. Cumhuriyeti kuranlar pamuk sattılar, üzüm sattılar, incir sattılar. Elde ettikleri gelirlerle fabrikalar kurdular. Uşak şeker fabrikası ilk şeker fabrikamızdır ve yumurta satılarak kurulmuştur. Şimdi geldik 21.yüzyılın Erdoğan’ın Türkiye’sine. Fabrika satıyoruz patates alıyoruz. Fabrika satıyoruz soğan alıyoruz, buğday alıyoruz, arpa alıyoruz, canlı hayvan alıyoruz. Bir beka sorunu varsa işte budur.   Bütün belediye başkanlarımız kırsalla işbirliği halinde. Kooperatifler kuruyoruz süt alıyoruz. İzmir Büyükşehir Belediyesi yıllardır bir evde çocuk doğduğunda fakir zengin ayrımı yapmadan sütü kapıya bırakıyor. Süt üreticisi memnun. Sadece süt dağıtmak için onlarca araç var. Kır ile kent arasında gelir dağılımının dengeli olması sağlanıyor. Kırsaldan kente göç olmuyor. Aydın’a bakın besicilerin tamamı memnun. Sadece üretime değil istihdama da katkıda bulunuyor bu. Sayın İmamoğlu bir açıklama yaptı, ‘Büyükşehir belediye başkanı olduğumda beş yılda 150 bin kişiye istihdam yaratacağım’ dedi. Binali bey açıklama yaptı, ‘İstihdam yaratmak belediyelerin işi değildir’ diye. Sonra aynı Binali bey kalktı dedi ki, ‘Ben belediye başkanı olursam 500 bin kişiye istihdam yaratacağım’ dedi. Sen daha önce başbakandın, ulaştırma bakanıydın niye yaratmadın. Önce reddettin sonra 180 derece döndün. Kim inanır. Her mahalleye bir kreş açılıyor. Bir kreş en az 10 kişiyi istihdam etmek demektir. Adana’nın en büyün meydanını Seyhan belediye başkanını yapıyor. Meydandan ürkerler bunlar. Meydan bir kentin enerjisini boşalttığı alandır. Orada düğünler yapılır, orada halaylar çekilir, gösteriler, mitingler yapılır. Meydan bir kentin olmazsa olmazıdır. Meydan bırakmadılar. Çocuklar caddeler top oynuyor. Kentleri beton ormanına döndürdüler. Sonra kim yaptı bunları diyorlar. İstanbul’u bu hale getirdiler, sonra biz İstanbul’a ihanet ettik dediler, şimdi İstanbul’a talibiz diyorlar. Bırakın Ekrem İmamoğlu İstanbul’u düzeltsin.   Ne yapmışız da istismar etmişiz. İlkelerine bağlıyız. Günün 24 saati Atatürk demiyoruz. Atatürk sadece bizim değerimiz değil 82 milyon insanın ortak değeridir. Atatürk’ü sadece ben değil herkes sevmeli. Cumhuriyeti kurarken ilk kez saltanatı bırakmıştır halk kavramını getirmiştir. Osmanlı’da vatandaş yoktur teba vardır. Kadın erkek eşitliğini getirmiştir, kadına seçme seçilme hakkını getirmiştir. Sadece Cumhuriyet Halk Partisi’nden mi seçiliyor, her partide kadınlar var. Atatürk'ü toplumun her kesiminin sahiplenmesi lazım. Beni üzen Diyanet İşleri Başkanlığı ile Genelkurmay Başkanlığı aynı tarihte kurulmuştur. Bugün 18 Mart Çanakkale Savaşı, Atatürk’ün ne büyük başarılarından birini elde ettiği bir süreçtir bu. Aynı zamanda şehitleri anma günüdür. Diyanet açıklama yaptı içinde Atatürk yok. Hadi hiç sevmiyorsun diyelim Diyanet İşleri Başkanlığı’nı kurdu. Bari bu teşkilatı kuran kişiye de Allah rahmet eylesin de. Bu kin bu öfke nedir. İslamiyet'te din üzerinden öfke duyulur mu? Atatürk’ün neyini istismar edeceğiz. Benim gibi düşünmeyen de demokrasi diyor, benim gibi düşünmeyen de insan hakları diyor. Ortak paydayı büyütmek yerine küçültmek rolünü üstlenmiş beyefendi. Hatta orada bizim büyükşehir belediye başkanına da ağır suçlamalar yapmış. İnsan utanır biraz. Neyse ciddiye alınacak kişi değil.   Hayır efendim hiç bir yeri asla ve asla çantada keklik görmeyiz. Vatandaş keklik mi? Bu tamımı yapmak vatandaşa saygısızlıktır. İzmirli gidecek oyunu kullanacak. Bizde gidiyoruz İzmir’e oyunuzu Cumhuriyet Halk Partisi’ne verin diyoruz. İzmir demokrat, aydın bir kent. Türkiye’nin batıya açılan penceresidir. Milli kurtuluş Savaşı’nın ilk kurşunun atıldığı kenttir orası. Görkemli bir tarihi var. Dolayısıyla İzmir sıradan bir kent değildir aynı zamanda Ege demektir. Dolayısıyla İzmirlinin yapacağı her tercih bizim için çok kıymetlidir.   Ankara’yı İstanbul’u Adana’yı Mersin’i Bursa’yı buraları alacağız zaten inşallah. Bu aynı zamanda bütün dünyaya bütün baskılara rağmen halk demokrasiye sahip çıktı algısını güçlendirecektir. Biz bir özel tartışma alanı yaratmak niyetinde değiliz. Yerel seçim yapıyoruz muhtar seçeceğiz, belediye başkanı seçeceğiz. Onlar ne yapıyorlar ben onu bilmiyorum. İnsanlar seçimden yoruldu artık. Belediye başkanlarını seçeceğiz iyi hizmet ediyorlarsa başımızın üstüne. Gerginliği onlar yaratıyorlar. Ekrem İmamoğlu İstanbul Belediye başkanı olduğunda samimi söylüyorum oy vermeyenler bile ‘Allah razı olsun, iyi ki bu adam seçildi’ diyecekler. Mansur Yavaş seçildiğinde de aynısını diyecekler. Biz İzmir’de ayrımcılık mı yaptık, Aydın’da Eskişehir’de Tekirdağ'da ayrımcılık mı yaptık. Ayrıca bizim belediyelerde asgari ücret net 2 bin 200 lira. Gittiğim her yerde belediye başkanlığa bize ait değilse belediye başkanından herkesin önünde söz alıyorum 1 Nisan’da burada hiç bir işçiyi işinden etmeden, asgari ücret 2 bin 200 lira olacak diyorum, sözünü alıyoruz.   Her parti kendi düşüncesini söyler. Bizim şahsi düşüncemiz 5 yıl bu arkadaşlarımız hizmet verecekler ve vatandaş görmeli bu belediye başkanı Cumhuriyet Halk Partisi’nin dediği gibi gerçekten düzgün mü çalışıyor görmeli. Bunlar bunu 3 günde yapamayacaklarına göre bir süresi var. Bu vatandaşla Cumhuriyet Halk Partisi arasında bir güven ilişkisi demektir aynı zamanda. Bugün galip geldik yarın üstüne yürüyelim gibi bir anlayışımız yok. Vatandaş seçimden yoruldu. Neredeyse her yıl bir seçim var ben genel başkan seçildikten sonra. Türkiye zaten iyi yönetilmiyor. Biliyor musunuz Türkiye’nin bir kalkınma planı yok. Kalkınma planı olmayan başka ülke var mı yok mu bilmiyorum. 100 günlük planda açıkladılar kalkınma planı hazırlanacaktır diye. Niye hazırlamadın geçti 100 gün. Londra’daki bir avuç tefeciye teslim edilen bir Türkiye var. Son 16 yılda Londra’daki bir avuç tefeciye ödenen faiz 149 milyar dolar. 149 milyar dolarla ikinci Türkiye inşa edilirdi. Suriyelilere 35 milyar dolar verdiler. 35 milyar dolar verdik ama bu bütçeye yük olmadı diyor. Formülü açıkla sana Nobel versinler. Benim 35 milyar dolarlık mal varlığım var zaten ben bunu verdim diyorsa ona itirazım yok. Nasıl yük olmadan verdin. Bizim ülkemizde Suriyeliler 1.sınıf bizimkiler 2.sınıf vatandaş. Dükkân açarsanız vergi verirsiniz onlar vermezler. Bizimkiler hastaneye gider 7-8 yerde para öderler onlar ön sıralarda girer para ödemezler. Ben Ortadoğu bataklığında sizin ne işiniz var derken kıyameti kopartıyorlardı. 3 buçuk milyon Suriyeliyi besle bakalım. Türkiye’nin süratle Suriye’ye gidip oturup maya konuşması lazım, kavgayı bitirmesi lazım. En büyük sıkıntıyı yaşayan Hatay’dır. Hatay Büyükşehir Belediye başkanına 1 lira para verdiler mi o kadar Suriyeli geldi?   Rusya üzerinden Suriye ile görüşüyorlar. Gidersin oturursun masaya konuşursun. Suriye’de terör bitsin istiyoruz, toprak bütünlüğü bozulmasın istiyoruz, kanlı savaş bitsin itiyoruz Esad da istiyor. O zaman neden bir araya gelmiyoruz? Rusya geldi, Amerika geldi, Fransa geldi, İspanya geldi, İtalya geldi, Almanya geldi sen niye gelmiyorsun. Bugün kavga edersin bir süre sonra diplomatik ilişkiler kurulur barışırsın. En büyük zararı biz gördük. En büyük ihaleleri diğer devletler aldı. Herkes paylaştı oradaki konutları, hastaneleri bütün yatırımları aldılar. Biz oradan şimdi zeytinyağı satın alıyoruz. Patatesi soğanı oradan alıyoruz. Sözde bizi dünya lideri yönetiyor. Yunanistan mahvoldu perişan oldu diyorlardı gittin 115 milyon dolarlık pamuk aldın. Adıyaman’da tütün mü yoktu?   İki şey yapıyorum her gittiğim yerde. Bir, sakın ola ki provokasyonlara gelmeyin. 21 Mart geliyor her türlü provokasyon yapılabilir. Bunu yapacak kişiyi de biliyoruz. Her türlü pvokasyonu yapıp bir şekliyle Cumhuriyet Halk Partisi’ni ve İYİ Parti’yi Saadet Partisi’ni karalamaya çalışacak. Biz bütün örgütlerimizi uyardık. İkincisi, sakın rehavete kapılmayın. Bırakın anketleri son ana kadar kapı kapı köy köy gezeceksiniz. Derdi anlatacaksınız çözümü de anlatacaksınız. Belediyelerin bütçeleri çok fazla. Erzurum Çat belediyesi Cumhuriyet Halk Partili bir belediye başkanı yönetiyordu orayı. İslam Eserleri Müzesi kurdu, belediye binayı yaptı, çarşılar yaptı, parklar yaptı bütçesiyle. Erzurum’a bakın bir de devasa bütçesi var suyu bile içilmiyor. Palandöken’den Erzurum görünmüyor sadece bir sis tabakası var hava kirliliğinden. Tanzim satış noktaları kurdular vatandaşa bedava verilecek soğanı patatesi bile parayla sattılar. İzmir’e bakın 35 bin kişilik yoksul aile var kendi envanteri var. Yoksul aileleri 10 kilo patates 10 kilo soğan çuvallara konuldu evlerine gidildi kapıları çalındı ve teslim edildi. Hangisi belediyecilik. Hangisi yoksulları afişe etmiyor. Bizim belediyelerimiz. Onlar yoksulları kuyruğa dizdiler bir de varlık kuyruğu dediler. İnsanlarla bu kadar alay edilir mi? O kuyruklar varlık kuyruğu olsa önce sen kuyruğun başında olurdun, vatandaşı oraya sokmazdın bile.   Hayır. Başaracağız çünkü. Türkiye’nin başarmaya ihtiyacı var. Evlerde yangın var ve bunun söndürülmeye ihtiyacı var. Vatandaş bilinçli ve nasıl oy kullanacağını iyi biliyor.   Orta Anadolu’da da olacak Doğu Anadolu’da da olacak göreceksiniz.   Örgütlerimizi oluşturduk ilk pilot uygulamaları yaptık. Pilot uygulamalar başarılı oldu. Sonra bir aksaklık var mı diye ikinci pilot uygulamayı yaptık. Barolarla bir araya geliyoruz avukat arkadaşlarla. Her okulda bir avukatın bulunmasını arzu ettik. Avukat arkadaşlarımız gönüllü olarak katılıyorlar. Güçlü bir bilgisayar altyapımız var hiçbir partide olmayan. Biz YSK’nın bile aldığı birçok kararı biz onlara bildiriyoruz ve düzelttiriyoruz.   O tartışmaların tamamen yanlış bir mecrada yapılan tartışmalardı. Cumhuriyet Halk Partisi’nin bilgisayar sistemi çöktü denildi ama yoktu böyle bir şey. Yine aynı şekilde güçlü bir altyapımız var. Ama önemli olan insan unsuru ve bizim arkadaşlarımızın o sandıklarda hazır bulunması. Oradan elde edilen ıslak imzalı tutanakların görüntülerini süratle genel merkeze aktarılması. Cep telefonu üzerinden iki deneme yapıldı başarılı sonuçlar ardık. Hiçbir parti yapmadı bu denemeyi biz yapıyoruz.
Planlama Bakanı Sabah Dileymi yaptığı açıklamada, 2020 yılının ekim ayında yapılması planlanan ülke genelindeki nüfus sayımı için hazırlıkların başladığını söyledi. Dileymi, vatandaşlara en iyi hizmeti sunabilmek, ekonomik ve sosyal kalkınma için gereken verilerin sağlanması amacıyla sayımın önemli bir adım niteliği taşıdığını açıkladı.  Bakanlığın söz konusu sayınım zamanında yapılması için olağanüstü bir çaba göstereceğini belirten Dileymi, sayımın Irak Kürt Bölgesel Yönetimi’ni de (IKBY) kapsayacağını ifade etti.  Irak’ta en son 1997 yılında Saddam Hüseyin rejimi döneminde nüfus sayımı yapılmış, IKBY’nin dahil edilemediği sayımda Irak nüfusunun 19 milyon olduğu açıklanmıştı. IKBY’nin nüfusu 3 milyon olarak tahmin edilmişti. Irak’ın nüfusunun şuanda 38 milyon olduğu tahmin ediliyor.
,   raporunun taslağını yarın ele alacak. Siyasi gruplar tarafından hazırlanan değişiklik önergeleri oylanacak. Değişiklik önergelerinin sayısının 300'ü aştığı ifade ediliyor. Raporda ilk kez "Türkiye ile üyelik müzakerelerinin askıya alınması" çağrısı yapılacak.   Hristiyan Demokratlar gibi sağ gruplar ise "askıya alınma" yerine "üyelik hedefli ilişkilerin sonlandırılmasına dair" bir ifade kullanılmasını istiyor. Uzmanlar, Avrupa Parlamentosu'nun mayıs ayında seçimlere gideceğini, bu yüzden son Türkiye raporundaki ifadelerin yeni parlamentoya miras kalacağını belirtiyor.  12 Mart'ta tartışmaya açılacak Türkiye raporu 13 Mart'ta oylamaya sunulacak.
Şanlıurfa Çocuk Hastalıkları Hastanesi önünde toplanan grup üyeleri, başlarına ve kollarına siyah bant bağlayıp "Ölümü bekleyişe son, yaşamak bizim de hakkımız" yazılı pankartlar açtı.  Yanlarında getirdikleri temsili kefenleri giyerek valilik binasına kadar yürüyen grup üyeleri, bu sırada megafonla vatandaşları hastalığı karşı uyardı, dikkat çekmek için zaman zaman düdük çaldı.  Bir Damla Kan Talasemi Derneği Başkanı İbrahim Dizlek, grup adına yaptığı açıklamada, yetkililerin talasemi hastalarının sorunlarına ilgisiz kaldığını ileri sürdü.  Kentte 617 talasemi hastası bulunduğu, bunun yanında yaklaşık 150 bin kişinin de talasemi gen taşıyıcısı olduğunu belirten Dizlek, her geçen gün bu sayının arttığını iddia etti.  Şanlıurfa'da kan bankası bulunmaması nedeniyle hastaların çevre illere gitmeye mecbur kaldığını ve bunun da büyük bir mağduriyette neden olduğunu vurgulayan Dizlek, "Burada kan bankası olmadığı için ihtiyaç duyduğumuz kan Gaziantep'ten geliyor. Kuryeyle çoğu zaman ihtiyacımız olan kan geç geliyor. Geç geldiği için pıhtılaşan kanı iade etmek zorunda kalıyoruz. Şanlıurfamız için kan bankası istiyoruz. Bizi dışarıya muhtaç bırakmasınlar" dedi.  Açıklamanın ardından, yanlarında getirdikleri kefenleri Vali İzzettin Küçük'e vermek isteyen gruba, polis izin vermedi. Bir süre bekleyen grup üyeleri, daha sonra olaysız dağıldı.
Başka bir insanın kalbiyle hayatını sürdüren Hamide Akman, Akdeniz Üniversitesi Hastanesi’nde yatan diğer kalp hastalarının da umut kaynağı.  Antalya'da yaşayan Hamide Akman, kalp hastası olduğunu bilmeden hamile kaldığını ve 1994 yılında, bugün 17 yaşında olan kızı Sabiha'yı dünyaya getirdiğini söyledi. Hamileliği sırasında kalbinde büyüme meydana geldiğini belirten Akman, teşhisin konmasının ardından geçen yıllarda da kalbinde yetmezlik geliştiğini anlattı.  Tedavi için başvurduğu Akdeniz Üniversitesi Tıp Fakültesi Kalp Damar Cerrahisi Anabilim Dalı Başkanı Prof. Dr. Ömer Bayezid'in kendisine kalp nakli olmasının şart olduğunu, nakil olmaması halinde öleceğini söylediğini belirten Akman, bu teklifi kabul ettiğini ifade etti.  Kendisinden önce kalp nakli olan kimse görmediği için çok korktuğunu, ama nakil olmaması halinde hayatta kalma şansı da bulunmadığını bildiğini dile getiren Akman, ''İlk olduğum için çok korkuyordum ama yaşama şansım da yoktu. Ya ölümü ya da nakli seçecektim. Hocam 'Sen güçlü olursan başarırız' dedi. Gerçekten de hiçbir şey ters gitmedi. Kalp nakli için kayıt olduktan bir hafta sonra beklediğim kalp çıktı'' dedi.  Beyin ölümü gerçekleşen 24 yaşındaki Feride Can adlı genç kızın kalbinin kendisine nakledildiğini anlatan Hamide Akman, naklin ardından sağlığına kavuştuğunu, bugün ise bütün işlerini kendi kendine yaptığını ifade etti. Hastaneye gelerek kendisi gibi kalp bekleyen veya nakil olan hastaları sık sık ziyaret ettiğini kaydeden Akman, şöyle konuştu:  ''Hastanede her nakil olduğunda, hocam arar, 'Bugün nakil var' diye. Ben de hususi gelip hastaları görürüm. Başka amaçla geldiğimde de nakil olanları ziyaret ederim. Hastalar beni görünce rahatlıyorlar. Çünkü benim önümde hiç kimse yoktu. Bu hastalar beni örnek aldılar. Ben onlar için bir şansım. Hastalara hocanın dediğini mutlaka uymalarını öneriyorum. Hocanın söylediklerini harfiyen yapmaları gerekiyor.''  Hamide Akman, kalp nakline karar vermesinde 4 yaşındaki kızının da etkili olduğunu anlattı. ''Şu ana kadar 13 yıl yaşadım. Daha ne kadar yaşayacağımı Allah bilir'' diyen Hamide Akman, ''Eğer kalp nakli olmayıp ölmüş olsaydım, kızım 4 yaşında annesini kaybetmiş olacaktı. Şu anda ölsem de arkama bakmadan giderim, çünkü artık o her şeyi göğüsleyebilecek yaşa geldi'' dedi.  Hamide Akman, Akdeniz Üniversitesi Hastanesi’ndeki son kalp nakliyle yaşama dönen 42 yaşındaki Mehtap Kaya'yı da ziyaret etti. Akman, Kaya'yı doktorların tavsiyeleri dışına kesinlikle çıkmaması konusunda uyardı.  Evli ve 3 çocuk annesi Mehtap Kaya da, 2 yıl önce kendisine astım teşhisi konulduğunu, ardından da kalp yetmezliği tespit edildiğini anlattı. Nakilden önce kalbinin yüzde 26 kapasiteyle çalıştığının belirlendiğini belirten Kaya, 6 ay önce nakil listesine kaydolduğunu, 14 Aralıkta da 23 yaşında beyin ölümü gerçekleşen bir kişinin kalbinin kendisine nakledildiğini kaydetti.  Naklin ardından zor bir süreç yaşadığını, ancak bu süreci ailesi, doktorları ve kendisi gibi nakil olmuş diğer hastaların destekleriyle aştığını dile getiren Mehtap Kaya, ''Bana güç verdiler. Onların sayesinde bugünlere geldim. Nakilden önce kendimi bu kadar iyi hissedeceğimi düşünemiyordum bile ama şimdi sağlığıma kavuştum. Çok mutluyum'' diye konuştu. Nakil operasyonunu gerçekleştiren Akdeniz Üniversitesi Tıp Fakültesi Kalp Damar Cerrahisi Anabilim Dalı Başkanı Prof. Dr. Ömer Bayezid ise klinikte şu ana kadar 42 kalp nakli gerçekleştirildiğini bildirdi.  İlk naklin 13 yıl önce Hamide Akman'a yapıldığını hatırlatan Bayezid, sayının bu yıldan itibaren giderek arttığını, 2010 yılında ise 12 kişiye kalp nakli gerçekleştirdiklerini açıkladı. Bayezid, kalp naklinde yeterli donör bulunamadığını, bu yüzden çok sayıda insanın kalp beklerken hayatını kaybettiğini belirterek, ''Bağış olursa daha yüksek sayılarda nakil yapılabilir ve daha fazla insan kurtulabilir. En büyük sıkıntımız yeterli organ bağışı olmaması'' diye konuştu.
Düğün yeri seçmek için İstanbul’daki 5 yıldızlı otelleri gezen Cem Yılmaz ve Ahu Yağtu, Tepebaşı'ndaki Pera Palas Otel'de karar kıldı.  Son anda bir değişiklik olmazsa ikili düğünlerini burada yapacak.  Yılmaz geçtiğimiz cumartesi günü İzmir Karşıyaka’ya sevgilisinin babası Hasan Neşet Yağtu ile tanışmaya gitmişti.  Baba Yağtu Cem Yılmaz ve kızımın mutluluğu için elimizden geleni yapacağız. Kızım da çok mutlu ve birbirlerini çok seviyorlar. Cem Yılmaz’ın ve Ahu’nun kariyeri onları ilgilendirir. Biz sadece onların mutluluğunu takdir ederiz” demişti.
Sky Italia'nın haberine göre; 2014-2016 yılları arasında Süper Lig'de Beşiktaş formasını giyen Arjantinli oyuncu Jose Ernesto Sosa, Antalyaspor yolunda.    İddiaya göre; Serie A ekibi Milan, Antalyaspor ile oyuncunun transferi konusunda pazarlıklarda son noktaya geldi ve anlaşmayı sağladı. Buna göre Antalyaspor, Sosa'yı ikna etmesi halinde transferi tamamlayacak.    Geçen sezon Milan ile sadece 15 maça çıkabilen Sosa, 3 asistlik bir katkı sağlayabilmişti. Bu sezon da Milan'ın UEFA Avrupa Ligi'nde üçüncü tur ilk maçında Craiova ile karşılaştığı maçta kadroya giremeyen Sosa'nın teknik direktör Vincenzo Montella'nın planlarında olmadığı iddia edildi.
Bebek’te gazetecilere el ele poz veren   ve Ozan Güven önceki akşam Arnavutköy’de yemek yedi. Çıkışta muhabirleri karşılarında görünce yüzleri gülen ikili, önceki gün başlattıkları şakalarına devam etti. Ünlü komedyenin “Ben gidiyorum aşkım” diye seslendiği Güven, “Biz ayrıldık arkadaşlar, belki ileride yeniden barışırız” diyerek güldürdü. Cem Yılmaz, şakanın amacını, “Şu zor günlerde biraz da olsa sizi güldürebilmek için yaptık” sözleriyle açıkladı.
Anılarını yazan, güncel konularda kalem oynatan istihbaratçılardan Mehmet Eymür, bir dönem birlikte yol adıkları daha sonra çatıştıkları ve mahkemelik oldukları Hanefi Avcı’yla ilgili açıklamalarda bulundu.  NTV Canlı Ana Haber’de Can Dündar’ın sorularını yanıtlayan Eymür, Devrimci Karargah soruşturmasının ciddi olduğunu ve Avcı’nın ‘nedenlerini’ açıklaması gerektiğini belirtti.  Avcı’nın ‘Haliç’te Yaşayan Simonlar’ kitabını samimi bulmadığını söyleyen Eymür'ün açıklamaları şöyle:    Pek birlikte çalıştık denemez. Herkes ayrı ayrı çalışıyordu.  Susurluk’u ilk ortaya çıkaran benim, raporunu yazan kişiyim. Kazayı basına bildiren de benim. Kimsenin haberi yoktu. Bir gazeteci arkadaşıma söyledim: Burada bir kaza olmuş, bir bakar mısın? Şu şu varmış’ dedim. Bana haber gelmişti. Gazeteci arkadaşım bana, 'doğru mu söylüyorsun?' deyince bozulmuştum. ‘Aldığım bilgi bu teyit etmek için söylüyorum’ dedim...  Çıktı ve devlet içinde yapılar olduğunu, polis içinde Mehmet Ağar'ın, jandarmada Veli Küçük'ün, MİT’te de benim adımı verdi. Ben oraya konmaktan çok rahatsız oldum. Hep mücadele ettiğim şey bu tip olaylardı.  Daireye ait resmi telefonlar dinlendi. MİT’in telefonlarını dinletti. O zaman İstihbarat Başkan Yardımcısı’ydı. Telefonlar izinsiz olarak dinlendi.  Olacağı buydu. O zamanlar harkes birbirini dinliyordu ve Türkiye onun için böyle...  Ben kitabın tamamını okumadım. Neden yazıldığını da tam anlayamadım. Eğer yanlış şeyler oluyorsa, kaç senenin birikimi var, neden yanlışı başından beri görmedi. Ya da görmek istemedi mi... Yoksa bir şeye bozuldu da onun için mi kitabı yazdı. Bunları teşhis edemedim.  Çok samimi olduğunu düşünmüyorum. Kimsenin günahını almak da istemek ama Hanefi bey kendini melek gibi anlatıyor. Ama bizim meslekte kötü şeyler de yapılıyor. İşkence de var. Pişmanlık yasasından yararlanan kişilerle ilişkisi vardı, bunlara kitabında yer vermemiş.  Adalete güvenmek lazım. Her şey çok mükemmel değil ama yine de güvenmemiz gereken yerlerden biri yargı.  Biz mahkemelik olduk ve sonra da barıştık. Hanefi beyin yolsuzluğunu bilmem ve duymadım da. Bunun için bende artıları vardır ama eksileri de var. Her şeyi tam anlatmıyordu, kendi işine geldiği için anlatıyordu.  Muhakkak var. Ama sadece bu dönem için değil. Sağcılar iktidara gelinde camiye gidenlerin sayısı artar, solcular gelince azalırdı. Her devirde yaşanıldı bunlar ama bu devirde biraz abartılı gidiyor.  Türkiye’de bunlar yeni şeyler değil. Ben biraz değişik düşünüyorum. Bazı şeyler simge gibi ortaya konuyor. Biz onalara hücum ediyoruz ama arkasında çok daha büyük güçler var.  O güçleri arkasından çekseniz, simge haline gelen kişiler belki o kadar etkin olmayacaklar...  Herkes kendi sorumluluğundaki işi ciddi yapacak. Yabancı merakı bırakılacak.  Ciddi bir konuyla ilgili içeriye alınmış. Hanefi beyin nedenlerini açıklaması lazım. Tersi bir durum rahatsız edici olur...    Türkiye’de yalan makinasının kullanılmasını öneriyorum. Gelişmiş ülkelerde kullanışlıyor. Örneğin ABD'de devlet memurları terfi ederken ve bizim muadilimiz CIA’ciler yalan makinasından geçiyorlar. Bizde de çok kişi bağlanmalı.  Yüzde 90 sağlıklı netice alınır.  Söylemeyeyim.
İSTANBUL - Şubat ayının ilk haftasında bahar havası yaşayan Türkiye, bu hafta ılık havayla birlikte bol yağış aldı. Yarından itibaren kış yeniden yüzünü gösterecek. Yarın soğuma Marmara ve Ege’den başlıyor, Trakya’da kar yağışı görülecek. İstanbul’da yarın da devam edecek yağmur, pazartesi ve salı günü karla karışık yağmura dönüşecek. Sıcaklık da pazardan itibaren bir hafta boyunca 5 dereceyi fazla geçemeyecek. Yarının günlük yaşamı etkileyecek en önemli meteorolojik olayı, iç bölgelerde esecek şiddetli lodos fırtınası olacak. Konya ve Ankara’dan başlayarak, Kayseri, Çorum ve Samsun’a kadar İç Anadolu ve Orta Karadeniz boyunca fırtına var. Fırtına soba zehirlenmelerinin yanında, çatıları uçurup ağaçları devirebilir, dikkatli olunmalı. Lodos Güney Ege ve Antalya’da da kuvvetli esecek. Pazar gününden itibaren soğuk hava iç kesimlere kadar ilerleyecek, İç Ege, İç Anadolu, Ankara, Bolu ve Doğu’ya kadar karla karışık yağmur görülecek. Hatta Muğla’da dahi kar yağışı bekleniyor. Sıcaklıklar Marmara, Ege ve iç kesimlerde 5 derecenin altına inecek. Başta Antalya olmak üzere güneyde pazar günü sıcaklıklar 10 dereceye gerileyecek ve yağmurlar sürecek. Pazartesi günü de iç kesimlerdeki birçok kentte yağışlar kar şeklinde sürecek. Önümüzdeki haftanın geneli çok soğuk geçecek.   Muğla’da son 24 saate metrekareye 51,6 kilogram yağış düştü, bu oran Şubat ayının 13 gününde 170,8 kilograma ulaştı. Aralıksız devam eden sağanak nedeniyle kanalizasyon ve yağmur suyu kanalları tıkandı, kent trafiğinde aksamalar oldu.
Rusya Dışişleri Bakanı Yardımcısı Sergey Ryabkov, ABD-İran arasındaki nükleer anlaşma için "bozulmamış bir anlaşma üzerinde oynamanın çok riskli" olacağını ifade etti.  Washington ile Tahran arasındaki Temmuz 2015'ten bu yana devam eden ve Iran'ın nükleer silahsızlanmasına karşın, ABD'nin bazı konulardaki yaptırımları kaldırdığını açıklamasının ardından, Donald Trump yönetiminde yeniden gerilen iki ülke ilişkilerine Rusya'dan uyarı geldi.  Rusya, İki ülke arasındaki "nükleer" konusundaki anlaşmanın yeniden gündeme getirilmesini "riskli" bulduğunu ifade ederek ABD'yi uyardı.  İran Nükleer anlaşmasıyla BM Atom Enerjisi Kurumu'nun askeri üslere girişine izin verdi, ayrıca uranyum kullanımını da azalttı. Oack ayında ise Obama bir başkanlık kararnamesi yayınlayarak İran'a yönelik yaptırımları kaldırdığını açıklamıştı. Rusya aynı dönemde ise Birleşmiş milletler Güvenlik Konseyi'nin özel izni ile silah teslimatlarının mümkün olabileceğini savunmuştu. ABD'nin ülkeye uyguladığı silah ambargosu ise sürüyor.
Zonguldak'ın Çaycuma ilçesine bağlı Perşembe Beldesi Belediye Başkanı Burhan Alibabaoğlu, belediye düğün salonu inşaatında inceleme yaparken, betonu yeni dökülen merdivenlerin çökmesi sonucu yaralandı.  Belediye tarafından yaptırılan 2 katlı düğün salonunun inşaatında incelemelerde bulunan Alibabaoğlu, çatıya çıkmak istedi.  Alibabaoğlu, çatı katına çıkmaya çalışırken, betonu yeni dökülen merdivenin çökmesi sonucu yaklaşık 6 metre yükseklikten zemine düştü.  Çaycuma Devlet Hastanesi'ndeki ilk müdahalesinin ardından Zonguldak Karaelmas Üniversitesi Tıp Fakültesi'ne sevk edilen Alibabaoğlu, burada tomografi cihazının bozuk olmasından dolayı Zonguldak Atatürk Devlet Hastanesi'ne gönderildi.  Alibabaoğlu, tomografisinin çekilmesinin ardından yeniden tıp fakültesi hastanesine getirildi.  Olayı duyarak hastaneye gelen AK Parti Zonguldak Milletvekili Fazlı Erdoğan, AK Parti ilçe ve belde belediye başkanları ile AK Parti il ve ilçe başkanı, doktorlardan bilgi aldı.  Alibabaoğlu'nun vücudunda kırıklar ve beyninde ödem oluştuğu öğrenildi.
Geçen seneye göre maçı bitirmekte zorlandıklarını söyleyen Oğuzhan, "Pozisyonlara giriyoruz ama kaçırıyoruz. Kasımpaşa maçında da öne geçtik, 2'yi, 3'ü bulamıyoruz. Geçen senelerde onları çok iyi yapıyorduk. Sezon başı, normal. Bu pozisyonlara girmek önemli olan" şeklinde konuştu. A Milli Takım'a seçilmemesiyle ilgili olarak konuşan Özyakup, "Benim her hocaya saygım sonsuz. Kararlara da saygım sonsuz. Hocamız beğenmemiş olabilir. Benim yapmam gereken çok daha fazla çalışmak. Geçen hafta hocamızla tanışma fırsatımız oldu. Orada 'Kampta görüşürüz' konuşması geçti. Listede ismim olmadığını görünce, kimseye kırgın olamam ama üzüldüm. Her oyuncunun hayalidir. Benim de öyle. Arkadaşlarımın yanında olmak çok isterdim. Demekki hocamızın gördüğü bir şey var. Bu konuşmadan sonra insan ister, istemez bunun arkasında farklı şeyler arar, aklıma başka şeyler geliyor. Kendimi de sorguluyorum. O formayı giymek herkese nasip olmaz. Şanslıyım ki Beşiktaş'ın armasında da ay-yıldız var" dedi. Milli Takım aday kadrosunun açıklanmasının ardından Milli Takım'daki arkadaşlarıyla bu konuyu görüşüp, görüşmemesinin sorulması üzerine yıldız futbolcu, "Görüştük. Avrupa Şampiyonası'nda 40 gün kamp yaptık. Telefonla arayan tabi ki oldu. Sağolsunlar beni yalnız bırakmadılar. Kararlara da saygım sonsuz" diye cevap verdi.  Taraftarının kendisine olan desteğinin hatırlatılması üzerine başarılı oyuncu, "Onları mahçup etmemek için elimden geleni yapıyorum. Daha da iyisini yapmaya çalışıcam. Bugün yapılanlar beni duygulandırdı. Böyle bir aileye sahip olduğum için şükrediyorum" açıklamasını yaptı.
“The Favourite” (Sarayın Gözdesi)  Yorgos Lanthimos, “The Favourite” (Sarayın Gözdesi)  Deborah Davis ve Tony McNamara, “The Favourite” (Sarayın Gözdesi)  Olivia Colman, “The Favourite” (Sarayın Gözdesi)  Joe Cole, “A Prayer Before Dawn”  Rachel Weisz, “The Favourite” (Sarayın Gözdesi)  Alessandro Nivola, “Disobedience”  Jessie Buckley, “Beast”  Richard Billingham, ”Ray & Liz”  Bart Layton, “American Animals”  Jacqui Davies, “Ray & Liz”  “Voyageuse”  “Evelyn”  “The Big Day”  “Roma”  “The Favourite” (Sarayın Gözdesi)  Sandy Powell, “The Favourite” (Sarayın Gözdesi)  Robbie Ryan, “The Favourite” (Sarayın Gözdesi)  Nick Fenton, Julian Hart and Chris Gill, “American Animals ”  Howard Jones, “Early Man”  Nadia Stacey, “The Favourite” (Sarayın Gözdesi)  Fiona Crombie, “The Favourite” (Sarayın Gözdesi)  Jonny Greenwood, “You Were Never Really Here”  Paul Davies, “You Were Never Really Here”  Felicity Jones  Judi Dench
Almanya'da Başbakan Angela Merkel'in Hristiyan Demokratik Birlik (CDU)partisi, Bavyera'da teşkilatlı kardeş parti Hristiyan Sosyal Birlik ve Sosyal Demokrat Parti'den (SPD) oluşan koalisyon hükümetinden hoşnutsuzluk giderek artıyor.  Alman kamu yayıncılık kuruluşu ARD'nin Infratest Dimap şirketine yaptırdığı son ankete göre CDU, CSU ve SPD'nin toplam oy oranı yüzde 41 ile son yirmi yılın en düşük seviyesine geriledi. Anket ayrıca SPD'nin oy oranının sağ popülist Almanya için Alternatif'in (AfD) de gerisine düştüğünü ortaya koydu. Ankete katılanların büyük çoğunluğu federal hükümetin icraatından memnun olmadığını ve bu durumdan öncelikle Başbakan Angela Merkel'i sorumlu tuttuğunu ifade etti. Bavyera ve Hessen eyaletlerinde yapılacak olan parlamento seçimlerinde, bu eyaletlerin hükümetlerini oluşturan Hristiyan Birlik (CDU ve CSU) partilerinin oy kaybetmesi bekleniyor. Anket sonuçlarına göre Hristiyan Birlik partilerinin oy oranı bir ay önceki ankete göre üç puan gerileyerek yüzde 26'ya indi. SPD de üç puan kaybederek yüzde 15'lik oy oranına inerken, Pazar günü seçim olsa yüzde 16'lık oy oranına ulaşacak olan AfD'nin gerisine düştü. Oy oranı üç puanlık artışla yüzde 17'ye çıkan Yeşiller ikinci sıraya yükseldi. Hür Demokrat Parti ve Sol Parti'nin oy oranı ise yüzde 10 ile eşit çıktı. Koalisyon ortaklarının önemli oranda oy kaybetmesi aynı zamanda seçmenin hükümetin uygulamalarından memnun olmadığını da gösteriyor. Ankete katılanların yüzde 76'sının hükümetten az memnun olduğu ya da hiç memnun olmadığı ortaya çıktı. Bu oran Eylül ayı anketinde 8 puan düşük çıkmıştı. Hükümetin icraatlarından memnun ya da çok memnun olanların oranı 7 puanlık gerilemeyle yüzde 24'e indi. Federal hükümetin eski model dizel motorlu araçlarla ilgili kararlarını doğru bulmayanların oranı yüzde 82'yi buluyor. Koalisyonun konut kiralarının ödenebilir seviyede tutulmasında başarısız kaldığı görüşünde olanların oranı yüzde 78'e çıkarken, hükümetin iklim politikasından memnun olmayanların oranı da yüzde 73'e yükseldi. İltica politikasında ise hükümetin uygulamasını doğru bulanların oranı Ağustos ayına göre 8 puan artarak yüzde 31'e çıktı. Almanların yüzde 68'i ise hükümetin iltica politikasını doğru bulmuyor. SPD'den memnun olmayanların oranı Temmuzdan bu yana 11 puan arttı. Seçmenin sadece yüzde 27'sinin sosyal demokrat koalisyon ortağından memnun olduğu ortaya çıktı. Hristiyan Demokrat Birlik (CDU) partisinden memnun olanların oranında da 8 puanlık gerileme kaydedildi. Ankete katılanların yüzde 56'sına göre federal hükümetin içinde bulunduğu durumun baş sorumlusu Başbakan Angela Merkel. Kabahati Hristiyan Sosyal Birlik Genel Başkanı ve Almanya İçişleri Bakanı Horst Seehofer'de görenlerin oranı ise yüzde 31. Koalisyon ortağı Sosyal Demokrat Parti'nin Genel Başkanı Andrea Nahles'i hükümetin başarısızlığından sorumlu tutanların oranı ise sadece yüzde 2.
Seküler görüşlere sahip blog yazarı ve aktivist Niloy Çakrabarti evine giren palalı bir grup tarafından öldürüldü. ‘Niloy Neel' adıyla da bilinen 40 yaşındaki aktivist, ülkesindeki köktendinci akımlara karşı mücadele ediyordu. Polis, blog yazarının altı kişi tarafından öldürüldüğünü doğruladı. Eşi ve bir kişinin daha evde bulunduğu, ancak saldırganlar tarafından evin diğer bir odasına götürüldüğü bildirildi. Çakrabarti'nin de üyesi olduğu sosyal ağın yöneticisi Imran H. Sarker, AFP ajansına Çakrabarti'nin radikal İslamcı militanların ölüm listesinin ilk sırasında yer aldığını açıkladı. Sarker, blog yazarının öldürüldüğünü twitter hesabından duyurdu. Bu yıl Çakrabarti'den önce üç blog yazarı ve aktivist daha radikal İslamcılar tarafından öldürülmüştü. 31 yaşındaki blog yazarı Ananta Bijoy Das, mayıs ayında sokak ortasında cinayete kurban gitmişti. Şubat ayında da İslam'a yönelik eleştirel görüşlerin yer aldığı Mukto-Mana blogunun kurucusu Avijit Roy, mart ayında ise internet aktivisti Vaşikur Rahman öldürülmüştü. Çakrabarti de düzenli aralıklarla Mukto-Mana blogu için yazılar yazıyordu. Şu ana kadar cinayet faillerinin hiçbiri yakalanamazken, El Kaide'nin uzantısı bir örgüt cinayetleri üstlenmişti. Çakrabarti cinayetini ise henüz üstlenen olmadı.
Suçun istismardan tacize çevrilmesi nedeniyle M.S. hakkında istenen ceza da 22.5 yıldan 12 yıla düştü. Antalya'nın Muratpaşa İlçesi'nde 75'inci Yıl Cumhuriyet Anadolu Lisesi'nde geçen yılın Aralık ayı başlarında 11'inci sınıfların geometri dersinin yazılı sınavında 4'ü kız 5 öğrenci kopya çekerken yakalandı. Öğrencilerin cep telefonuyla sorunun fotoğrafını çekip dışardaki arkadaşlarına internet yoluyla gönderdikten sonra, yanıtlanmış halinin yeniden fotoğraf olarak geldiğinin belirlenmesi üzerine disiplin süreci başlatıldı.  Disiplin öncesi süreçte öğrencilerle görüşen rehberlik ve psikolojik danışmanlık öğretmeni M.S.'nin, kız öğrencilerden E.T.'yi odasına çağırarak tacizde bulunduğu iddiaları üzerine Antalya Cumhuriyet Başsavcılığı tarafından soruşturma başlatıldı. Olaya ilişkin Antalya Milli Eğitim Müdürlüğü'nce açılan soruşturma kapsamında valiliğin de onayıyla öğretmen M.S. görevinden alındı. Okulun disiplin kurulu ise kopya çektikleri için E.T. dahil, kopya olayına karışan bazı öğrencilere 3'er gün okuldan uzaklaştırma cezası verdi. Erkek öğrencinin ise okulla ilişiği kesildi. Savcılığın tamamlanan soruşturması sonunda iddianame hazırlandı. Öğretmen M.S.'nin 'cinsel istismar' suçlamasıyla 12 yıldan 22.5 yıla kadar hapis cezası istemiyle ağır ceza mahkemesinde yargılanması talep edildi. Ağır ceza mahkemesi ise taciz olayında elle dokunma, temas olmadığı, sözle 'cinsel taciz' olduğu gerekçesiyle görevsizlik kararı vererek, savcılık tarafından gönderilen dosyayı asliye ceza mahkemesine gönderdi. Öğretmen M.S. bu kapsamda 4.5 yıldan 12 yıla kadar hapis cezası istemiyle asliye ceza mahkemesinde yargılanacak. Mahkemeye sunulan dosyada, öğretmenin, odasına çağırdığı kız öğrenciye arkadaşlık ve ilişki teklif ettiği, teklifini kabul ederse disiplin cezası almayacağı, okuldan atılmayacağı ve en hafif cezayla kurtulabileceği, reddederse disiplin kuruluna sevk edeceği yönünde iddialar yer alıyor.  Öğrencinin ise bu sözlerin ne anlama geldiği ve sonrasında ne olacağını sorduğu belirtilen dosyada, öğretmenin "Senin cezan okuldan atılmak, ama ben senin cezanı hafifleteceğim. Bir ev tutarım sana, hem kızım, hem eşim olursun" gibi ifadeler kullandığı, okul dışında ve otelde buluşma tekliflerinde bulunduğu öne sürülüyor.  Rehber öğretmen M.S.'nin yaklaşık 10 gün boyunca E.T.'yi odasına çağırdığı, genç kızın cep telefonuyla toplam 1.5 saatlik görüşmeyi kayda aldığı da savcılık iddianamesi eklerinde delil olarak sunuldu.
,  'nin, gazeteci  olayının aydınlatılması amacıyla oluşturulacak ortak çalışma grubunun kurulması yönündeki talebi olumlu yanıtlamasını memnuniyetle karşıladı. Suudi Arabistan Dışişleri Bakanlığı'nın üst düzey bir yetkiliye dayandırarak yayımladığı yazılı açıklamada, "Kardeş Türkiye Cumhurbaşkanlığı'nın, Cemal Kaşıkçı olayını aydınlatması için iki ülkenin uzmanlarından oluşacak ortak grubun kurulması yönünde Suudi Arabistan tarafından sunulan teklifi olumlu karşılamasından memnuniyet duyduk." denildi. Söz konusu olumlu adımın takdir edildiği açıklamada, "Ortak çalışma grubunun yeteneğine ve üstleneceği görevi iş birliği içinde en iyi şekilde yerine getireceğine güvenimiz tamdır." ifadelerine yer verildi. Açıklamada ayrıca, Suudi Arabistan'ın nerede olursa olsun vatandaşlarının hayat ve güvenliklerine son derece önem verdiğine dikkat çekildi. Cumhurbaşkanlığı Sözcüsü İbrahim Kalın, Kaşıkçı'nın kaybolması soruşturmasına ilişkin dün AA muhabirine yaptığı açıklamada, "Türkiye ve Suudi Arabistan arasındaki iş birliği çerçevesinde ve Suudi Arabistan'ın teklifi üzerine, Suudlu gazeteci Cemal Kaşıkçı hadisesinin bütün yönleriyle aydınlatılması amacıyla ortak çalışma grubu kurulması kararlaştırılmıştır." ifadelerini kullanmıştı.
Güney Kore'de Çin'in yoğun muhalefetine rağmen ülkeye Amerikan Bölge Yüksek İrtifa Hava Savunması (THAAD) sistemi yerleştirilmesine olanak sağlayacak arazi takasının sonuca ulaştırıldığı bildirildi. Güney Kore Savunma Bakanlığından yapılan açıklamada, "Lotte Group" adlı holding bünyesinde bulunan bir şirkete ait Seul'un 300 kilometre güneyindeki bir golf sahasının, başkent yakınlarındaki askeri bir arazi karşılığı kamuya devredilmesini onayladığı belirtildi. Açıklamada, "Lotte Group, ordu ile yapılacak arazi takasına yeşil ışık yaktığı konusunda tarafımızı bilgilendirmiştir." ifadesi yer aldı. Bu arada resmi haber ajansı Yonhap, takasın gerçekleşmesinin ardından ordunun THAAD'ın üç ay içinde konuşlandırılması için çalışmalara başlayacağını belirtildi. Çin Dışişleri Bakanlığı Sözcüsü Gıng Şuang, başkent Pekin'de yaptığı olağan basın toplantısında, ABD'nin Güney Kore'de THAAD sistemi kurma planını eleştirerek, sistemin "Kore yarımadasındaki istikrara ve Çin ile bölge ülkelerinin stratejik çıkarlarına ciddi zarar vereceğini" savunmuştu. Gıng, "Pekin yönetimi kendi güvenlik çıkarlarını korumak için bu konuda gerekli önlemleri alacaktır." ifadesini kullanmıştı. Pekin yönetimi, sistemin konuşlandırılmasını tehdit olarak gördüğünü açıklamış ve bazı kültürel, ticari ürünlere getirdiği kısıtlamlarla bu konuda yaptırım niteliğinde adımlar atmıştı. Öte yandan Lotte'nin, Çin'de inşaat ve perakende alanında faaliyet gösteren bağlı şirketlerinden kaynaklanan menfaatlerinin, söz konusu takas nedeniyle zarar görmesinden endişe duyduğu bildirilmişti. Grup, söz konusu arazinin devri konusunda ocak ayında Savunma Bakanlığıyla mutabakata varmış, ancak Çin resmi yayın organlarında yer alan "tehdit" niteliğindeki uyarıların ardından karardan geri adım atmıştı.
Devlet Hava Meydanları İşletmesi (DHMİ) Genel Müdürü ve Yönetim Kurulu Başkanı Funda Ocak, sosyal medya hesabından yaptığı paylaşımda, yarıyıl tatilinde  'nda hizmet verdikleri yolcu sayısında büyük artış olduğunu bildirdi. Funda Ocak, 19 Ocak ve 5 Şubat tarihleri arasında havalimanında, iç hat ve dış hatta hizmet alan toplam yolcu sayısının 3 milyon 14 bin 514 olduğunu kaydetti. 
   Ocak, aynı tarihlerde havalimanından iç hatlarda 6 bin 271, dış hatlarda 14 bin 277 olmak üzere toplam 20 bin 548 uçağın iniş kalkış yaptığını bilgisini vererek, "Tatil öncesi ve bitiminde gerekli tüm önlemleri eksiksiz alan, yolcularımızın rahat ve konforlu yolculukları için yoğun çaba gösteren kıymetli mesai arkadaşlarıma ve paydaş kuruluşların değerli çalışanlarına teşekkür ediyorum" ifadelerini kullandı.
Malatya merkez ve tüm ilçelerde yoğun kar yağışı nedeniyle eğitime 1 gün ara verildi.  Malatya Valisi Aydın Baruş, sosyal medya hesabından yaptığı açıklamada, "Meteorolojik verilere göre ilimiz genelinde bu gece ve bugün devam etmesi beklenen yoğun kar yağışı ve yollarda oluşabilecek buzlanma nedeniyle öğrencilerimizin ve vatandaşlarımızın mağduriyet yaşamaması için Malatya ili genelinde 31 Aralık Pazartesi günü eğitime ara verilmiştir. Ayrıca engelli ve hamile kamu personeli de Pazartesi günü idari izinli sayılacaktır" dedi.   Erzincan’da yoğun kar yağışı ve yollarda oluşabilecek buzlanma nedeniyle eğitim ve öğretime Pazartesi günü 1 günlük ara verildi.  Erzincan Valiliğinden yapılan açıklamada, “İlimiz genelinde akşam saatlerinde başlayan ve meteorolojik verilere göre bu gece ve bugün devam etmesi beklenen yoğun kar yağışı ve yollarda oluşabilecek buzlanma nedeniyle öğrencilerimizin ve vatandaşlarımızın mağduriyet yaşamaması için Erzincan ili genelinde 31 Aralık Pazartesi günü eğitime ara verilmiştir. Ayrıca engelli kamu personeli, bakmakla yükümlü olduğu engelli yakını bulunan kamu personeli ve hamile kamu personeli de Pazartesi günü idari izinli sayılacaktır.” denildi. Sivas'ta kar yağışı ve olumsuz hava şartları nedeniyle ilk ve orta dereceli okullarda eğitime bugün ara verildi.  Kar yağışı ve soğuk havanın etkisini sürdürdüğü Sivas'ta eğitim ve öğretime bugün ara verildi. Sivas Valiliğinden yapılan açıklamada, "Sivas Meteoroloji Müdürlüğünün hava tahmin raporlarında bildirilen meteorolojik veriler doğrultusunda Pazartesi gün boyu aralıklarla kar yağışının devam edeceği buzlanma, don olayı ve sis beklendiğinden dolayı öğrencilerimizi sağlığı ulaşım güvenliği için ilimiz merkez ve ilçelerinde ve ilçelerinde Milli Eğitim Bakanlığına bağlı her tür derecedeki resmi ve özel kurumlarda eğitim ve öğretime yarın ara verilmiştir" denildi.  Öte Yandan, kamu kurum ve kuruluşlarında çalışan hamile ve engelli personel de idari izinli sayılacak.   Gümüşhane Valiliği, il genelinde akşam saatlerinde gerçekleşen kar yağışı nedeniyle okulların 31 Aralık günü bir gün süreyle tatil edildiğini duyurdu.  Kurumun web sitesinden yapılan açıklamada meteorolojik verilere dayalı olarak yapılan değerlendirme sonucu, merkez ve ilçelerinde yaşanan aşırı soğuklara bağlı buzlanma ve beklenen kar yağışı nedeniyle herhangi bir olumsuzluğa veya mağduriyete meydan vermemek amacıyla tüm resmi, örgün ve yaygın eğitim kurumları ile özel eğitim veren resmi ve özel okul, kreş ve kurumların tamamında eğitim-öğretime 31 Aralık 2018 Pazartesi günü 1 gün süre ile ara verilmesi uygun görüldüğü kaydedildi.  Açıklamada ayrıca aynı gün kamu kurum ve kuruluşlarında çalışan engelli personel ile hamile personel idari izinli sayılacağı kaydedildi.  Gümüşhane Valiliği geçtiğimiz hafta gerçekleşen kar yağışının ardından 27 ve 28 Aralık günü de il genelinde eğitime ara vermişti. Hafta sonu tatili, bugünkü tatil ve Salı günkü yılbaşı resmi tatiliyle birlikte öğrenciler 6 gün tatil yapmış olacak.   Tunceli'de etkili olan kar yağışı nedeniyle kent merkezi ve tüm ilçelerde eğitime bugün ara verildiği bildirildi.  Valilikten yapılan açıklamada, Meteoroloji Genel Müdürlüğünün son değerlendirmelerine göre, kent merkezinde etkili olan kar yağışının bugün gün boyu etkisini sürdüreceği belirtildi.  Yağışla beraber buzlanma hadisesinin de görülebileceği duyurulan açıklamada, şu ifadelere yer verildi: "Bu çerçevede herhangi bir sıkıntı veya mağduriyetle karşılaşılmaması için tedbir amacıyla il merkezi ve ilçelerimiz dahil olmak üzere Tunceli genelinde kreş, anaokulu, ilkokul, ortaokul ve liselerde 31 Aralık 2018 Pazartesi günü bir gün süre ile eğitim ve öğretime ara verilmiştir." Açıklamada, kamuda görevli hamile ve engeli çalışanların da bu tarihte idari izinli sayılacağı kaydedildi. Bitlis'te olumsuz hava koşulları nedeniyle il genelinde bugün okullar tatil edildi. Valilikten yapılan açıklamada, olumsuz hava şartları ve yoğun kar yağışı nedeniyle Bitlis il genelinde bugün eğitime bir gün ara verildiği belirtildi. Kamu kurum ve kuruluşlarında çalışan hamile ve engelli personelin de 31 Aralık'ta idari izinli sayılmalarına karar verildiği kaydedildi. Kahramanmaraş'ın Afşin, Çağlayancerit ve Nurhak ilçelerinde, kar nedeniyle okullar bugün tatil edildi. Kentte sabah saatlerinden başlayan kar yağışı etkisini sürdürüyor. Yoğun kar yağışı nedeniyle Afşin, Çağlayancerit ve Nurhak ilçelerinde bugün eğitime bir gün ara verilecek. Ayrıca bu ilçelerde hamile ve engelli çalışanlarında bugün idari izinli olacağı belirtildi. Elazığ merkez ve ilçelerinde etkili olan kar yağışı nedeniyle ilk ve orta dereceli okullarda eğitime 1 gün ara verildi.  Elazığ ve ilçelerinde son günlerde etkili olan kar yağışı etkisini sürdürürken, Vallikten yapılan açıklamada, eğitime kent merkezi ve ilçelerde eğitime 1 gün süreyle ara verildiği belirtilerek, açıklamada şöyle denildi: "İl Hıfzıssıhha Kurulu kararı gereğince olumsuz hava koşulları nedeniyle Elazığ Meteoroloji 13'üncü Bölge Müdürlüğü'nden alınan verilerin değerlendirilmesi neticesinde, mevcut kar yağışının il genelinde devam edeceği, buna bağlı olarak buzlanma ve don olayının beklendiğinden yaşanan ağır kış koşullarının olumsuz etkilerinin en aza indirilmesi ve yaşanması muhtemel olumsuzlukların önüne geçilebilmesi amacıyla 31 Aralık 2018 Pazartesi günü Elazığ merkez ve ilçelerde tüm ilk ve orta dereceli okullarda eğitime 1 gün süreyle ara verilmiştir. Ayrıca engelli ve hamile kamu çalışanları idari izinli sayılacaktır." Bayburt'ta olumsuz hava koşulları nedeniyle okullarbugün tatil edildi. Bayburt Valiliğinden yapılan yazılı açıklamada, il genelinde akşam saatlerinde etkili olan kar ve olumsuz hava koşullarının bugün da gün boyu etkisini sürdüreceği belirtildi. İl genelindeki tüm eğitim kurumlarında bugün eğitime bir gün ara verildiği, kamu kurumlarında çalışan hamile ve engellilerin de idari izinli sayılacağı kaydedildi.   Adıyaman’ın Gölbaşı ve Sincik ilçesinde kar yağışı nedeniyle okullar 1 gün tatil edildi.  Gölbaşı ve Sincik ilçesinde yoğun kar yağışı nedeniyle ilçe genelinde bulunan tüm okullar 31 Aralık Pazartesi Günü tatil olduğu duyuruldu. İlçe genelinde de yoğun kar yağışının devam ettiği belirtiliyor.   Bingöl'de, kar yağışı ve olumsuz hava koşulları nedeniyle Yedisu ve Yayladere ilçelerinde okulların bugün tatil edildiği bildirildi.  Valilikten yapılan açıklamada, meteorolojik tahminler doğrultusunda, Yedisu ve Yayladere ilçelerinde eğitime 1 gün ara verildiği belirtildi.  Bu arada, her iki ilçede de kar etkisini sürdürüyor.   Hakkari’nin Çukurca ilçesinde yoğun kar yağışı nedeniyle eğitime 1 gün ara verildi.  Hakkari’nin Çukurca ilçesinde etkili olan yoğun kar yağışı nedeniyle tüm okulların 1 gün süreyle tatil edildiği öğrenild
Başlarına toplam 66 milyon 900 bin lira ödül konulan darbecilerden 12'si kırmızı, 1'i turuncu, 61'i ise gri kategoride arananlar listesine girdi. İçişleri Bakanlığı, terör suçlarının faillerinin yakalanmasına yardımcı olanlara verilecek ödüller ile kırmızı, mavi, yeşil, turuncu ve gri renk kategorisinde aranan örgüt mensuplarının bilgilerinin yer aldığı "aranan teröristler" listelerini güncelledi. Buna göre, terör örgütü PKK'dan 672, FETÖ/PDY'den 342, sol terör örgütlerinden 119, dini istismar eden terör örgütlerinden ise 75 kişi "terörden arananlar" listesinde yer aldı. Son güncellemeyle bütün kategorilerde arananların sayısı bin 208'e çıktı. Öte yandan bu listelerde yer alan ve etkisiz hale getirilen teröristler ise yılbaşından itibaren "etkisiz hale getirilenler" adı altında yayımlanmaya başlandı. - Kritik isimlerin başına 4 milyon lira ödül Terörden arananlar listesine eklenenler arasında darbe girişiminin firari bazı isimleri dikkat çekiyor. Sanık eski Kara Kuvvetleri Komutanlığı Personel İşlem Daire Başkanı tuğgeneral Ali Kalyoncu, başına 4 milyon lira ödül konulan kırmızı kategorideki darbecilerin başında geliyor. Firari Kalyoncu, darbecilerin sözde atama listesinde Ankara sıkıyönetim komutan yardımcısı ve Mamak 28. Mekanize Piyade Tugay komutanı olarak görevlendirildi. 15 Temmuz akşamı tugayın idaresini devralan Kalyoncu, mühimmat yüklü tank ve zırhlı araçları Ankara'da, aralarında Genelkurmay Başkanlığının da bulunduğu bazı kritik noktaların işgali için görevlendirdi. Kalyoncu'nun son ana kadar kanlı eylemlerinden vazgeçmediği, darbe gecesi Ankara 4. Kolordu Komutanlığını devralan sanık eski Tümgeneral Osman Ünlü'nün mahkeme huzurundaki savunmasına da yansıdı. Firari generalin, "Gerekirse intihar ederim yine de vazgeçmem." dediğini aktaran Ünlü, darbeci generali "gözü dönmüş biri" olarak tanımladı. Kalyoncu'nun darbe gecesi, "Hiçbir vatandaşın ZPT veya araçların üzerine çıkmasına müsaade edilmeyecek. Direkt müdahale edin, indirin." talimatı da Genelkurmay çatı davası dosyasına giren yazışmalarda yer aldı. Aynı kategoride yer alan bir başka firari tuğgeneral Mehmet Nail Yiğit de darbe girişiminden önce 66. Mekanize Piyade Tugay komutanı olarak görev yapıyordu. Sanık Yiğit, eski Başbakan Ahmet Davutoğlu ile Başbakan Yardımcısı Numan Kurtulmuş'un da aralarında bulunduğu bazı siyasilerin gözaltına alınması talimatını veren isimdi. İstanbul'daki darbe faaliyetlerini yürüten eski albay Ahmet Zeki Gerehan, Cumhurbaşkanı Recep Tayyip Erdoğan'a suikast için görevlendirilen timde bulunan eski yüzbaşı Burkay Karatepe de kırmızı kategorideki firari darbeciler arasında bulunuyor. - Yunanistan'a sığınan darbeciler kırmızı listede Darbe girişiminden sonra helikopterle Yunanistan'a kaçan eski binbaşılar Gençay Böyük, Ahmet Güzel, eski yüzbaşılar Abdullah Yetik, Feridun Çoban, Süleyman Özkaynakçı, Uğur Uçan, eski astsubaylar Bilal Kurugül ve Mesut Fırat da kırmızı kategoride başına 4 milyon lira ödül konulan darbeciler arasında yer aldı. Darbe girişiminin yaşandığı 15 Temmuz'da İstanbul'da konuşlu 4. Kara Havacılık Alay Komutanlığında görevli helikopter pilotları ile teknisyenler, darbenin başarılı olması için sabah saatlerine kadar eylemlerde bulundu. İhanet girişiminin başarısız olduğunun anlaşılması üzerine, söz konusu darbeciler çareyi Yunanistan'a sığınmakta buldu. Turuncu kategoride arananlar listesine giren firari İsmail Sarı'nın başına ise 600 bin lira ödül konuldu. - Gri listede 61 darbeci Terörden arananlar listesinin güncellemesiyle gri kategoride başına 300 bin lira ödül konulanlar arasında 61 firari darbeci de yer aldı. Bunların arasında darbe girişiminden önce GATA'da görevli eski tuğgeneral Mehmet Zeki Kıralp ismi dikkati çekiyor. Gri listedeki en yüksek rütbeli darbeci olan Kıralp'e generallik rütbesini, örgüt elebaşı Fetullah Gülen'in taktığı tanık ifadelerine yansımıştı. Darbe girişiminde aktif rol oynadığı tespit edilen eski Milli Savunma Bakanlığı Özel Kalem Müdürü kurmay albay Tevfik Gök'e de gri kategoride yer verildi. Kara Harp Okulu Komutanlığındaki darbe faaliyetlerini yürüten eski albay İlhami Polat, Kara Kuvvetleri Komutanlığı Özel Kalem Müdürü eski albay Nuh Altınsoy, olay tarihinde Genelkurmay Başkanlığı emir astsubayları Serhat Pasha ile Şener Doğrugören ile 15 Temmuz akşamı a haber televizyon kanalının işgal edilmesi talimatını veren eski yüzbaşı İsmail Menderes Sema da başına 300 bin lira ödül konulan firari darbeciler arasında yerini aldı. Gri listede bulunan diğer firari darbeciler ise şunlar: "Abdullah Beyazkürk, Ali Çakan, Ali Kahya, Ali Özkara, Atakan Adaşoğlu, Bahtiyar Kılıçaslan, Barış Bingöl, Burak Keklik, Engin Durmaz, Erdem Kaya, Erdoğan Benli, Ergün Özyurt, Fahrettin Demir, Fatih Arık, Fatih Özden, Fatih Sarıkır, Fatih Sayar, Güven Günindi, Halit Çetin, İbrahim Yılmazbaş, İsmail Girgin, Kültiğin Bozdemir, Mahmut Arduç, Mehmet Aytaç, Mehmet Hamza Başaran, Mehmet Murat Çelebioğlu, Mevlüt Okutan, Muhammed Hakan Sanön, Murat Çelik, Murat Çoban, Murat Koca, Mustafa Altındal, Mustafa Köroğlu, Nejat Polat, Numan Yediyıldız, Osman Karaköse, Osman Özyazıcı, Özkan Yıldırım, Ramazan Atsan, Rıfkı Keser, Sait Tosun, Sedat Engin, Suat Yercel, Şenol Deveci, Tayfun Karaöz, Tekin Taşdemir, Turgay Er, Uğur Karaca, Uğur Yildiz, Yaşar Adıyaman, Yavuz Sezer, Yıldıray Hazır, Yılmaz Akış Gördes ve Zafer Özleblebici."
YKS'nin ikinci oturumu olan Alan Yeterlilik Testi'ndeki (AYT) tüm sorulara doğru cevap vererek EA puan türünde 500 tam puan alan Ankara Atatürk Anadolu Lisesi öğrencisi Cuma Taş, Türkiye birinciliğini elde etti. Taş, sınava düzenli ve planlı çalışarak hazırlandığını belirterek, "Çok çalışmak her zaman başarı getirmiyor. Benim başarımın arkasındaki en önemli etken doğru şekilde, planlı çalışmak oldu" dedi. Sınava hazırlanırken sosyal aktivitelere de vakit ayırdığını ifade eden Taş, "Sınava hazırlanırken yoğun çalışmak insanı bunaltıyor. Bu yüzden insan dinlenmeye ihtiyaç duyuyor. Ben boş zamanlarımda ailemle vakit geçirdim, arkadaşlarımla gezdim, okulda sosyal faaliyetlere katıldım" diye konuştu. Başarılı olmak için öğrencilerin sınava hazırlık sürecinde kaygı yaşamamalarının önemini vurgulayan Taş, şöyle konuştu: "Öğrencilerin heyecan yapmadan, sakin şekilde, kendilerine güvenerek sınava girmeleri gerekiyor. Ailemin ve çevremdekilerin bana güvendiğini hissetmek, benim de kendime olan güvenimi artırdı. Sınavda da sakin şekilde soruları cevapladım ve başarıya ulaştım."  Birinciliğin kendisi için sürpriz olduğunu ifade eden Taş, sözlerini şöyle sürdürdü: "Birincilik hiç beklemiyordum. Çünkü daha önce girdiğim ve tüm sorulara doğru cevap verdiğimi düşündüğüm deneme sınavlarından kötü sonuçlar aldıklarım oldu. Daha önce girdiğim sınavlarda da YKS'deki kadar yüksek başarı elde edememiştim." Taş, gelecekte diplomat olmak istediğini ifade ederek, "Yıllardır hayalim, Boğaziçi Üniversitesi Siyaset Bilimi ve Uluslararası İlişkiler Bölümünde okumak. Oradan mezun olunca da devletin önemli kademelerinde çalışmak, diplomat olmak istiyorum. Umarım hayallerim gerçekleşir" dedi. Cuma Taş'ın annesi Hacer Taş da oğlunun istikrarlı ve kararlı bir yapısı olduğunu dile getirerek, "Oğlumdan birincilik olmasa da iyi bir derece bekliyorduk. Oğlum gerektiği zaman gerektiği kadar çalışıyordu. Biz de ona elimizden geldiği kadar destek olduk. Oğlumun başarısından dolayı çok mutluyum ve heyecanlıyım. Vatanına, milletine hayırlı bir evlat olmasını diliyorum" şeklinde konuştu.
Ankara İl Başkanı Fatih Çetinkaya, Ankara teşkilatının tam kadro katılımıyla düzenlenen yemekli toplantıda, parti içi muhalefetin seçimli olağanüstü kongre çağrılarına tepki gösterdi. Çetinkaya, Ankara teşkilatlarının tam kadro olarak Genel Başkan Devlet Bahçeli'nin yanında olduğuna dikkat çekerek, "Türkmen beyimiz, büyüğümüz, liderimiz Devlet Bahçeli Bey'in sonuna kadar emrinde yol arkadaşlığı yapmaktan onur duyduk, duymaya da devam edeceğiz" dedi.  İl Başkanı Çetinkaya, MHP Ankara İl Teşkilatı tarafından düzenlenen yemekte yaptığı konuşmada, Türkiye önemli bir süreçten geçerken gündemi olağanüstü kurultaylarla oyalama lüksünün olmadığını ifade etti. Genel Başkan Devlet Bahçeli'nin olağan genel kurul tarihini daha önce açıkladığını hatırlatan İl Başkanı Çetinkaya, konuşmasında şunları söyledi: "MHP'nin olağan genel kurulu 18 Mart 2018'de yapılacaktır. Bu tarihe kadar Milliyetçi Hareket'in tüm kadroları bir önceki genel kurulda üstlendikleri görevleri yapmakla mükelleftirler. Bugün MHP'nin en alt kademesinden en üst kademesine kadar herkes kıymetli delegasyonun seçimiyle göreve gelmiştir. Bu delegasyonun iradesini hiçe sayarak olağanüstü kurultaylar talep etmek, olağanüstü bir haksızlık olacaktır. Ülkücü Hareketi, şimdi ölecek, dağılacak, yok olacak diye bekleyenler bilsinler ki, 1 Kasım Ülkücü Hareket için ne bir milattır, ne de bir miattır. Ülkücü Hareket; zindanda da olsa, makamda da olsa her şartta kıyamete dek yaşayacak, var olacaktır. Bizleri nihai mutluluğa, müreffeh bir geleceğe, tam manasıyla muktedir olmaya, yeryüzünün her sathında dirliğe taşıyacak asıl referans da, bozulmasına, esnemesine, delinmesine, eskimesine, yıkılmasına ve dağılmasına asla izin vermeyeceğimiz birliğimiz olacaktır. Binlerce yıllık insanlık tarihinde milyonlarca badire atlatan Türk milliyetçiliği fikriyatı ve 46 yıllık siyasi yaşamında sayısı binlerle ama acısı asla ölçülemeyecek kadar çok sıkıntılara duçar olan Milliyetçi Hareket Partisi, dün olduğu gibi bugün de yılmadan, yorulmadan, rehavete ve yılgınlığa düşmeden yüce hedeflerine adım adım ilerlemeye devam edecektir. Yürüdüğümüz yol, bazen düz, bazen yokuş, bazen çiçekli, bazen de dikenli bir yol olacaktır.Bu güne kadar hiçbir olumsuz şartta geri adım atmayan yüreğimiz, bugün ve bundan sonra da hiçbir dönem yorulmayacak, hız kesmeden Türk Milliyetçiliği uğruna mücadele etmeye devam edecektir." "İçimize sokulmaya çalışılan fitneye karşı bizi koruyacak olan sarsılmaz temelimiz 'Ülkücü, ülkücünün öz kardeşi, sırdaşı, yoldaşıdır' hükmü olacaktır" diye konuşan Çetinkaya, konuşmasına şöyle devam etti: "Unutulmamalı ki; içimizde karmaşaya sebebiyet verecek her davranış sadece ve sadece Türk düşmanlarını mutlu edecektir. İşte bu yüzden attığımız her adımı, nefsimizi ve hırsımızı bir kenara bırakıp öyle atmalıyız. Bu vesileyle bir kez daha ifade etmek isterim ki, bizler sadece ömrünü değil, hep Ülkücü Hareket'in hizmet dairesi içerisinde nefes alıp nefes verdiğini bildiğimiz, davamızın bütün hafızasını taşıyan, kendi menfaatlerini birincil öncelik yapıp, kutsal değerlerimizin önüne koyanlara karşın, vatanımızın varlığı, devletimizin bekası, dilimizin adı, bayrağımızın namusu diyerek bu haberlerden bihaber çoğunluğun karşısında ilkelerimizi sımsıkı sahiplenmiş ve Milliyetçi Hareket Partisi'ni bu değerlerin tek tarafı yapmış, Türkmen beyimiz, Büyüğümüz, Liderimiz Devlet Bahçeli Bey'in sonuna kadar emrinde yol arkadaşlığı yapmaktan onur duyduk, duymaya da devam edeceğiz."
Doğa dostu tarım yapan deneyim ve işgücü temelinde takas sistemini oluşturmak amacıyla 2004 yılında Victor Ananias’ın öncülüğünde hayata geçirilen Ta Tu Ta projesi, kısa zamanda ülke çapında yaygınlaşmayı başardı. Bugün, Ta Tu Ta sistemine dahil 62 çiftlik, gelenksel ve sürdürülebilir yaşam bilgisinin ve deneyiminin yaygınlaşmasına destek oluyor. Buğday Derneği’nin ve Ta Tu Ta projesinin kurucusu Victor Ananias’ın aramızdan ayrılışının ardından, projeye verilen destek her geçen gün artıyor. Ekolojik Çiftliklerde Tarım Turizmi Bilgi, Tecrübe ve İşgücü Takası (Ta Tu Ta) projesine gönül veren Slow Food konviviyumları; Fikir Sahibi Damaklar, Yağmur Böreği ve Balkon Bahçeleri, Ananias’ın açtığı yolda projenin sürdürülebilirliği ve yaygınlaşması amacıyla 19 Haziran Pazar günü gerçekleştirecekleri kahvaltıda bir araya gelecekler. Slow Food’un İstanbul gönüllüleri, 19 Haziran Pazar günü gerçekleştirecekleri kahvaltı etkinliğinde hem projenin sahibi Victor Ananias’ı anacak, hem de projenin yaygınlaşması için destek toplayacaklar. Doğal, yerli ve sürdürülebilir gıdayı savunan kentlilerden oluşan Ta Tu Ta dostları, Slow Food üyesi usta şeflerin hazırlayacağı birbirinden güzel yöresel lezzetleri de tatma fırsatını yakalayacaklar. Buğday Derneği’nin doğa dostu tarım, agro-ekoturizm ve sürdürülebilir geleneksel yaşam örneklerini desteklemek üzere 8 yıldır yürüttüğü, Ta Tu Ta Ekolojik Çiftlik Ziyaretleri projesine önümüzdeki birkaç ay içinde yeni çiftlikler eklenecek. Çiftlikler ve proje hakkında daha fazla bilgi için:
EPDK'nın konuyla ilgili ilanı, Resmi Gazete'nin bugünkü sayısında yayımlandı. Buna göre, dağıtıcı dışı LPG ikmali yapılması, dağıtıcısı dışında akaryakıt ikmal edilmesi, otomasyon sisteminin çalışmaması, vaziyet planında olmayan gizli tank ve düzenek kullanılması, ulusal marker seviyesi geçersiz ve ilgili teknik standartlara aykırı akaryakıt ikmal ve tağşiş edilmesi, otomasyon sisteminin doğru ve sağlıklı çalışmadığının ve sisteme bağlı olmayan pompaların tespit edilmesi gibi sebeplerle 4 akaryakıt şirketine toplam 2 milyon 579 bin 70 lira ceza verildi. EPDK ayrıca, istasyonda vaziyet planında yer almayan gizli tank ve tağşiş ve/veya hile amacıyla akaryakıta katılabilecek ürünler bulunduğunun tespit edilmesi sonucu bir şirketin yazılı savunmasını istedi.
Halk oylamasına yönelik doğrudan Avrupa İnsan Hakları Mahkemesi'ne ( ) başvurma kararı alan  , mahkemeye sunacağı dosya üzerinde çalışmalarını sürdürüyor. Partinin hukuk ve seçim işlerinden sorumlu Genel Başkan Yardımcısı Bülent Tezcan koordinasyonunda, parti hukukçuları tarafından hazırlanan dosyada son aşamaya gelindi. Akademisyen ve uzman görüşlerinin de alınmasıyla, dosyanın gelecek hafta AİHM'e ulaştırılmasının planlandığı belirtildi. CHP'nin başvurusunu, Avrupa İnsan Hakları Sözleşmesi'nin (AİHS) ek protokolünün, "Yüksek sözleşmeci taraflar, yasama organının seçilmesinde halkın kanaatlerinin özgürce açıklanmasını sağlayacak şartlar içinde, makul aralıklarla, gizli oyla serbest seçimler yapmayı taahhüt ederler." maddesine dayandıracağı ifade edildi. Dosyaya, Yüksek Seçim Kurulunun (YSK) mühürsüz pusula ve zarfların geçerli olacağına dair kararının, Danıştaya yapılan başvuruda bir üyenin düştüğü şerhin gerekçesinin, halk oylaması günü vatandaşlar tarafından kaydedilen çeşitli görüntülerin, Avrupa Güvenlik ve İşbirliği Teşkilatının (AGİT) seçimlere ilişkin raporunun da ekleneceği kaydedildi.
Beyaz Saray Basın Sözcülüğü, Trump-Moon görüşmesine ilişkin yazılı bir açıklama yaptı. Açıklamada, 11 Nisan'da Beyaz Saray'da gerçekleştirilecek görüşmede ikili ilişkilerin yanı sıra özellikle Kuzey Kore ile ilgili son gelişmelerin kapsamlı şekilde ele alınacağı kaydedildi. İki ülke arasındaki ittifakın son derece güçlü olduğu vurgulanan açıklamada Moon'un ziyaretinin ikili ilişkilerin daha da güçlendirilmesine vesile olacağı belirtildi. ABD Başkanı Trump ile Kuzey Kore lideri Kim Jong-un arasında Vietnam'ın başkenti Hanoi'de 27-28 Şubat'ta düzenlenen ikinci zirveden bir sonuç çıkmamıştı. Trump, Kim ile görüşmesine ilişkin, "Onlar yaptırımların tamamen kaldırılmasını istedi. Biz ise bunu yapmaya niyetli değildik. Bu nedenle anlaşamadık." demişti. Kuzey Kore Dışişleri Bakanı Ri Yong Ho ise zirvede yaptırımların kısmen kaldırılmasını talep ettiklerini söylemişti. ABD Dışişleri Bakanı Mike Pompeo, Kuzey Kore ile görüşmelerin süreceğini ifade etmişti.
Cumhurbaşkanı ve AKP Genel Başkanı Recep Tayyip Erdoğan’ın milletvekili aday listelerini Meclis’e çoğunluğu kaybetmemek hedefiyle hazırladığı, ancak parti içindeki değerlendirmenin “240 vekilde kalabiliriz” şeklinde olduğu iddia edildi. Erdoğan’ın bu duruma karşı B ve C planı hazırladığı da iddialar arasında.  ANKA’dan Besti Karalar’ın haberine göre, AKP’nin seçim strateji ekibi, milletvekili aday listelerinin belirlenmesinden önce Cumhurbaşkanı Erdoğan’a hazırlanan raporda şu ayrıntılar yer aldı:  “HDP Güneydoğu’da hala güçlü. Barajı aşma ihtimali çok yüksek. Kürt oylarımız Güneydoğu’da düşebilir. Adaylar bu illerde belirleyici olacaktır. İYİ Parti MHP’den yüzde 70 oy alıyor. Anketlere göre, MHP’den İYİ Parti’ye büyük oranda kayma var. Barajı aşma ihtimali yüksek. HDP ve İYİ Parti barajı aşarsa AK Parti 220 ile 240 arasında milletvekili çıkarabiliyor. Muhalefet partilerin toplam milletvekili sayıları 340’ın üzerinde görülüyor anketlere göre. Aday profilleri önemli.”  Erdoğan’ın, milletvekili listesini bu raporda yer alan bilgileri dikkate alarak hazırlandığı belirtildi. AKP’de, Erdoğan’ın seçilmesine kesin gözüyle bakılırken, milletvekili sayısının düşme ihtimali üzerinde duruluyor. Buna göre, bakanlar yeniden milletvekili adayı gösterilerek Meclis’te çoğunluk sağlanması isteniyor. AKP kulislerinde 24 Haziran seçimlerinden sonra, Berat Albayrak, Nurettin Canikli, Bekir Bozdağ, Numan Kurtulmuş, Abdülhamit Gül’ün milletvekili görevlerinden istifa ederek yeni oluşacak hükümet sisteminde görev alacakları söyleniyor. AKP’nin Meclis’te sandalye sayısı düşerse ‘C’ Planı devreye girecek. Erdoğan’ın, çok ihtimal vermese de en son planı yeniden seçime gitmek. AKP kulislerinde, “Yeni sistemin cumhurbaşkanı Erdoğan olur. Ancak milletvekili sayımızda düşüş olur ya da muhalefet partilerinin toplam milletvekili sayısından az olursa yeniden seçime gideriz. Yoksa istikrar olmaz. Cumhurbaşkanının genel başkanı olduğu bir partinin milletvekili sayısı, karşısında ki muhalefet partilerinin toplam milletvekili sayısından az olması istikrarı zedeler. Muhalefet cumhurbaşkanının işini zora sokar. Meclis’te hiç bir kanun çıkmaz” değerlendirmeleri yapılıyor.
haberi! ta 13 gün önce kaybolan 3 yaşındaki  'le ilgili soruşturmada gözaltına alınan küçük kızın anne ve babası tutuklandı. Tokat'ın Turhal ilçesinde 3 yaşındaki Evrim Atış'ın kaybolmasıyla ilgili soruşturma kapsamında gözaltına alınan anne Dilek ile baba Burhan Atış tutuklandı. Küçük kızın kaybolmasıyla ilgili soruşturma kapsamında gözaltına alınan ve jandarmadaki işlemlerinin ardından Turhal Adliyesine sevk edilen anne Dilek ile baba Burhan Atış, tutuklanmaları talebiyle nöbetçi mahkemeye sevk edildi. Atış, çifti çıkarıldıkları mahkemece tutuklandı. Tokat'ın Turhal ilçesinde 3 yaşındaki Evrim Atış'ın kaybolmasına ilişkin gözaltına alınan anne Dilek ile baba Burhan Atış'ın savcılık sorgularında çelişkili ifadeler vermeleri üzerine tutuklandığı öğrenildi. Turhal Cumhuriyet Başsavcılığınca Evrim Atış'ın Yenisu köyü yaylasında 10 Temmuz'da kaybolmasına yönelik başlatılan soruşturma devam ediyor. Soruşturma kapsamında jandarma ekiplerince gözaltına alınan ve işlemlerinin ardından adliyeye sevk edilen küçük kızın anne ve babasının, savcılıkta verdikleri çelişkili ifadeler üzerine mahkemece tutuklanarak cezaevine gönderildiği ortaya çıktı. Bu arada, aynı soruşturma kapsamında ifadesine başvurulmasının ardından salıverilen babaanne Sati Atış, gazetecilere yaptığı açıklamada, "Yeter şimdiye kadar çektiğimiz, yeter artık. Hem ciğerinden ol hem evlatlarından ol. Bu iş ne biçim bir iş, ben anlayamıyorum" dedi. Yenisu köyü yaylasında, babaannesi Sati Atış'ın 10 Temmuz'da hayvanları suya götürürken evde bıraktığı, döndüğünde ise kaybolduğu belirlenen Evrim'in bulunması için arama çalışmaları devam ediyor. Konuyla ilgili soruşturma kapsamında küçük kızın anne ve babası ile amcası Niyazi Atış gözaltına alınmıştı. Amca Niyazi Atış önceki gün savcının talimatıyla serbest bırakılmış, anne Dilek ile baba Burhan Atış ise dün çıkarıldıkları mahkemece tutuklanmıştı. Yenisu köyünün yaylasında, babaannesi Sati Atış'ın 10 Temmuz'da hayvanları suya götürürken evde bıraktığı, döndüğünde ise kaybolduğu belirlenen küçük Evrim'in bulunması için yürütülen arama çalışmaları devam ederken küçük kızın anne ve babası ile amcası Niyazi Atış gözaltına alınmış, amca Atış dün savcının talimatıyla serbest bırakılmıştı. Kayıp çocuğun anne ve babası ise sağlık kontrollerinin ardından elleri kelepçeli olarak Turhal Adliyesine sevk edilmişti.
WhatsApp yayınlayacağı güncelleme ile daha da işlevsel hale gelmeye hazırlanıyor. Bildiğiniz gibi WhatsApp üzerinden her formattaki dosya gönderilemiyor. Şu an test aşamasında olan özellik sayesinde artık bu mümkün hale gelecek. Gönderilecek dosyaların tam nitelikleri henüz belli olmasa da boyutlarında bir kısıtlama getirilmesi bekleniyor. iOS kullanıcılarına 128 MB, Android kullanıcılarına ise 100 MB sınırının getirileceği belirtilen yeni güncellemeden sonra, kurulum dosyaları gönderilebilecek mi henüz bilinmiyor.  Söz konusu kurulum dosyalarının gönderilmesi kulağa hoş gelse de durumu güvenlik açığı haline getirebilecek kötü niyetli insanlarında önünü açmış oluyor. Buna ek olarak web tarayıcı üzerinden WhatsApp Web ile kullanıcılarına hizmet sunan mesajlaşma devi, söz konusu kanal üzerinden de 64 MB sınırı getireceği belirtiliyor.
Beş Mısır askerinin hayatını kaybettiği İsrail saldırısı sonrası Netanyahu hükümetinden beklenen “özür” açıklamasının gelmemesi nedeniyle isyan eden Mısırlılar cuma günü İsrail elçiliği önündeki güvenlik duvarını yıkarak binaya girmiş ve İsrail elçisini ülkeden kaçmaya zorlamıştı.  13 saat süren elçilik baskınının detayları dün açığa çıkmaya başladı. İsrail basınında yer alan bilgilere göre elçilik binasında mahsur kalan 6 İsrailli güvenlik görevlisinin kurtarılması için İsrail tüm kartlarını oynadı.  Başbakan Netanyahu ve Savunma Bakanı Barak, defalarca Mısır lideri Tantavi’ye ulaşmaya çalıştı ancak başarılı olamadı.  Vatan gazetesinin haberine göre; Netanyahu, ABD Başkanı Obama’yı aradı. Ondan Tantavi üzerindeki etkisini kullanmasını istedi. Ancak Tantavi 2 saat boyunca Obama’nın telefonlarına da çıkmadı. Bu sırada 6 kişilik güvenlik ekibinin lideri Yonathan, Netanyahu ile telefonda yaptığı görüşmede, “Bize bir şey olursa ailelerimize durumu telefonla değil yüz yüze bildirin” dedi.  Netanyahu ise, “Dayanın sizi kurtaracağız” diye yanıt verdi.  İsrail Dışişleri Bakanı Lieberman’ın ifadesine göre Tantavi sonunda telefona çıktığında 30 kadar Mısırlı, İsrailli korumaların içine saklandıkları “panik odası”na girmek üzereydi ve İsrailli güvenlik yetkilileri korumaların sadece 20 dakikaları kaldığını düşünüyordu.  ABD Savunma Bakanı Panetta hattın diğer ucundaki Tantavi’ye çok sert bir ültimatom verdi. “Askerlerinizi gönderip o İsrailliler’i kurtarmazsanız bunun çok ağır bir bedeli olacak” dedi.  Mısır lideri hemen komandolarına operasyon emri verdi. Komandolar Mısırlılar’ı etkisiz hale getirdikten sonra İsrailliler’i başlarına kefiye üzerlerine şalvar giydirerek elçilik binasından dikkat çekmeden çıkardı. Operasyon, İsrail Dışişleri Bakanlığı’nın bodrumunda yer alan “Durum Odası”ndan (Situation Room) izlendi. Başbakan Netanyahu, Dışişleri Bakanı Lieberman ve Şin Bet iç istihbarat birimi başkanı operasyonu birlikte takip etti. İsrail Başbakanlığı tarafından yayınlanan fotoğraf, Pakistan’da düzenlenen Bin Ladin operasyonu sırasında Beyaz Saray tarafından yayınlanan kareyi andırdı.
Işık Üniversitesi Rektörü Prof. Dr. Cemal İbiş ve Mimarlık ve Tasarım Fakültesi Dekan Vekili Prof. Dr. Yavuz Koşaner, bugün saat 09.45'te Doğru Tercih'te Sadık Gültekin'in ve öğrencilerin sorularını yanıtlıyor. ÖSYM'nin 2018 YKS sonuçlarını açıklamasının ardından tercih yapmak için 7 Ağustos'u beklemeye başlayan öğrenciler, Twitter'da #DoğruTercih ve #IşıkÜniversitesi hashtag'lerini kullanarak üniversite tercihleriyle ilgili sorularınızı iletebilirsiniz.
AK Parti Kırşehir Teşkilatı, belde ve ilçe belediye başkan adaylarını tanıttı.   Neşet Ertaş Kültür Sanat Merkezinde düzenlenen programda konuşan İl Başkanı Muzaffer Aslan, kalabalık topluluğa birliktelik mesajı vererek 31 Mart Mahalli İdareler seçimlerinin galibi olacaklarını belirtti. Belediye Başkanı Yaşar Bahçeci uzun süre kürsüde kalabalığın sloganlarının dinmesini bekledi. 31 Mart Mahalli İdareler seçimlerinin ise önemli bir viraj olduğunu anlattı. Kırşehir Belediye Başkanı Yaşar Bahçeci, konuşmasında, "31 Mart’ta yeni bir başlangıca merhaba diyeceğiz. Türkiye'de hiçbir şey eskisi gibi değil, Türkiye her alanda büyük değişim ve dönüşümleri yaşadı. Bizler ülke genelinde yaşanan değişimleri Kırşehir'de de yaşatmak istiyoruz. Birilerinin yapmaya ufuklarının yetmeyeceği sayısız eseri Kırşehir'e kazandırdık. Kimsenin yapmaya cesaret dahi edemediği altyapı sorunlarını çözdük. Birileri bol keseden atıyor, ama millet itibar etmiyor. Değişim ve dönüşümü durmadan devam ettirmek istiyoruz. Kırşehir ve ilçelerinin değişimlerini durdurmadan devam ettirmeye çalışıyoruz" dedi.   “Bizler, halkımızla yola çıktık ve onlara da güveniyoruz”   Parti ayrımı yapmadan kazanımlara bakılması gerektiğini anlatan Belediye Başkanı Bahçeci, "On yılda Kırşehir'e birçok eser kazandırırken kapımız ve gönlümüz herkese açık oldu. Sevgi ve muhabbetle birçok işi hayata geçirdik. Seçim olduğunda farklı bir maske takılıyor. Bizler o maskeleri indirmeye hazırız. Bizler, halkımızla yola çıktık ve onlara da güveniyoruz. Kırşehir 6 ilçesi ve merkezi ile bütün. Birlik ve beraberliği bizler bozmayacağız. Rabbim ne dilerse biz onu yaşıyoruz. Davamızda küslük ve kırgınlık olmaz. Meselesi hizmet etmek olanın kişisel meselesi olmaz. Sahada dedikodulara fırsat vermeden sahada olacağız. Kırşehir'de yapılanları bütün ilçelere yansıtmak istiyoruz" dedi.   MHP ile ittifakın il ve ilçelerde farklı adaylarla çıkılsa dahi devam ettiğini ifade eden Bahçeci, konuşmasını şöyle sürdürdü:   "Bu süreçte asla MHP'li kardeşlerimizi de incitmeyin. 31 Mart’tan sonra da Cumhur İttifakı güçlü bir şekilde yoluna devam edecek. Hassas davranmanızı rica ediyorum. Teşkilatımız ve halkımızla omuz omuza 5 yıllık yeni hedeflerimizi açıklayarak yolumuza devam edeceğiz. Meselemiz kavga değil insanları birleştirmek ve şanlı bayrağımızın güçlü şekilde dalgalanmasını hep birlikte başaracağız. Şehrin hizmet etmediğimiz nokta yok. Kırşehirspor'u da ilk yılında lider yaptık. Şampiyonluğu da yaşatacağız. Ne yaptılar ki; bu millete milletin huzuruna çıkacaklar. Menfaati olduğunda meydanlara çıkanlara izin vermeyin."   “Her bir partilimiz gece gündüz demeden, zaman gözetmeden çalışmalıdır”   Belediye Başkanı Yaşar Bahçeci'nin konuşması sonrası Kırşehir Milletvekili Mustafa ve Ankara Milletvekili Hacı Turan, iyi dileklerini kalabalığa iletti. Programa ilçe ve belde adaylarını açıklamak üzere katılan AK Parti Çorum Milletvekili ve MKYK Üyesi Ahmet Sami Ceylan, AK Parti'nin her bir ferdinin gece gündüz seçimler için çalışacağını ve zafere ulaşacaklarını söyledi. Ceylan, şunları kaydetti:    "Kadın ve gençlik teşkilatlarımız bizim ulaşamadığımız yerlere ulaşmada, ziyaret edemediğimiz noktalara gitmekte önemli görev alıyorlar. Kadınlarımız ev ziyaretleri gençlerimiz ise gençlik buluşmaları ve toplantıları ile farklı farklı gruplara ulaşacaklardır. 31 Mart yerel seçimleri öncesinde her bir partilimiz gece gündüz demeden, zaman gözetmeden çalışmalıdır. Bu yolda azim, gayret ve samimiyetle hareket etmeliyiz. AK Parti'nin hizmet aşkına yakışır bir şekilde kimseyi kırmadan, darılmadan çalışmalıyız."   İlçelerde Akpınar'da Mustafa Karahan, Akçakent'te Yılmaz Kılıç, Boztepe'de Ramazan Aydın, Çiçekdağı'nda Hasan Hakanoğlu, Mucur'da Atılgan Yılmaz, Kaman'da Necati Çolak, beldelerde ise Köseli'de Ümüt Köse, Kurancılı'da Adem Bıcakcı ve Özbağ'da Nazmi Ay, belediye başkanlıklarına aday olarak gösterildi.     03 Ekim 2019 Perşembe İLGİLİ HABERLER
CHP Genel Başkanı Kemal Kılıçdaroğlu, Antalya Büyükşehir Belediye Başkan adayı Muhittin Böcek’in proje tanıtım toplantısına katıldı.  Burada bir konuşma yapan Kılıçdaroğlu özetle şunları söyledi:   "Bütün belediye başkanı arkadaşlarıma söylerim, iki şeye dikkat edeceksiniz ve iki şeyi uygulayacaksınız. Harcadığınız her kuruşun hesabını halka vereceksiniz. Saydam belediyecilik. Bütün belde halkını kucaklayacaksınız. Herkese eşit hizmet edeceksiniz. Sadece yoksulların olduğu yere pozitif ayrımcılık yapacaksınız.  Geçen bir fotoğraf geldi. Bir kadın çöp kutusunun içerisinde bir şey arıyor. Yanında Erdoğan'ın fotoğrafı var. Gazetelerde yer aldı hiçbir şey çıkmadı. Bunu geniş kitlelere anlatmam lazım dedim. Grup toplantısında gösterdim. Bu kadın başka bir kadındır, 4 katlı apartmanı var dediler. Havuz medyasının televizyonları söyledi. Bu tablo 21. yüzyılın bir tablosudur, gerçeği kimse inkar edemez. Hİç kimse ses çıkarmıyor, ben söyleyince kıyamet kopuyor. Tahammül edemiyorlar bu tabloya. Bu tablo Türkiye gerçeğini yansıtıyor.  İşsizlik almış başını gidiyor. 1500 kişi alınacak 40 binin üzerinde insan başvuruyor Şanlıurfa'da. Üstelik bu geçici bir iş için. Bir sarayın sosyetesi vardır. Hiçbirinin çocuğu işsiz değil. Sokakta para kazanan insanların derdini bilmiyor. Bizim belediyelerimizin olduğu yerde hiçbir çocuk yatağa aç girmeyecek.  İzmir Büyükşehir Belediyemiz çocuk doğduğu anda kapısına sütü koyuyor. Aynı şey inşaallah Antalya'da da olacak. Muhittin Böcek bunu da yapacak. Antalya Antalya'dan yönetilmeli. Antalya Büyükşehir Belediye Başkanınız var sonu gelmek üzere. Sayın Türel, Genel Başkanım söylemesine gerek yok ima ederse derhal istifa ederim diyor. Ben Erdoğan'a karşı sorumluyum diyor."
Zara, 20 Ekim’de Berlin’de gerçekleştirilecek Prix Europa 2017’de sahneye çıkmaya hazırlanıyor. HT Magazin'in haberine göre, Berlin Filarmoni Konser Salonu’nda gerçekleşecek gecede, televizyon dünyasının enleri ödüllendirilecek. Zara törende Sabri Tuluğ Tırpan, Trilok Gurtu, levent Yıldırım, Özer arkun, Göksun Cavdar ve alp Ersönmez ile aynı sahneyi paylaşacak.
Geçtiğimiz yıllarda hububat fiyatlarında yaşanan rekor artış, az gelişmiş ülkelerde açlık ve yoksulluk tehlikesini gündeme getirdi... Hızlı nüfus artışı,tarımsal alanlarda verimliliğin azalması, tarım ürünleri üretimine istenilen yatırımların yapılmaması ve yeryüzünde besinlerin dağılımındaki yetersizlikler de ciddi fiyat artışlarına neden oldu. Uluslararası kuruluşların geçtiğimiz yıl gıda savaşlarına doğmasına neden olacak bir gelişme olarak gösterdiği bu durum Mısır, Haiti, Özbekistan ve Endonezya gibi ülkelerde kitlelerin sokağa çıkmasına neden oldu... Bu arada petrol fiyatlarının hızla artmasıyla biyoyakıt üretimine olan ilginin artması buğday, mısır piyasası üzerinde fiyat baskısı yarattı... Global ekonomik krizle durgunluğun gündeme gelmesi ve artan yağışlarla hububat fiyatlarında düşüş izlenirken temmuz 2009-haziran 2010 sezonunda buğday üretiminin de 35 milyon ton düşmesi bekleniyor... Uluslararası hububat konseyi'nin raporuna göre buğday üretimindeki bu azalmaya rağmen stoklar 8 milyon ton artışla 168 milyon tona ulaşabilir...
Manisa'nın Soma ilçesinde eşini çalıştığı iş yerinde yaralayan koca tutuklandı Manisa'nın Soma ilçesinde, çalıştığı iş yerinde kocasının pompalı tüfekli saldırısına uğrayan kadın yaralandı. Alınan bilgiye göre, eşi Hamiyet T'nin çalıştığı Turgutalp Mahallesi'ndeki iş yerinin önüne gelen Himmet T, yanında bulunan pompalı tüfekle içeriye rastgele ateş etti.  Saldırıda yaralanan Hamiyet T, 112 Acil Servis ekiplerince Soma Devlet Hastanesi'ne kaldırıldı. Olayın ardından bölgede görevli trafik polislerince yakalanan koca, sevk edildiği adliyede tutuklandı.
İstanbul Kadıköy'de meydana gelen trafik kazasında oyuncu İsrafil Köse'nin hayatını kaybetmesine neden olduğu ileri sürülen taksi şoförü hakkında, "taksirle ölüme neden olma" suçundan 6 yıla kadar hapis cezası istemiyle dava açıldı. Anadolu Cumhuriyet Başsavcılığınca hazırlanan iddianamede, Köse'nin 21 Ağustos'ta motosikletiyle seyir halindeyken Ayrılıkçeşme Metro İstasyonu güzergahı üzerinde park halindeki, sürücüsü Bekir Serkut Özhan'ın içinde bulunduğu ticari taksiyle çarpıştığı anlatıldı. Köse'nin kazadan 2 gün sonra tedavi gördüğü hastanede vefat ettiği aktarılan iddianamede, trafik kazası tutanağına göre, 2,17 promil alkollü olduğunun tespit edildiği belirtildi. İddianamede, kaza tespit tutanağına göre, olayda her iki sürücünün de kusurlu olduğunun belirlendiği, ifadesi alınan tanığın, şüpheli Özhan'ın bulunduğu taksinin kapısının yaklaşık 10 santimetre civarında açılması neticesinde Köse'nin motosikletinin taksinin kapısına çarpması sonucu kazanın meydana geldiğini beyan ettiği dile getirildi. Özhan'ın, soruşturma kapsamında alınan ifadesinde suçlamayı kabul etmediği ve kapıyı açmadan kazanın meydana geldiğini söylediği belirtilen iddianamede, şüphelinin olay sırasında alkollü olmadığının tespit edildiği bildirildi. Ayrıca, Adli Tıp Kurumundan gelen yazıda Köse'den alınan numuneler üzerinde yapılan incelemede alkol bulunmadığının bildirildiği kaydedildi. İddianamede, şüpheli Bekir Serkut Özhan'ın "taksirle ölüme neden olma" suçundan 2 yıldan 6 yıla kadar hapisle cezalandırılması istendi. Hazırlanan iddianame gönderildiği 60. Asliye Ceza Mahkemesince kabul edildi. Şüpheli Özhan ilerleyen günlerde hakim karşısına çıkacak.
İlk yurt dışı ziyaretini Kuzey Kıbrıs Türk Cumhuriyeti'ne (KKTC) yapan Başbakan Ahmet Davutoğlu, KKTC Cumhurbaşkanı Derviş Eroğlu ile düzenlediği ortak basın toplantısında, gazetecilerin sorularını yanıtladı. Yunanistan Başbakanı Andonis Samaras'a çağrıda bulunan Başbakan Davutoğlu, "Sayın Yunanistan Başbakanı hazırsa birlikte önce Güney'e gidelim, birlikte çay içelim, sohbet edelim. Sonra Kuzey'e gelelim, yine birlikte olalım. Akdeniz, bir çok medeniyetlerin, bir çok milletlerin ortak denizi olmuştur. Gelin beraber burada barışı inşa edelim" diye konuştu. Başbakan Davutoğlu, kim ne derse desin, Türkiye'nin KKTC'yi devlet olarak tanıdığını ve her düzeyde devlet olarak tanımanın getirdiği ilkelere saygı gösterdiğini söyledi. Geçmişte olduğu gibi bugün de yarın da gelecekte de TBMM'den güvenoyu almış her Başbakanın KKTC'yi öncelikle ziyaret edeceğini dile getiren Davutoğlu, "Buna bağlı olarak ikinci boyut, KKTC'nin ve Kıbrıs Türk halkının esenliği, refahı ve güvenliğiyle ilgili Türkiye Cumhuriyeti'nin 77 milyon kardeşinizin bağlılık ve taahhüdünü adaya getirmektir" dedi. Görüşmelerde detaylı olarak bu ilişkiler üzerinde durduklarını anlatan Davutoğlu, 50 yılı aşkın süredir Kıbrıs meselesinin sürdüğünü, Türkiye'nin hep KKTC ve Kıbrıs Türk halkının yanında olduğunu ve olmaya devam edeceğini ifade etti. KKTC'nin 40 yıllık mücadelede, 30 yıllık devlet tecrübesinde birçok ülkede görülmeyecek kadar güçlü şekilde demokratik olgunluğa ve kurumsallaşmaya ulaştığını söyleyen Davutoğlu, "Birçok seçimler, birçok demokratik yolla ortaya konan süreçlerle olgunluğunu göstermiştir. Yine ekonomik olarak da son 12-13 yılda Gayri Safi Milli Hasılası'nda da ciddi iyileşmeler sağlanmıştır. Bu da Türkiye Cumhuriyeti ile KKTC arasındaki yakın ilişkiden doğan bir unsurdur" dedi. Davutoğlu, bunun simgesel yansımalarından birinin de su projesi olduğunu ifade ederek, bundan 10 yıl önce Anadolu ile Kıbrıs adasının deniz altından geçen su borularıyla birleşeceğine ve Anadolu'nun saf, berrak, helal suyunun Kıbrıs ile kucaklaşacağına herkesin "hayal proje" diyeceğini belirtti. Bu yılın sonuna kadar artık Toroslardan geçen her suyla, köylüler, yörükler ve yayladakilerin yavru vatana selam göndereceklerini dile getiren Davutoğlu, şunları kaydetti: "Ferhat ile Şirin'in aşkı gibi, dağları nasıl Ferhat delmişse, Anadolu'dan Kıbrıs'a, anavatandan yavru vatana engel tanımayız. Denizleri derinlerden aşarız, Anadolu'nun suyunu yavru vatana getiririz. Bunu da kimse engelleyemez. O Ferhat'ın duyduğu aşk gibi bir sevdadır bizim için. İlelebet sürecek bir sevdadır. O sevda oldu mu burada en ufak bir sızı olsa 77 milyonun kalbi yanar. En ufak bir sevinç olsa 77 milyonun gönlü gururla dolar. Bu mesajı iletmek için buradayız." Müzakere sürecine de değinen Başbakan Davutoğlu, Türkiye ve KKTC'nin son 14 yılda Annan Planı çerçevesinde ve daha sonra her zaman iyi niyetini gösterdiğini söyledi. Davutoğlu, şöyle devam etti: "İstedik ki Kıbrıs adası barış adası olsun, istedik ki Kıbrıs'ta sağlanan barış üzerinden Doğu Akdeniz'e barış ve refah huzur gelsin. İstedik ki Türkiye, Yunanistan, Kuzey Kıbrıs Türk Cumhuriyeti, Kıbrıs Rum Yönetimi aynı masa etrafında otursun ve Doğu Akdeniz'i nasıl bir barış havzası haline getiririz diye düşünsünler ama biz ne kadar güçlü irade kullanmışsak maalesef istediğimiz ölçüde mukabele görmedik. Bu Annan Planı'nın reddedilmesinde de böyleydi, son dönemlerde özellikle sizin ısrarlı çabalarınızla Kıbrıs Rum Yönetimine ve Sayın Anastasiadis'e 'bu süreci hızlandıralım, bir an önce netice alalım, zamana oynamayalım' çağrılarınız çerçevesinde yaptığınız çabalarda da böyleydi." Dışişleri Bakanlığı görevinde, daha önce Başbakan Danışmanı ve öncesindeki akademik hayatında Kıbrıs meselesinin bütün boyutlarıyla inceleme, bizzat süreçleri yaşama imkanı bulduğunu anlatan Davutoğlu, şunları söyledi: "Her geldiğimde Kıbrıs'tan bir çağrıda bulunuyorum. Zamanlama önemlidir, gelişimizin zamanlaması. Çünkü 7 Temmuz'dan sonra ilk defa bu akşam Anastasiadis ile buluşacaksınız ve benim de çok değerli bir dostum eski Norveç Dışişleri Bakanı Eide, ilk defa Birleşmiş Milletler temsilcisi olarak bu toplantıya iştirak edecek. Dolayısıyla güzel bir başlangıç yapma imkanı var." Birleşmiş Milletler (BM) Genel Sekreteri Ban Ki-Moon ve onun görevlendirdiği bütün ekibe güvenlerinin tam olduğunu vurgulayan Davutoğlu, eski BM Genel Sekreteri'nin Kıbrıs Özel Temsilcisi Alexander Downer'ın da dostları olduğunu, BM Genel Sekreteri'nin Kıbrıs Özel Danışmanı Espen Barth Eide'nin de barış yönünde çabalarıyla bilinen kıymetli bir diplomat olduğunu ifade etti. Eide ile Norveç Dışişleri Bakanı olduğu dönemde de yakın ilişkileri bulunduğunu dile getiren Davutoğlu, şunları kaydetti: "Şimdi harekete geçme zamanıdır. Buradan Sayın Anastasiadis'e de sesleniyorum: Gelin bu barışı bir an önce, yarın değil bugün, gelecek hafta değil bu hafta, gelecek yıl değil bu yıl yapalım. İleriye ertelenen her çözüm aslında çözümsüzlüğü derinleştirir, ertelemeyelim. Her konuyu masaya koyalım ve bu çerçevede adımlar atalım. Bu akşam ve yarın yapılacak müzakerelerde artık geçmişi reddetmeden yola çıkalım. Sayın Talat ve Sayın Hristofyas arasında daha önce ortaya konan yakınlaşma kağıtları, Sayın Eroğlu tarafında da benimsenmiş ve sürdürülmüştür. Bu devlet sürekliliğinin bir gereğidir. Ama maalesef aynı yakınlaşma kağıtları Sayın Anastasiadis tarafından aynı ölçekte benimsenmemiştir." KKTC'ya daha önce yaptığı ziyaretlerde, bütün siyasi liderlerle Eroğlu başkanlığında bir araya geldiğini anlatan Davutoğlu, bu toplantılarda her şeyi konuştuklarını, müzakere çerçeve belgesine ulaşmalarının kolay olmadığını anlattı. Davutoğlu, KKTC'de de değişik görüşler bulunduğunu ancak bu değişik görüşlerin bir masa etrafında buluştuğunu ve iktidarıyla muhalefetiyle sol kanadıyla sağ kanadıyla bir ekip olarak bu müzakere metnine onay verdiğini kaydetti. Bu konuda Kıbrıs Rum Yönetimi'nde sıkıntı bulunduğunu ifade eden Davutoğlu, şöyle devam etti: "Kıbrıs Rum Yönetimi tarafında Ulusal Konsey diye bir mekanizmanın sürekli devrede olması karar almayı geciktiriyor. Hiçbir ülkede, hiçbir süreçte herkesin mutabık olduğu bir müzakere süreci yürüyemez. Hele hele iktidarla muhalefet arasında mutlaka görüş farklılıkları olur. Buna dayalı olarak müzakerelerin gecikmesi zaman kaybıdır. Artık seçimlere ayarlı müzakereleri terk edelim. Biz şubat ayında buraya geldiğimizde Türkiye'de önümüzde iki seçim vardı ama ısrarla gerek Rumlara gerek Yunanistan'a gerek İngiltere'ye, Amerika'ya, 'Bir an önce seçim istiyoruz, her türlü siyasi riski göze alıyoruz' dedik ama maalesef bu süreç uzadı. Sayın Anastasiadis, ümit ederiz ki, bu akşam başlayan yemeğin bir dostluk yemeğine dönüşmesine yardımcı olur. Ama şöyle bir dostluk yemeği değil, bir ekip yemeği, ortak bir gelecek inşa edecek iki lider olarak, ortak anlayışı gelişterecek bir yemek, daha sonra da bu ortak anlayışa dayalı yarın müzakereler yürür." "Değerli dostum" dediği, BM Genel Sekreteri'nin Kıbrıs Özel Danışmanı Espen Barth Eide'ye de seslenmek istediğini söyleyen Davutoğlu, Eide'nin, BM Genel Sekreteri'nin eski Kıbrıs Özel Temsilcisi Alexander Downer'ın bıraktığı yerden bayrağı aldığını belirtti. Başbakan Davutoğlu, şunları söyledi: "Onu artık nihai hedefe götürme konusunda çabalarınızı artırarak devam ettirmenizde fayda var. Adada daha çok bulunun, taraflar arasında daha çok mekik diplomasisi yapın. BM'yi daha çok devreye sokun. Önümüzde BM Genel Kurulu var, o genel kurulda tarafları bir daha bir araya getirin, gerekiyorsa bir odada günlerce tutun ama artık bu adaya barış, Akdeniz'e barış ve istikrar gelsin." Yunanistan'a da seslenen Davutoğlu, Yunanistan Başbakan Yardımcısı ve Dışişleri Bakanı Evangelos Venizelos ile geçen sene çok güzel bir girişimde bir arada olduklarını anlattı. Çapraz ziyaretlerle ilk defa 50 yıllık tarihte KKTC müzakerecisinin Atina'yı, Güney Kıbrıs Rum Yönetimi müzakerecisinin de Ankara'yı ziyaret ettiğini hatırlatan Davutoğlu, sözlerini şöyle sürdürdü: "Bu çok güzel bir başlangıçtı. Mümkünse bunu devam ettirelim, seviyesini artıralım. Biz hazırız. Bunu bakan seviyesine çıkarırsanız yine hazırız. Başbakan seviyesine çıkarırsanız yine hazırız. Hangi düzeyde olursa olsun görüşmeye hazırız. Ben görüştüğüm her Yunanistan Dışişleri Bakanına her seferinde çağrıda bulundum. Buradan da söylüyorum, Sayın Yunanistan Başbakanı hazırsa birlikte önce Güney'e gidelim, birlikte çay içelim, sohbet edelim. Sonra Kuzey'e gelelim, yine birlikte olalım. Bu Akdeniz, bir çok medeniyetlerin, bir çok milletlerin ortak denizi olmuştur. Gelin beraber burada barışı inşa edelim." İngiltere, Amerika gibi özellikle müzakere çerçeve belgesi sürecine katkıda bulunmuş müttefik ülkelere de seslenen Davutoğlu, şu değerlendirmelerde bulundu: "Müzakere çerçeve belgesine sahip çıkın. Orada sizin de emeğiniz var. Hepimizin emeği olduğu gibi. O müzakere çerçevesi üzerinde bir barış inşa edelim. Ortadoğu ve çevre bölgeler ciddi krizlerle etnik bunalımlarla çalkalanırken, gelin güzel bir örnek teşkil edelim. Kıbrıs'ta o müzakere çerçeve belgesi üzerine oturmuş ciddi ve zamanlandırılmış, takvimlendirilmiş, yoğun bir müzakereyle barışı inşa edelim. Başka krizlere de örnek teşkil etsin. BM için de aynı çağrı geçerli. Ama bunlar olmayacaksa yapılamayacaksa herkes de dürüstçe pozisyonunu ortaya koysun. Sayın Anastasiadis, bunu yapamayacaksa yapamayacağını söylesin. Ya da diğer aktörler. O zaman da gelin hep beraber, son derece gayri insani şekilde sürmekte olan ambargoları kaldıralım." Kıbrıs Türk halkının üzerinde uygulanan ambargoların hiçbir insani, hukuki, siyasi gerekçesi olmadığını vurgulayan Davutoğlu, ''Eğer böyle bir gerekçe vardıysa o gerekçe 2004'te referandumla ölmüştür. Hala bu ambargonun sürüyor olması hiçbir gerekçeyle izah edilemez. Ya gelin beraber çözümü bulalım, yok çözüm iradeniz yoksa ambargoları kaldırıp gerekiyorsa alternatif çözümler üzerinde birlikte düşünelim'' diye konuştu. Davutoğlu, konuşmasına şöyle devam etti: ''Türkiye kim ne derse desin, kim ne tavır alırsa alsın, bu ziyaretle bir kez daha göstermiş olduğumuz gibi Kuzey Kıbrıs Türk Cumhuriyeti'nin yanındadır. Nasıl Anadolu'nun saf suyu Kıbrıs'a gelmiş ve buradan da gerekirse Rum kesimine de hayat dağıtmışsa Anadolu'dan Kıbrıs'a sadece barış gelir, huzur gelir, istikrar gelir ve dostluk mesajları gelir. Hiçbir zaman da KKTC'yi ve Kıbrıs Türk halkını yalnız ve kaderine terk edilmiş şekilde bırakmayız. Mesajımız budur.'' ''Türkiye'den adaya boru hattıyla gaz getirilecek mi'' sorusu üzerine, su geçişinin, belki de dünyadaki ilk teknolojik uygulamalardan biri olan asma borularla yapılacağını söyledi. Türkiye'nin Kıbrıs'a duyduğu dostluk, muhabbet kadar kadar kudretini de gösterdiğini vurgulayan Davutoğlu, "Eğer bir gün barış olursa aynı boru hattının yanında doğalgaz boru hattı da olur, elektrik boru hattı da olur. Nasıl aziz bildiğimiz suyu, kıskanmayıp Rum kesimine de 'bunu paylaşabiliriz' demişsek doğalgazı da buradan dünyaya pazarlarız, bütün Rum, Türk, herkes bundan istifade eder'' diye konuştu. Üzerinde bütün Kıbrıs Türklerinin de hakkı olan doğalgazın tek taraflı açılmaya, işletilmeye çalışıldığına işaret eden Davutoğlu, Türkiye'nin ise Toroslar'ın, Anadolu topraklarının malı olan, ortağı bulunmayan suyu gönülden Kıbrıs'a gönderdiğini, Rum, Türk ayrımı yapmadan, herkesle paylaştığını vurguladı. Davutoğlu, sözlerini şöyle sürdürdü: "Rumlar ise maalesef bütün uyarılarımıza rağmen 'Gelin bu doğalgaz konusunda, Kıbrıs Türklerinin de hakkı olan doğalgaz konusunda ortak bir komisyon, komite kuralım' diyoruz. 'Hayır' diyorlar. Ama şunu da diyorlar 'Orada Kıbrıs Türklerinin hakkı var' Var da, nerede ortak komite Biz komite falan kurmadan da veriyoruz. Şimdi de söylüyorum eğer barış olursa, bu teşvik edici olacaksa, sorunuz gayet güzel olduğu için bunu da kullanmak istiyorum, barışa teşvik edici olacaksa Türkiye'nin kudreti yeter. Biz oradan borularla önce Türkiye'ye doğalgazı alırız sonra da bütün dünyaya pazarlarız. Başka hayaller peşinde koşup da Türkiye'nin işte rekabet şeylerini gözeterek, Türkiye ile ilgili sanki bir zorluk içine sokulurmuş gibi bir kanaat uyanmasın. Bunu yapmaya hazırız. Elektrik ile de yapmaya hazırız. Çünkü bu bağ devam edecek.'' Davutoğlu, ''Rum kesimiyle barış sağlanması durumunda ilk ziyareti yine Kıbrıs'a yapacak mısınız'' sorusunu ''Kesinlikle" diye yanıtladı. Yakınlaşma kağıtlarına dayalı olarak dönüşümlü cumhurbaşkanlığı uygulanan bir Kıbrıs'tan söz ettiğini dile getiren Davutoğlu, şöyle konuştu: "Bir Türk, bir Rum cumhurbaşkanının olduğu Kıbrıs'tan bahsediyorum. Rum olursa da gelirim ilk ziyareti buraya yaparım, Türk olursa da yaparım. Ama Türkleri böyle bir azınlıkmış gibi, dönüşümlü başkanlıktan feragat ederek... Kıbrıs Devleti'nin başında Türkler ve Rumlar birlikte, iki dost halk olarak temsil bulundururlarsa bakmayız, başında Türk mü var, Rum mu var, bilmeyiz. Mesela Bosna Hersek'te Cumhurbaşkanlığı Konseyinin başında Boşnak mı var, Hırvat mı var, Sırp mı var, bakmayız. Bosna Hersek bizim dostumuzdur, gideriz. Ama herhangi bir ayrımcılığa da izin vermeyiz. İlk ziyareti yapmaktan da zevk duyarız.'' Davutoğlu, ''IŞİD'in KKTC'de faaliyet yapacağı duyumları var. Bunun bir tehdit olduğunu düşünüyor musunuz'' sorusu üzerine şunları kaydetti:  ''IŞİD konusunda bölgedeki genel durum herkesçe malum. KKTC'ye dönük bir tehdit olduğuna dair bize herhangi bir bilgi ulaşmış değil. Bundan bağımsız olarak söylüyorum ama KKTC'ye dönük her tehdit Türkiye Cumhuriyeti Devleti'ne dönüktür. Garantörlük anlaşmamız açıktır. Bundan bağımsız söylüyorum. Bu veya benzeri, ne olursa olsun ister asimetrik, ister devlet anlamında KKTC'nin bekası, geleceği, huzuru Türkiye Cumhuriyeti'nin garantisi altındadır. Onu bir kez daha bu vesileyle vurgulayayım.'' Davutoğlu, ''Yeni bir Türkiye dönemi yaşanıyor. KKTC'de de bu yeni Türkiye'ye ayak uyduracak sosyal, ekonomik adımlar atılmalı mı'' sorusuna, ''Kesinlikle. Tarih hızla akarken, uluslararası konjonktür dinamikken, teknoloji bu kadar hızla gelişirken, toplumlar değişirken hiç kimse statik kalamaz, hiçbir toplum statik kalamaz'' yanıtını verdi. Çok ciddi, büyük ekonomik kalkınma hamlelerinin başarıldığını belirten Davutoğlu, yeni hükümet kurulduktan beri acaba daha yeni ne yapılabilir, sistemde aksayan yönler nelerdir, hangi stratejilerle Türkiye daha ileriye götürülür diye tartışıtıklarını belirtti. Davutoğlu, şunları kaydetti: "KKTC de bunun yanında bir de ambargolarla ve diğer faktörlerle, dayanışmayı gerektiren şartlarda yaşıyor. Yenilenmenin gerçekleşmesini biz de bekliyoruz. Sürekli reformlarla. Nedir bu yenilenmenin ana unsurları Siyasi diyaloğun artırılması, farklı siyasi partiler, anlayışlar arasında KKTC demokrasisi çok renkli bir demokrasi. Bundan ben çok hoşnutum. Her geldiğimde de bazen latifeyle de bunları konuşuyoruz. Ama nihayet siyasi diyalog ortamı ve son üç gelişimde ortak yemekte ve toplantıda gördüğüm atmosfer, bu konuda yeni bir Kıbrıs'ın, KKTC'nin doğmakta olduğunun işaretleri. Görüş ayrılıkları masa etrafında konuşulur, siyaseten görüş ayrılıkları devam etse de ortak çıkarlar ve ortak hedefler doğrultusunda bir araya gelinir.'' Ekonomik anlamda KKTC'nin herhangi bir ülke gibi ekonomisini istediği şartlarda geliştirebilecek imkanını bulunmadığını çünkü ambargo olduğunu belirten Davutoğlu, şöyle devam etti: ''Ama bu şu da demek değil, ekonomik rasyonaliteyi uyguladığınızda hiçbir ambargo, bir ülkenin çalışkanlığından daha fazla etkili olamaz. Bir toplum eğrn çalışkansa, hele hele baskı altında onurunu ve bağımsızlığını koruma mücadelesi veriyorsa taştan suyu çıkartır. Bunun örnekleri var. Kıbrıs dolayısıyla 70'li yıllarda ambargo yaşadığımız Türkiye Cumhuriyeti Devleti olarak bütün savunma sanayimizin ana şeyleri o zaman başladı. Ambargo bir gerekçe olsaydı bizim onu yapamamamız lazımdı. Bugün ulaştığımız savunma sanayi teknolojisinin ilk uyarıcı sinyali ambargolar altında, 70'li yıllarda başladı. ASELSAN ve diğerleriyle bakın nerelere geldik. Burada önemli olan Kıbrıs Türk halkının omuz omuza verip rasyonel bir ekonomik yapı kurması. Rasyonel ekonomik yapı demek, etkin ve üretken olabilmek demek.'' Türkiye'nin her zaman Kıbrıs'a destek vermeye devam edeceğinin altını çizen Davutoğlu, şunları kaydetti: ''Ama ekonomik, kendi başında ayakta duracak şekilde ve ekonomik sistem, kendi doğal rasyonalitesi içinde işleyecek şekle getirmek lazım. Su meselesi etrafında açık yüreklilikle konuştuk, biz suyu getirirken herhangi bir beklenti içinde değiliz. 1.3 milyar dolarlık su için yatırım yapıyoruz, bu Türkiye'nin kudretini gösterir. Buradan beklediğimiz en önemli şey barışa katkı yapacak şekilde suyun stratejik değer olarak Kıbrıs'a gelmesi. Su, Kıbrıs'a geldikten sonra 'water management' dediğimiz suyun idaresi konusunda en profesyonelce bir modelin geliştirilmesi ve önümüzdeki dönemlerde bir daha Kıbrıs'ı suya muhtaç bırakmayacak şekilde tedbirlerin alınmasını sağlayacak bir ekonomik rasyonalite gerekli.'' Davutoğlu, Orman ve Su İşleri Bakanı Veysel Eroğlu'nun, KKTC ekibiyle bir araya gelerek en uygun model etrafında konuşacaklarını kaydederek, sözlerini şöyle sürdürdü: "Bu modelin profesyonelce olması, bu konularda uzmanlaşmış şirketler üzerinden yürütülmesi, fakat bir taraftanda da merkezi yönetime bu yolla ciddi bir vergi kaynağının aktarılması, belediyelerin bütün alt yapılarının bu yolla o şirketler tarafından düzenlenmesi, kanalizasyon, atık su sistemi dahil olmak üzere bütün altyapının yenilenmesi ve belediyelere de bir hisse ile kaynak aktarılması da dahil olmak üzere bir model üzerinde çalıştık, çalışıyoruz. Bunu paylaşacağız karşılıklı olarak bunlar görüşülecek. Herkesi memnun eden bir çözüm bulunacak. Bu bir örnek. Bir kaynağın kullanımı itibarıyla, toplumsal doku itibarıyla da bu yeni Kuzey Kıbrıs Türk Cumhuriyeti'nde, fikir özgürlüğü, her türlü özgürlükler yaşanmakla birlikte, bunu teminat altına almakla birlikte tabi beklediğimiz, arzu ettiğimiz, ortak değerler bilinç etrafından Kıbrıs Türk kimliğinin güçlendirilmesi, herkesin bu kimlik etrafında birlikte hareket edebilmesidir."
Ankara Cumhuriyet Başsavcılığı tarafından yürütülen FETÖ soruşturması kapsamında 13 ilde eş zamanlı olarak KOSGEB çalışanlarına yönelik operasyon düzenlendi. Düzenlenen operasyonda 35 kişi gözaltına alınarak Ankara'ya getirildi. Zanlılar, Gazi Devlet Hastanesi'ne çıkarılarak sağlık kontrolünden geçirildi.
İngiltere, 'Good Morning Britain' isimli programın sunucusu  'i konuşuyor.  İngiltere Başbakanı   ile bir röportaj gerçekleştiren sunucu Daily Mail gazetesi tarafından ti'ye alındı.  On yıl boyunca BBC'de çalıştıktan sonra ITV'ye transfer olan sunucunun Cameron'a program boyunca 14 soru sorduğunu bu sorulardan 11'inin aile yaşamı, 2'sinin siyaset ve sadece bir tanesinin 7 hafta sonra gerçekleşecek seçimlerle ilgili olduğunu belirten gazete, Reid'in Cameron'a resmen kur yaptığını iddia etti Haberde görüşlerine yer verilen vücut dili uzmanı Judi James ise Reid'in mülakat sırasındaki hareketlerinin cilveleşmeyi işaret ettiğini belirtti.  "Susanna Reid programdaki konuklarıyla flörtleşmesiyle tanınıyor" ifadelerini kullanan gazete, bu durumun bir ilk olmadığını, Reid'in daha önce eski İngiliz futbolcu David Beckham ile de benzer anlar yaşadığı iddiasına yer verdi. Programın bugün ITV'de yayınlanmasının ardından adeta günün olayı olan Reid, sosyal medyanın da en çok konuşulan isimlerinden bir oldu. 45 yaşındaki sunucu geçen sene transfer olduğu ITV'den yaklaşık 150 bin TL aylık maaş alıyor.
TARIHE meydan okuyarak kuşaktan kuşağa işletilen birçok mekânın yerinde bugün yeller esiyor. Son olarak tarihe direnen Kelebek Korse de geçtiğimiz gün kepenk kapatma haberleriyle gündeme gelmişti. Sadece Kelebek Korse değil geçmişten günümüze birçok mekân adeta tarihe karıştı. 1 Temmuz 2014’te yürürlüğe giren Borçlar Kanunu kararları sonrası da tarihi mekânların kapanma süreci hız kazandı. Biz de bir bir tarih olan bu değerli mekânları sizler için derledik. Beyoğlu’nda günümüz şartlarıyla mücadele ederek ayakta kalmayı başaran 3 tarihi mekândan biri olan Kelebek Korse de mücadelesini kaybederek geçtiğimiz gün kepenk indirdi. Borçlar Kanunu’nun yürürlüğe girmesi sonrası kira artışı ya da tahliye kararına direnemeyen Kelebek Korse’nin kapanmasından sonra Beyoğlu’nda mücadeleyi sürdüren son 2 tarihi mekân olan Lebon Pastanesi ve Eller Sanat Galerisi’nin de mahkeme süreçleri devam ediyor. Istanbul’da daha önce yıkılan veya tahliye edilen tarihi mekânlardan bazıları ise şöyle; * Dünya Kitabevi, Hachette Kitabevi’nin yerine açılmıştı. Hachette tarihi bir kitabeviydi. Dünya kitabevi de ticari nedenlerden kapanmak zorunda kaldı. Bugün Hachette Kitabevi ile başlayan kitabevi serüveni yerine bir kahve dükkânının açılmasıyla son buldu.  * St. Antuan Katolik Kilisesi’nin yanında yıllarca ayakta kalma mücadelesi veren Sel Kitabevi, birkaç yıl önce daha fazla tutunamayarak kapandı. Bugün Sel Kitabevi’nin yerinde bir giyim mağazası yer alıyor. * Beyoğlu’nun en eski kitapçılarından biri olan Librairie de Péra kentsel dönüşüm nedeniyle 2013 yılında kapandı. * Rüya Sineması 1930 yılında Yunan Konsolosluğu’nun hemen arkasındaki boş alana yapıldı. Ilk adı Artistik Sineması’ydı ve yetişkin filmlerinin gösterimiyle biliniyordu. 2010 yılında kapanan sinema binasının yıkılacağı söyleniyor * Inci Pastanesi Beyoğlu Istiklal Caddesi üzerinde 1944 yılında kuruldu. Semtin en ünlü ve tarihi pastanesi olan Inci Pastanesi, Serkildoryan binasının restorasyon edilmesi sebebiyle 2012 yılında kapatılmıştı. Beyoğlu ile özdeşleşen ve profiteroluyla iz bırakan Inci Pastanesi bugün Mis Sokak’taki yeni yerinde hizmet vermeye devam ediyor. * Reboul Eczanesi, Fransız Eczacı Jean Cesar Reboul tarafından Pera Caddesi üzerinde Rumeli Han içerisinde açılmıştı. Bir asra yakın zamandır varlığını sürdüren eczane Rumeli Han’ın el değiştirmesiyle taşınmak zorunda kaldı. * Inci Sineması 2014 yılında yıkıldı. Türk sinemasının seçkin eserlerinin gösterildiği sinemanın yerine bir otel ve birkaç konut yapılıyor. Beşiktaş’ın eski dükkânlarından biri olan Kaymakçı Pando, mülk sahibiyle uzlaşamama nedeniyle dükkânını kapatmak zorunda kaldı. Pando,1895’ten beri aynı dükkânda meşhur Pando kaymağını üretiyordu. Alkazar Sineması 1920’li yıllarda kuruldu. Korku, fantastik, kovboy ve işgal filmleri gibi Avrupa filmleri gösteriminin yapıldığı sinema 2010 yılında kapandı.
Metin Şentürk, Necdet Öztürk, Fulya Şentürk ve Mustafa İlrak tarafından kurulan DEV'de Şentürk başkan ve Öztürk de başkan yardımcısı oldu.  Vakfın yönetim kurulunda Şentürk ve Öztürk'ün yanı sıra Fikret İnan, Bilgin Özkaynak, Ercan Saatçi, Mustafa İlbak ve Birol Güven de yer alıyor.  DEV; din, dil, ırk, cinsiyet ve engel grubu farkı gözetmeksizin ''haklar temelinde'' insana hizmeti ilke edindi.  Projelerle, dünya engellileri adına ''kabul ve ilan edilmiş standartlarda'', ''dünya hareket özgürlüğü'' sloganıyla, dünya engellileri adına ve yararına hizmet edilecek.
BBC'nin haberine göre, kasaba yönetimi, üstünde bağımsızlık kahramanı Jose Andres Elorza'nın resminin olduğu " " adlı banknotlar basmaya başladı. Yerel yetkililer, basılan paranın, bugün başlayacak kasaba festivali sırasında yöre sakinleri ve ziyaretçilerin alışveriş yapmasını kolaylaştıracağını belirtti. Ülkedeki hiper enflasyonun ve nakit sıkıntısının Elorza'daki ticareti olumsuz etkilediğini söyleyen yetkililer, yeni paranın, banka havalesi yoluyla belediye başkanlığından satın alınabileceğini ifade etti. Elorza'nın Venezuela Birleşik Sosyalist Partisinden Belediye Başkanı Solfreddy Solorzano, halkın harcayacak bolivarı olmadığından bu yola başvurduklarını belirterek "Şimdiden 2 milyar bolivar değerinde satış yaptık." dedi. Yerel iş adamı Canuto García da civardaki kentlerde yapılan festivallerde para akışının sağlanamaması sebebiyle bu fikrin ortaya çıktığını dile getirdi. Yerel yönetim,   dışına çıkarken iade edilen her bir Elorza için yüzde 8 komisyon kesiyor. Para birimini iade etmek isteyenler, belediye başkanlığına başvurduklarında ellerindeki paraya denk gelen bolivar miktarı kesinti ile banka hesaplarına aktarılacak.  Karaborsada 2 milyar bolivar değerindeki Elorzalar, yaklaşık 9 bin dolara denk geliyor.   Elorza, ülkede kendi parasını basan ilk yer değil. Caracas'taki  topluluğu, yetiştirdikleri pirincin ticaretini yapmak için "panales" adı verilen banknot piyasaya sürmüştü. Venezuela Devlet Başkanı  , aralık ayında, Washington yönetiminin "finansal ablukası" ile mücadele için hükümetinin "petro" adlı kripto para çıkaracağını açıklamıştı.  Maduro, geçen ay, ülke televizyonunda yaptığı açıklamada kripto para biriminin ön satışlarının ilk gününde 735 milyon dolar değerinde petro satıldığını bildirmişti. Ulusal petrol, doğalgaz ve maden kaynaklarıyla desteklenen para biriminin ülkenin ekonomik sıkıntılarına çözüm olacağını belirten Maduro, ABD'nin ülkeye uyguladığı ekonomik yaptırımları hatırlatarak, "Petro, Venezuela'nın Superman'e (ABD kastediliyor) karşı ihtiyaç duyduğu kriptonit olacak." demişti.
ABD'de bulunan Barrett-Jackson müzayede evi sözcüsü, cumartesi yapılan müzayedede, Batmobile'ı, Arizonalı 56 yaşında iş adamı Rick Champagne'nin aldığını açıkladı. Dizinin yayımlandığı tarihte 10 yaşında olan Champagne, müzayede sonrasında, "Hayallerim gerçek oldu" dedi. Batman'in 1960'larda yayımlanan televizyon dizisinde kullanılan etrafı kırmızı çizgilerle çevrili siyah Batmobile, dizi için George Barris tarafından Ford'un Lincon Futura modelinden modifiye edilmişti. Batmobile'ın, müzayedeye yaratıcısı George Barris tarafından sunulduğu da kaydedildi.
Diyarbakır 6. Ağır Ceza Mahkemesi'nde görülen duruşmaya tutuksuz yargılanan sanık DTP'li Baydemir katılmazken,,avukatı hazır bulundu.  Mahkeme heyeti, verdiği kısa aranın ardından sanık Baydemir'in ''yüklenen suç açısından failin kast unsurunun bulunmaması sebebiyle'' beraatına karar verdi.  2007 yılında Roj Tv'de yaptığı açıklamada terör örgütünü ''silahlı Kürt muhalefeti'' diye adlandırdığı gerekçesiyle Diyarbakır Cumhuriyet Başsavcılığı'nca Baydemir hakkında dava açılmıştı.
Avrupa Birliği Komisyonu Başkanı Jose Manuel Barroso, Çernobil felaketinin 25'inci yılında Ukrayna'daki anma törenlerine Belarus Devlet Başkanı Alexander Lukaşenko'nun davet edilmemesini istedi. Ukrayna, Barroso'nun çağrısına uydu ve Lukaşenko davet edilmedi. Rus RIA Novosti Ajansı'nın haberine göre, Barroso'nun tavrı Belarus liderini fazlasıyla kızdırdı. Ağzından küfür çıkan Lukaşenko, şunları söyledi: "Barroso denen o ... kim olduğunu sanıyor? Bir ara Portekiz'de Barroso diye biri vardı. Sonra onun kıçına tekmeyi basıp Avrupa Komisyonu'na sepetlediler. Törenlere Ukrayna liderliğinin beceriksizliği yüzünden katılmadım. Bazılı çelenk koymaktan hoşlanabilir. Bense bunun bir daha tekrarlanmaması için ne yapılması gerektiğini düşünmeyi tercih ederim." Ukrayna'daki törene Rusya Devlet Başkanı Dimitri Medvedev de katılmıştı. Lukaşenko, Belarus'taki seçimlere hile karıştırarak liderlik koltuğunda oturmak ve ülkeyi demir yumrukla yönetmekle suçlanıyor.
ABD, Irak sınırından Suriye'de terör örgütü YPG/PKK kontrolündeki Deyrizor iline yaklaşık 200 TIR'lık sevkiyat yaptı. Yerel kaynaklardan alınan bilgiye göre, ABD, dün Irak-Suriye sınırındaki Simelka kapısından YPG/PKK bölgesine yaklaşık 200 TIR'la yapı malzemesi ve iş makineleri soktu. Kaynaklar, TIR'ların Deyrizor'daki Ömer petrol sahasına ulaştığını, burayı merkez olarak kullanarak farklı noktalara dağıtım olacağını söyledi. Malzeme ve makinelerin YPG/PKK kontrolündeki yerleşimlerin idari yönetimlerine iletileceği öğrenildi. Kaynaklar, YPG/PKK'nın iş makinelerini tünel kazma faaliyeti için kullanabileceğine dikkati çekti. Örgüt, Türkiye sınırı hattında, batıdan doğuya doğru Münbiç, Aynularab (Kobani), Tel Abyad, Rasulayn, Kamışlı ve Malikiyye'de de söz konusu faaliyetini sürdürüyor. AA, son olarak 15 Nisan'da örgütün kazı çalışmalarını görüntülemişti. YPG/PKK, ABD desteğiyle terör örgütü DAEŞ'i şubat ortasında Deyrizor'dan çıkardıktan sonra, bu kenti de kontrol altına almıştı.  Ancak ABD buna rağmen YPG/PKK'ya Hummer marka dört çeker araçlar ve tankerler içeren sevkiyatlarına devam etmiş, son olarak 2 Nisan'da 100 civarı TIR örgütün kontrol bölgesine girmişti. Örgüt halihazırda Suriye topraklarının üçte birini işgalinde tutuyor.
, önceki gün karın ağrısı şikayetiyle kentteki özel bir hastaneye başvurdu. Muayeneyi yapan , genç kızın karnında bir kitle tespit etti.  Tetkiklerin ardından ameliyat edilen hastanın karnının sağ tarafından 25 santimetre büyüklüğünde ve yaklaşık 20 kilogram ağırlığında ur çıkarıldı.  Özoğlu, uzun süredir karın ağrısı çektiğini belirterek, "Böyle bir şey beklemiyordum. Karnım ağrıyordu bayağıdır. Diğer hastanelerde çok da bir şey anlamadılar. Buraya geldim, tespit ettiler ama ben hiç böyle bir şey beklemiyordum. Normal bir karın ağrısı olduğunu düşünüyordum" dedi. Op. Dr. Altundağ ise "45 dakikalık bir ameliyat gerçekleştirdik. Tahmini olarak 15-20 kilogram ağırlığında bir kist olduğunu tespit ettik. Normalde bunlar iyi huylu olurlar ama bu yaşta çok nadir görülür" diye konuştu.  Bu tür vakalara aralıklarla yetişkin kadınlarda rastlandığını dile getiren Altundağ, "Genç kızlarda, hele bu yaşta çok nadir bir durumu bu. Hayati tehlikeyi geçirecek durumlardan dönmüştü, biz de acil olarak ameliyata aldık. Hastamız şu an iyi, ameliyatı başarılı geçti, sıkıntımız yok. Yarın da inşallah evine göndeririz" ifadesini kullandı.
Atlantik Okyanusu'ndaki Golfstrim akıntısı, güney yarımkürenin sıcak sularını İngiltere kıyılarına taşıyarak iklimini çok daha ılıman hale getirmesiyle bilinir. Ama yakında Golfstrim bundan daha önemli bir şöhrete sahip olabilir. Okyanusun derinlerinde bir nehir gibi akan su kütlesi, muazzam bir enerji deposu demek. Niagara Şelaleleri'nden akan suyla kıyaslandığında yaklaşık 21 bin kat daha fazla enerji yüklü olan Golfstrim, tahminlere göre Florida eyaletinin elektrik ihtiyacının üçte birini karşılayabilecek potansiyele sahip. Embry-Riddle Aeronautical University öğretim görevlisi Profesör Darris White, ''Golfstrim akıntısının hidrokinetik gücü 1 milyonu aşkın evin elektrik ihtiyacını görür.'' diyor.  Söylemesi kolay, fakat bunu başarabilmek için okyanusun 1200 metre derinliğinde akıntının enerjisini elektriğe dönüştürecek türbinleri yerleştirmek gerekiyor. Ancak tek zorluk bu değil. Golfstrim akıntısının hızlandığı ve güçlü aktığı seyir rotası mevsimden mevsime ve hava koşullarına göre değişebiliyor. Dolayısıyla Golfstrim'den tam kapasite enerji sağlayabilmek için hareket kabiliyeti olan ve akıntıyı takip eden türbinler kurmak icap ediyor. Profesör White, bu türbinlerin okyanus dibinde akıntıya göre yönlendirilişini nerede yiyecek varsa topluca oraya meyleden bir balık sürüsüne benzetiyor. Prototipi önümüzdeki 18 ay içerisinde tamamlanacak olan türbinlere, suyun akış yönünü ve hızını saptayacak sensörler takılacak. Aynı zamanda en son iletişim teknolojisi kullanılarak türbinlerin kendi aralarında akıntının yeri ve yönü hakkında 'birbirlerini bilgilendirmesi' planlanıyor. Bu 'dizi türbinler', deniz dibinde belirli bir sahaya demirlemiş halde mi kalacak, yoksa seyyar bir mekanizmayla daha geniş bir bölgede hareket etmesi mi sağlanacak? Bu konular hala karar aşamasında.
Can ve mal güvenliğinin artırılması, enerji tasarrufu sağlanması, çevre kirliliğinin azaltılması ve ekonomik canlılık oluşturulması amacıyla yürürlüğe giren ve 30 Haziran'da başvuru süresi sona erecek uygulamadan bugüne kadar sadece 16 bin 645 taşıt sahibi yararlandı.  Ulaştırma Bakanlığı Kara Ulaştırması Genel Müdürlüğünün trafikten çekilmeleri halinde motorlu taşıt vergisi borçlarının affedilmesi ve ortalama 6 bin TL ödeme yapılmasına yönelik düzenlemesinde, hedeflenen araç sayısının sadece yüzde 10'una ulaşılabildi.  Uygulamanın yürürlüğe girmesinden bu yana 30 yaş ve üzeri (1979 model ve öncesi) kamyon, çekici, tanker ve otobüsten oluşan 164 bin 24 araçtan sadece 16 bin 645'i trafikten çekildi.  Trafikte can ve mal güvenliğinin artırılması amacıyla 2007 yılında yayımlanan ''Bir Kısım Motorlu Karayolu Taşıtlarının Piyasadan Çekilmesine İlişkin Tebliğ'' kapsamında 15 Ocak 2008-31 Ocak 2009 tarihleri arasında hedeflenen 59 bin 442 araçtan da sadece bin 511'i hurdaya çıkarılabilmişti. Bu duruma, araçların Motorlu Taşıtlar Vergisi borçlarının gecikme ceza ve faizlerinin neden olduğu tespit edilince, Maliye Bakanlığınca hurdaya ayrılan araçların bu borçlarının silinmesine yönelik yasal düzenleme yapılmıştı.  Bu düzenleme ve Kara Ulaştırması Genel Müdürlüğünce yürürlüğe konulan tebliğle ekonomik ve teknik ömrünü doldurmuş 30 yaş üstü ticari araçların trafikten çekilmesi halinde motorlu taşıtlar vergisi borçları affedilmeye ve ortalama 6 bin TL ödeme yapılmaya başlandı. Teslim takviminde araçlarını teslim edemeyen taşıt sahiplerine de 30 Haziran 2010'a kadar uygulamadan yararlanma imkanı sunuldu.  Bu arada her iki düzenleme kapsamında toplam 18 bin 156 hurda araç trafikten çekilirken, bunların 246'sı tanker, 610'u çekici, bin 802'si otobüs ve 15 bin 498'i kamyondan oluştu.
CHP İstanbul Milletvekili Barış Yarkadaş, "Gazetecilere ve düşünceyi ifade özgürlüğüne yönelik hak ihlalleri hız kesmiyor" dedi.  CHP'nin gazeteci kökenli Milletvekili Barış Yarkadaş, Mayıs ayının ilk on iki gününde medyaya yönelik on beş hak ihlali yaşandığını açıkladı.  Cumhuriyet.com.tr Genel Yayın Yönetmeni Oğuz Güven'in attığı bir başlıktan dolayı gözaltına alınmasını "son hak ihlali" olarak değerlendiren Yarkadaş, "Gazetecilerin gözaltına alınmadığı gün neredeyse yok gibi..." dedi.  Oğuz Güven'in İstanbul Emniyet Müdürlüğü'ne bağlı Güvenlik Şube tarafından gözaltına alındığını açıklayan Yarkadaş, gözaltı yöntemini de eleştirdi. Yarkadaş, "Oğuz Güven'le ilgili bir soruşturma varsa, bu savcılığa davet edilip ifadesinin alınması yoluyla yürütülebilirdi" ifadesini kullandı.  Yarkadaş, "Ancak ne yazık ki; anlayış değişmiyor ve gazeteciler evlerinden sabahın kör saatinde alınmaya devam ediliyor. Bu yöntem kabul edilemez" dedi.  Güven'le ilgili olarak emniyet yetkililerinden bilgi aldığını, Güven'in sağlığı ve moralinin iyi olduğunu öğrendiğini belirten Yarkadaş, "Gazeteciler bu kara tabloyu hak etmiyor" diye konuştu.  Yarkadaş, savcıların yandaş medyada yapılan hedef gösterme operasyonları sonrası harekete geçtiğini ve gazetecileri gözaltına aldırttığını da belirtti. CHP'li vekil, "Yandaş medyadaki gazeteci kılıklı trolleri, adeta bir cellat gibi internet başında bekliyor ve infaz edilecek kişileri hedef gösteriyor" dedi. Yarkadaş, savcıların bu baskıya boyun eğmemesi gerektiğini de belirtti.  Yarkadaş, Mayıs ayında yaşanan hak ihlallerini ise şöyle sıraladı:  İnternet dünyasının online ansiklopedisi konumundaki Wkipedia kapatıldı. Kapatılmaya itiraz reddedildi.  Fetullahçı Terör Örgütü (FETÖ) üyeliği" suçlamasıyla tutuklu bulunan kapatılan Zaman gazetesi muhabiri Ayşenur Parıldak, adli kontrol şartıyla tahliye edildi. Fakat yapılan itiraz sonrası tekrar tutuklandı.  Referandumun hemen ardından üçüncü kez kapatılan ve farklı bir uzantı ile yoluna devam eden REDaktif sitesi dördüncü kez kapatıldı.  Suruç katliamı davasını takip eden ETHA Muhabiri Pınar Gayıp gözaltına alındı. Daha sonra serbest bırakıldı.  Çağdaş Gazeteciler Derneği Bursa Şube yöneticilerinden, http://www.bursamuhalif.com haber sitesinin editörü Ozan Kaplanoğlu sosyal medya hesabındaki paylaşımlar üzerine tutuklandı.  Dünyanın en popüler anlık mesajlaşma ve sohbet uygulaması WhatsApp ile ilgili olarak BTK, resmi Twitter hesabından bir anket açtı. BTK "WhatsApp olmasaydı hangi uygulamayı kullanırdınız?" diye sordu. BTK'nın bu anketi WhatsApp'ın erişime kapatılma girişimi olarak yorumlandı.  Türkiye’de yaşayan ve National Geographic için Batman’ın Hasankeyf ilçesinde fotoğraf çeken Fransız gazeteci Mathias Depardon gözaltına alındı.  Kapatılan Özgür Gündem gazetesiyle dayanışma amaçlı başlatılan "Nöbetçi Genel Yayın Yönetmenliği" kampanyasına katılan 5 gazetecinin yargılandığı davanın duruşmasında mütalaa veren savcı, 46 yıl hapis cezası talep etti.  Duruşmada mütalaasını açıklayan savcı, eski Eş Genel Yayın Yönetmeni Hüseyin Aykol için “terörle mücadele de yer alanları hedef göstermek” gerekçesi ile 3 yıla kadar, “Örgüt propagandası yapmak” gerekçesi ile 13 yıla kadar ceza istedi. Mütalaada gazeteciler Ragıp Duran, Mehmet Ali Çelebi, Hüseyin Bektaş ve Ayşe Düzkan için ise “Örgüt propagandası yapmak” gerekçesi ile 7’şer buçuk yıl ceza talebinde bulundu.  Cumhuriyet gazetesi muhabiri Canan Coşkun’a Şanlıurfa Cumhuriyet Başsavcılığı’nın IŞİD’e soğan kamuflajıyla patlayıcı taşınması ile ilgili dava dosyasını haberleştirdiği gerekçesiyle 10 ay hapis cezası verildi.  Evrensel gazetesine, yayımladığı bir haber nedeniyle ‘cumhurbaşkanına hakaret’ iddiasından 14 bin lira para cezası verildi. Mahkeme heyeti, söz konusu haberde ‘cumhurbaşkanına hakaret” edildiğini iddia ederek Arif Koşar ve Vural Nasuhbeyoğlu’nun ayrı ayrı 11 ay 20 gün hapis cezası ile cezalandırılmalarına karar verdi. Heyet daha sonra bu cezayı hapis cezasına çevirek Koşar ve Nasuhbeyoğlu’na ayrı ayrı 7’şer bin lira para cezası verilmesini kararlaştırdı.  Cumhurbaşkanlığı Hukuk Başdanışmanı Ahmet Karayiğit'in kızı Avukat Sevcan Karayiğit, hakim olarak atanmasına ilişkin onlarca haber linkine erişim engeli kararı aldırttı.  10 Mayıs - Kapatılan TV 10'nun eski Sorumlu Müdürü Nevin Yıldız çocuklarıyla birlikte gözaltına alındı. Yıldız, serbest bırakıldı.  Gazeteci Serhat Yaruk, Mersin'de ailesinin kaldığı eve yapılan polis baskınıyla gözaltına alındı. Annesini ziyarete giden Yaruk, saat 04.00'te özel hareket polislerinin aile evine yaptığı baskınla gözaltına alındı. Yaruk’un Van merkezli yürütülen bir soruşturma kapsamında gözaltına alındığı ve bu kentte götürüldüğü belirtildi.  Cumhuriyet.com.tr Genel Yayın Yönetmeni Oğuz Güven, attığı bir başlıktan dolayı gözaltına alındı.​
ÖSYM Başkanı Prof. Dr. Ünal Yarımağan üniversite giriş sınavıyla ilgili Hürriyet gazetesine açıklamalarda bulundu. Prof. Dr. Yarımağan, kısaca şunları söyledi:  “Hababam Sınıfı’nda gördüğümüz bazı örnekleri hayata geçirenler var. Özürlü sınıfına geçmek isteyen veya kafasının içine bir şeyler gizlemek için bantlarla sardıran, üzerine tentürdiyot dökerek kan izlenimi vermek isteyenlerle karşılaştık. Artık kopya büyük ölçüde cep telefonuyla yapılıyor. Büyük çapta, organize kopya girişimi olabiliyor. Bu yüzden sınav salonuna cep telefonlarının kesinlikle alınmamasını istiyoruz.  Adayların sınavda kulaklarının açık olmasını, görünmesini çok önemsiyoruz. Kulağını örten bir şey olmamalı. Sınavda türbana da o yüzden karşı çıkıyoruz. Daha rasyonel çözüm, sınav saatlerinde mobil iletişimi durdurmak. Ama bunun imkanı yoktur herhalde. Kopya olaylarını engellemek için elimizden gelen yapıyoruz. İhbarları değerlendiriyoruz.  Geçmiş yıllardaki gibi, başarı sıralaması için zor, çok zor, orta zorlukta sorularımız olacak. Adaylar, bunun bir sıralama sınavı olduğunu unutmasın. İkinci sınava girmeyi amaçlayan 180 puanı geçmeli. Bu puanı elde etmek için her testten eşit sayıda olmak koşuluyla, 8’er soru çözmek, yani toplam 32 doğru cevap yeterli.  Her aday hangi testten başlayacağını, ne kadar zaman ayıracağını kendine göre planlamalı. Sınavda paniğe kapılmadan bu planı uygulamalı. İlk sorular zorsa, diğerlerine geçsinler. En iyi sonuç için çalışsınlar.  Madem ki herkesin yükseköğretim görmesi isteniyor ve gerekiyor. O zaman bunun kolaylaştırılması lazım. Yani, üniversiteye sınavsız girilebilmeli. Lisans düzeyinde adı birbirinden farklı 400’e yakın program var. Bunların bazıları sınavsız olabilir. Başta açıköğretim olmak üzere örgün eğitim programlarının bazıları sınavsız olmalı. Oralara lise diplomasına sahip herkes gidip kaydını yaptırabilmeli.  Her üniversite 10 programını sınavsız hale getirse sistem hayata geçebilir. Çok talep olan hukuk, tıp, mühendislik programları dışındaki alanlara sınavı kaldırarak, sınava giren sayısını her yıl azaltabiliriz. Bu stresten artık kurtulalım.”
paylaştığı bir video ile çocuk istismarına yönelik açıklamalarda bulundu.  62 yaşındaki şarkıcı, aileleri daha dikkatli olmaya davet ederek şunları söyledi: “Anneler çocuklarını sokaklara bıraktıkları zaman çok dikkatli olmaları gerekiyor. Gerektiği yerde onları korkutmadan tehlikeyi anlatmamız, öğretmemiz lazım. Gerektiği zaman bağırmalarını da öğretmemiz lazım. Bunlar bizim vazifemiz. Önce kendimiz öğreneceğiz sonra onlara öğreneceğiz ki koruyabilelim. Bunlar bizim anne, baba, birey olarak sorumluluğumuz. Çare mi? Değil ama tedbir için şart. Artık tek bir şey istiyorum şu hayattan; çocuklar ölmesin.”    (@nazanoncel)'in paylaştığı bir gönderi ( )
haberi! Ankara'nın Polatlı ilçesindeki eğitim atışı sırasında kaza yaşandı, 5 asker yaralandı. Cumhurbaşkanı Erdoğan Topçu ve Füze Okulu Komutanlığındaki kazayla ilgili Milli Savunma Bakanı Hulusi Akar ve Ankara Valisi Vasip Şahin'den bilgi aldı. Milli Savunma Bakanlığı'nca (MSB) Ankara'nın Polatlı ilçesinde bulunan Topçu ve Füze Okulu Komutanlığında, ilk bilgilere göre, icra edilen ağır silah eğitim atışı esnasında meydana gelen kazada, 5 askerin yaralandığı ve kaza hakkında inceleme başlatıldığı bildirildi. Bakanlığın internet sitesinden Polatlı ilçesindeki Topçu ve Füze Okulu Komutanlığı'nda meydana gelen patlamaya ilişkin yazılı açıklama yapıldı. Açıklamada, şu bilgilere yer verildi: "Polatlı'da bulunan Topçu ve Füze Okulu Komutanlığında, ilk bilgilere göre, icra edilen ağır silah eğitim atışı esnasında meydana gelen kazada beş kahraman silah arkadaşımız yaralanmıştır. Kaza sonucunda yaralanan kahraman silah arkadaşlarımız süratle hastaneye tahliye edilmiş ve tedavilerine başlanmıştır. Kaza hakkında inceleme başlatılmıştır." Cumhurbaşkanı Recep Tayyip Erdoğan, Polatlı Topçu ve Füze Okulu Komutanlığında meydana gelen kazaya ilişkin Milli Savunma Bakanı Hulusi Akar ve Ankara Valisi Vasip Şahin'den bilgi aldı. Cumhurbaşkanlığı kaynaklarından alınan bilgiye göre, Akar ve Şahin, Polatlı'daki Topçu ve Füze Okulu Komutanlığında icra edilen ağır silah eğitim atışı esnasında meydana gelen kazaya ilişkin Erdoğan'a bilgi verdi. Ankara Valisi Vasip Şahin, Ankara'nın Polatlı ilçesindeki Topçu ve Füze Okulu Komutanlığında meydana gelen kazada yaralanan askerler hakkında bilgi aldı. Polatlı'daki Topçu ve Füze Okulu Komutanlığında icra edilen ağır silah eğitim atışı esnasında meydana gelen kazada yaralanan askerlerden bazıları Bilkent Şehir Hastanesinde tedavi altına alındı. Vali Şahin, Ankara Emniyet Müdürü Servet Yılmaz ile birlikte hastaneye gelerek, yaralı askerler hakkında yetkililerden bilgi aldı. Vasip Şahin, daha sonra hastaneden ayrıldı.
İstanbul Üniversitesi (İÜ) İlahiyat Fakültesinin iftar programına katılan Erdoğan, fakültenin aslında çok önemli bir geleneğin temsilcisi olması hasebiyle gönüllerde özel bir yere sahip olduğunu, 2. Abdülhamit tarafından kurulmuş olmasının çok değerli ve anlamlı olduğunu anlattı. Okulun Cumhuriyet döneminde de uzun süre tek dini ihtisas merkezi olarak faaliyet göstermesini anlamlı bulduğunu vurgulayan Erdoğan, 1933'te diğer dini eğitim kurumlarıyla birlikte kapatılan okulun yaklaşık 60 yıl sonra 1992'de yeniden ihya edildiğini, bugünkü hüviyetini kazanmasının ise ancak 2007'de mümkün olabildiğini belirtti. Erdoğan, 140 kişilik öğretim kadrosu, 5 bin lisans ve lisans üstü öğrencisiyle faaliyetini yürüten ilahiyat fakültesinin ihyasında emeği geçenlere şükranlarını sunarak, Fatih'te kurulması planlanan yeni külliyeyle ilgili çalışmaların süratle neticelenmesinden de memnuniyet duyacağını ifade etti. Coğrafyamızın geçtiğimiz 2 yüzyılda yaşadığı derin sarsıntıların en çok hissedildiği alanların başında inanç kurumlarının geldiğini dile getiren Erdoğan, şöyle devam etti: "Kimi zaman yozlaşma, iç çürümeyle ama çoğu defa dışarıdan yapılan saldırılarla zayıflatılan, hırpalanan inanç, özellikle inanç kurumlarımız milletimize hak ettiği hizmetleri sunmaktan alıkonulmak istendi. Ülkemizde Batılılaşma çabaları uzun süre bilinçsizce ve hatta sadece hevese, tercümeye dayalı şekilde yürütülmeye çalışıldı. Öyle ki Batı'nın idari ve hukuki birimleriyle birlikte dini anlayışı da adeta hazır bir gömlek gibi milletimize giydirilmeye çalışıldı. Buna karşılık milletimiz doğrudan varlığına saldırı olarak gördüğü bu tür girişimlere karşı koydu, elindeki mevcut imkanlarla inancını korumaya aldı. Hani biz sürekli milli irade, mille irade diyoruz ya, işte o mili iradenin sesine sonuna kadar kulak tıkamanın mümkün olmadığının en bariz örneği ülkemizde inanç kurumları alanında yaşanan gelişmelerdir. Ezanın aslına döndürülmesi, imam hatip okullarının açılması ve ilahiyat fakültelerinin yaygınlaşması başta olmak üzere bu yöndeki gelişmelerinin hepsinin gerisinde milletin talebi, milletin ısrarı vardır." Ezanın Türkçe'den aslına çevrildiğinde milletin yaşadığı sevince ilişkin hatıraları başka bir yerde de anlattığını anımsatan Erdoğan, bir şehirde aynı vaktin ezanının, ezana hasret kalınması nedeniyle defalarca okutulduğunu dile getirdi. İstanbul'da da müezzinlerin ezanı birbirlerinden devralarak okuduklarını, şehri adeta bir ezan çemberine aldıklarını ifade eden Erdoğan, "Sadece bir ezan meselesi milletin gönül dünyasında, inanç dünyasında ne kadar derin izler bırakıyor" dedi. Cumhurbaşkanı Erdoğan, aynı durumun imam hatipler için de geçerli olduğunu belirterek, bu okulların kuruluşunun önü açıldığında Anadolu'nun dört bir yanında ak sakallı mübarek insanların kapı kapı dolaşıp yardım topladığını anlattı. İmam hatiplerin sadece sıradan bir okul olarak asla görülemeyeceğini vurgulayan Erdoğan, bu kurumların sınıflarda verilen, kitapların içinde tanımlanan hizmetlerin yanında asıl ders aralarında, derslerden sonra akşam pansiyonlarda yapılan sohbetlerin oluşturduğu iklim bakımından da önemli olduğunu kaydetti. Erdoğan, bu okulların inşası ve yaşamaları için gecelerini gündüzlerine katarak çalışan o piri fanilerin herhangi bir eğitim kurumu değil bir medeniyet inşa ettiklerinin bilinciyle hareket ettiklerini belirterek, ilahiyat fakültelerinin de aynı şekilde herhangi bir eğitim kurumu olmalarının ötesinde milletin kalbine hitap eden, manevi dünyasını doyuran çeşmeler olarak hizmet verdiklerini ve bunun devam ettiğini söyledi. İmam hatip mezunu olarak bu eğitim kurumlarının genç dimağlara, gönüllere nasıl bir etki yaptığını çok iyi bildiğini, maziden atiye giden yolda gençlerin beden ve zihinleriyle birlikte kalplerinin de sağlıklı şekilde gelişmesini sağlamak için bu okullara ihtiyaç olduğunu dile getiren Erdoğan, i. "Tabelasının altından bile geçmek çok şey kazandırıyor" dedi. Erdoğan, bunun için bugüne kadar olduğu gibi bundan sonra da imam hatiplilere veya imam hatiplerde ya da ilahiyat fakültelerinde yürütülen hizmetlere her türlü desteği vermeyi sürdüreceklerini ifade etti. "BİZ MİLLETİMİZLE HEP GÖNÜL GÖNÜLE BİR İLİŞKİ İÇİNDE OLDUK" Milli irade kavramının, çok sık vurgu yaptığı ve ifade ettiği bir kavram olduğunu dile getiren Cumhurbaşkanı Erdoğan, şunları kaydetti: "Bizim milletimizle ilişkimiz hayatımızın hiçbir döneminde araçsal olmadı. Biz milletimizle hep yüz yüze, gönül gönüle bir ilişki içinde olduk. Hayatımızı, milletimize hizmete adadığımız için milletimiz de geçtiğimiz her mücadelede sağ olsun bize destek verdi. Son olarak geçtiğimiz yılın 10 Ağustos'unda yapılan Cumhurbaşkanlığı seçiminde yüzde 52'lik bir oranla şahsımı bu makama layık gördü. Tabii doğrudan halkın oylarıyla seçilmiş ilk cumhurbaşkanı olarak görev yapmak, üzerimizdeki sorumluluğu arttırıyor. Kendimizi, ülkemizin ve milletimizin hiçbir meselesinin dışında tutmaya hakkımız olmadığını çok iyi biliyoruz. Anayasa'nın verdiği yetkiler çerçevesinde ve milletimizin desteğinden aldığımız güçle, ülkemize hizmet etmenin çabası içindeyiz. Bu çerçevede 7 Haziran seçimleri sonrası ortaya çıkan tablonun bu nezaketi de dikkate alarak Türkiye'yi bu süreçten en sağlıklı şekilde çıkarmayı hedefleyen bir yol izliyoruz." "TÜM PARTİLERE SORUMLULUK DÜŞÜYOR" Seçim sonrasında meclisin toplanması, milletvekillerinin yemin etmesi, meclis başkanının seçilmesi, son alarak meclis başkanlık divanının oluşumunun yakından takip edildiğini ifade eden Erdoğan, bu dönemde meclise giren partilerin koalisyon ihtimalleriyle ilgili görüşlerinin olgunlaşmaya başladığının, dolaylı da olsa görüşlerin, niyetlerin, şartların şekillendiğinin görüldüğünü anlattı. Dün teamüllere uygun olarak en çok oy alan partinin genel başkanı ve mevcut Başbakan Ahmet Davutoğlu'na hükümeti kurma görevini verdiğini hatırlatan Erdoğan, şöyle devam etti: "Sayın Davutoğlu'na yapacağı hükümet kurma görüşmelerinde şimdiden başarılar diliyorum. Temennim, Türkiye'nin içinde bulunduğu şartların hassasiyetine uygun şekilde yeni hükümetin bir an önce kurulmasıdır. Bu konuda tüm partilere sorumluluk düşüyor. Bugün tüm Türkiye'nin geçmişini tartışan değil, mevcut sorunların çözümü ve geleceğin inşası konusunda irade ortaya koyacak bir koalisyon hükümetine ihtiyaç var. Böyle bir uzlaşma sağlanamadığı takdirde, her zaman ifade ettiğim gibi çözüm merci neresidir? Yine millettir. Millete gidilecek, 'Madem ki siz parlamentoda bu işi çözemediniz, o zaman millet olarak biz çözeceğiz' diyecek." "KENDİLERİNCE ALGI OPERASYONU YAPIYORLAR" Cumhurbaşkanlığı görevini üstlendiği günden bu yana yaptığı her şeyin Anayasa ve millete olan taahhütlerine uygun olduğunu belirten Recep Tayyip Erdoğan, şu ifadeleri kullandı: "Şahsımla ve cumhurbaşkanlığı makamıyla ilgili olarak ortaya atılan iddialar, iftiradan, yalandan ve yanlıştan ibarettir. Cumhurbaşkanı olarak hukukun dışına çıkan en küçük bir tasarrufum, en küçük bir adımım, en küçük bir girişimim olmadı, olmayacaktır. Ortaya atılan iddiaların bir kısmı, Türkiye'nin Cumhurbaşkanını doğrudan halkın seçmesiyle birlikte yeni bir döneme girdiğini göremeyenlerin, anlayamayanların hezeyanlarından ibarettir. Cumhur ile başkanın, Beştepe'deki külliyede birleşmesinden rahatsız olanlar, sürekli akıl ve izan sınırlarını zorlayan yalanları gündeme getirerek kendilerince algı operasyonu yapıyor. Ne yapsalar boş. Bugün, işte milletin Beştepe Millet Camii'nde cuma namazını kılışı çok anlamlıydı. İçerisiyle, dışarısıyla tıklım tıklım, millet orada bir araya gelmiştir. Hiçbir iftira, hiçbir saldırı bizi kırk yıldır yürüdüğümüz milletimize hizmet yolundan alıkoyamayacak. Allah ömür verdikçe, bu yolda yürümeye devam edeceğiz." Erdoğan, hizmet mücadelesinin itici gücünün eğitim olduğunu dile getirerek, imam hatip liseleri ile ilahiyat fakültelerinde ciddi öğretmen ve öğretim üyesi açığı bulunduğuna dikkati çekti. Bir an önce mezuniyetlerin sağlanıp, bu açıkların kapatılması gerektiğini ifade eden Erdoğan, "Eskisi ile mukayese edildiğinde, imkanlarımız çok arttı. Günlük meşgalelerin, günlük gailelerin ve günlük siyasetin ötesinde düşünmemiz, hareket etmemiz gerekiyor. Bu hizmetlerde herhangi bir aksama, herhangi bir kesinti ortaya çıktığında diğer işlerin altı zaten boşalmış demektir. Biz temeli güçlü tutacağız, zemine sahip çıkacağız ki üstündeki bina sağlam olsun. Çatı aktarılır, duvar tamir edilir, kapı pencere değiştirilir ama temel çürürse, üzerindeki hiçbir şeyin önemi kalmaz. Eğitim hizmetleri bizim için işte bu temeldir. Eğitim hizmetlerinde en küçük bir aksamaya, gerilemeye izin vermeyeceğiz. Aileden başlayarak, ana sınıfından, ilkokulundan, ortaokulundan, lisesinden, yüksekokulundan, fakültesinden, yüksek lisans ve doktorasına kadar eğitimin hiçbir kademesini boş bırakmayacağız" diye konuştu. İstanbul Üniversitesi İlahiyat Fakültesinin hızla kendi alanında bir marka olma yolunda ilerlediğini belirten Erdoğan, bu fakültede hoca ve öğrenci olarak bulunanlardan eğitim davasına çok ciddi katkı vermelerini beklediğini sözlerine ekledi.
İstanbul Etiler'de, 13 yıl önce bir otomobil galerisine, daha önceki bir husumete dayalı olarak "barış görüşmesi" için giden iki grup arasında yeniden çıkan silahlı çatışmada 1 kişi ölmüş, 3 kişi de yaralanmıştı. Oto galerisinde yaşanan kanlı çatışmanın failleri olarak aranan Günay B. ve kardeşi Yılmaz B. adlı zanlıların Bakırköy'de bir evde kaldıkları ihbar edildi. Zanlıların adreslerine baskın düzenleyen polis, cinayetin faili olarak aranan 2 kişiyi yakalayarak tutukladı. Zanlıların kaldıkları evde yapılan aramalarda, sırtında ve göğsünde ''polis'' yazan 1 yelek, 1 kurşun geçirmez çelik yelek, 2 Glock tabanca, 2 uzun namlulu silah dipçiği ve sahte kimlikler ele geçirildi.
Hakim ve Savcılar Yüksek Kurulu'nun (HSYK) son kararnamesiyle kurulan 3 yeni özel yetkili mahkeme, çalışmalarını Beşiktaş'taki İstanbul Adliyesi'nde yer olmadığı için Çağlayan Adliyesi'nde yürütecek. Ancak 6 özel yetkili mahkemenin Beşiktaş'ta, 3'ünün de Çağlayan'da bulunması 'Kopukluk olabilir' endişesi yaratıyordu. Avukatlar, 'Yeni kurulan mahkemeler nöbetçi olduğunda ne yapacağız? Hangi adliyeye gideceğiz' diye yakınırken, cevap İstanbul Özel Yetkili Cumhuriyet Başsavcıvekili Fikret Seçen'den geldi.  Akşam gazetesine konuşan Seçen, 15 Ağustos'ta devreye giren yeni sistemle tutukluluk süreleri tartışılan birçok davada, yargılama sürecinin hızlanacağını söyledi. İstanbul Adliyesi'ndeki 6 özel yetkili mahkemede, aralarında Ergenekon, Balyoz, Poyrazköy ve Dink cinayeti gibi yaklaşık 600 büyük dava bulunuyor. Başsavcıvekili Seçen, bundan sonra açılacak tüm davaların yeni kurulan 3 mahkemeye gönderileceğini belirterek, şöyle dedi:  'Beşiktaş'taki mahkemelerde bulunan dosya sayısıyla eşitlenene kadar, var olan herhangi bir dosyayla birleştirme talebi olmayan bütün davalar yeni mahkemelere açılacak. Bu da en az bir yıl sürecek. Bu süreçte de var olan mahkemelerdeki davalar eritilecek. Büyük davalarda hızla ilerleme kaydedilecek. İş yükü hafifleyecek. Yargılamalar hızlanacak.' Yeni açılan 15, 16, ve 17. Ağır Ceza Mahkemeleri'nin nöbetçi olduğunda uygulanacak işleyişe de değinen Seçen, şu bilgileri verdi: 'Nöbetçi, Çağlayan'daki 3 mahkemeden biri olduğunda nöbetçi hakim, Beşiktaş'taki İstanbul Adliyesi'ne gelecek. Gözaltında gelip tutuklanma talebiyle mahkemeye sevk edilenler veya rutin evrak işlemleri için Çağlayan'a gitme zorunluluğu olmayacak. Nöbetçi hakim, Beşiktaş'a gelecek ve bir hafta boyunca bu adliyede görev yapacak. Nöbeti bittiğinde tekrar Çağlayan'a dönecek.'  Nöbetçi hakimin kararlarına yapılacak itirazlar için de avukatların Çağlayan'a gitmesine gerek olmayacağını kaydeden Seçen, ekledi: Avukatlar dilekçelerini Beşiktaş'taki adliyede herhangi bir mahkemeye verebilir. Evrakları biz Çağlayan'daki ilgili mahkemeye göndereceğiz. 15 Ağustos'tan itibaren açılan bütün davaların yeni mahkemelere gönderildiğini ifade eden Seçen, 'Her gün Beşiktaş'tan kurye çıkıyor. Benim onayladığım dosyalar, o kuryeyle Çağlayan Adliyesi'ne gönderiliyor' diye konuştu. Çağlayan'da özel yetkili mahkemeler için ayrılan duruşma salonlarının yeteri kadar büyük olmadığını üzülerek anlatan Seçen, 'Sanık sayısı fazla olan ya da katılımın çok olacağı duruşmalar, maalesef Çağlayan'da yapılamayacak. Bu tür büyük davaların duruşmaları ya Beşiktaş'taki duruşma salonunda ya da Silivri Cezaevi'ndeki salonda yapılacak' dedi.  Özel yetkili mahkemeler için yeni bir bina yapıldığını da hatırlatan Savcı Seçen, taşınana kadar sistemin bu şekilde işleyeceğini ifade etti.  Bu durumda son dönemde Türkiye gündemine oturan 'Şike' soruşturması sonucu açılacak dava da yeni kurulan 3 mahkemeden birinde görülecek. Ancak, sanık sayısının fazlalığı nedeniyle duruşmaları ya Beşiktaş'ta ya da Silivri'de yapılacak. Savcıların görev değişiklikleriyle ilgili olarak ise Seçen, 'Bazı savcılar 9 yıldır aynı mahkemede duruşma savcısı olarak görev yapıyordu. İş değişikliği iyi oldu. Bir yerde uzun süre çalışınca rutine bağlanıyor. Değişiklik iyidir, işleri hızlandırır' dedi.
haberi!  Anadolu Cumhuriyet Başsavcılığı'nca Fetullahçı Terör Örgütü/Paralel Devlet Yapılanması (FETÖ/PDY) bünyesinde faaliyet gösterdiği gerekçesiyle Kaynak Holding'e yönelik yürütülen soruşturma kapsamında, FETÖ'nün şifreli haberleşme programı "ByLock"u kullandığı tespit edilen 102 şüphelinin yakalanması için 24 ilde operasyon başlatıldı.  Anadolu Cumhuriyet Başsavcılığı Örgütlü Kaçakçılık ve Mali Suçlar Soruşturma Bürosu'nca Kaynak Holdinge yönelik FETÖ/PDY soruşturması kapsamında, holdingden ele geçirilen dijital materyallerin incelemesinde, 110 şüphelinin örgütün şifreli haberleşme programı "ByLock" kullandığı tespit edildi.  Savcılık, 110 şüpheliden 8'nin FETÖ/PDY soruşturmaları kapsamında tutuklu olduğunu belirlerken, 102 şüpheli hakkında ise gözaltı kararı çıkardı.  Şüphelilerin yakalanmaları için İstanbul merkezli 24 ilde operasyon başlatıldı.  Operasyon kapsamında adreslerinde arama yapılan çok sayıda şüphelinin gözaltına alındığı bildirildi.
Kanserle ilgili son yıllarda yapılan açıklamaların toplumda yanlış algılara neden olabildiğini belirten Prof. Dr. Mustafa Özdoğan, "Kanser artık grip gibi bir hastalık, cümlesi de bu açıklamaların başında geliyor" dedi. DHA'nın haberine göre; Prof. Dr. Mustafa Özdoğan, kanserle ilgili bilinçli ya da bilinçsiz yorumlar yapılmasının yanlış algılara neden olduğunu, bu tip açıklamaların kanseri ya olduğundan daha fazla önemsiz algılatmaya doğru ittiğini ya da sağlıklı birinin aşırı paniklemesine ve sürekli korku içinde yaşamasına neden olduğunu söyledi. Prof. Dr. Mustafa Özdoğan, son yıllarda kanser konusundaki açıklamalarda 'bilgi kirliliği'nin fazla olduğunu, insanların internetten aldığı bilgileri tedavi süreçlerine dahil edebildiğini aktardı. Toplumda pek çok kişinin kanser kelimesinden etkilenerek, bunu iki farklı şekilde yaşamlarına yansıttığını dile getiren Prof. Dr. Özdoğan, "Kanser grip gibi bir hastalık,cümlesi iki nedenden dolayı probleme yol açıyor. Birincisi, bir grup insan 'Kanser olduğundan çok daha fazla sıklaştı' mesajı alıp çok fazla kaygı yaşıyor. Bir grup da 'Kanser o kadar da fazla ciddi bir hastalık değilmiş' mesajını alarak, birtakım kanser belirtileri olsa bile daha geç doktora gidiyor ya da kanser tanısı aldığında alkalin diyeti gibi bazı yöntemlerle kanseri kendisi tedavi etmeye çalışıyor. Bu durum giderek artıyor" diye konuştu. Kanserin, bu alandaki profesyoneller tarafından, bilimin ışığında ve güncel tedavilerin doğru hastaya doğru şekilde uygulandığı bir sistemle kontrol altına alınabileceği bir hastalık olduğuna dikkat çeken Prof. Dr. Özdoğan, şöyle konuştu: "Sadece kanser profesyonelleri ki, bu kişiler gerçekten toplumu düşünen, koruyan insanlardır ve bu konuda da onların açıklamaları dikkate alınmalıdır. Kanser tedavisinde gelişmeler var ve bu doğru tedavinin doğru hastayla buluşturularak yapılması ile sonuca ulaşılabilir. Kanser grip gibi bir hastalık değil, çok fazla türü ve çok fazla alt grubu var. Her hastada farklı seyir gösteriyor. Bu ayrıntılar göz ardı edilmemeli. Yemeklerine zerdeçal koyarak kanserden korunmaya ya da kanserden iyileşmeye çalışan insanlar görüyoruz. Bu, özellikle tedavi sürecindeki hastalar için kaygı verici bir durum. Buna son verilmesi, hastanın doktorunun yönlendirmesi ile hareket etmesi ya da toplumun kanserden korunmada doğru söylemleri dikkate alması gerekiyor." Kansere bağlı ölümlerin yüzde 50'sinin nedeninin sigara olduğu hatırlatan Prof. Dr. Mustafa Özdoğan, şu mesajları verdi: "Artık bu biliniyor, o zaman sigara içilmemeli. Sağlıklı beslenmeli. Tuz tüketimini azaltıp egzersiz yapılmalı. Şekerin kansere neden olduğu yönündeki açıklamalar sürekli gündeme geliyor. Şeker mesajları verirken şeker düşmanlığı yaratıldığını görüyoruz. İnsanın canı sütlaç yemek isteyebilir. Bunu yemesine engel bir durum yok. 'Bunu da yemeyin' derseniz o zaman yaşam kalite bozukluğuna yol açarsınız. İnsan bir kadayıf yemek isteyebilir. Lütfen bunu yiyin. Önemli olan bütün aldığınız kalori miktarının sizi aşırı kilo almaya götürmemesi. Bu nedenle şeker düşmanlığı yapmanın da doğru olmadığını düşünüyorum. Tıpkı bir ekmek düşmanlığı yaratmak gibi. Tam tahıl ekmeği rahatlıkla tüketilebilecekken, ekmek düşmanlığı yaparak yanlış mesaj verildiğini düşünüyorum. Bu kez insanların hayatında panik yaratılıyor. Mesajlar net olmalı." Kanserin önlenebilir bir hastalık olduğunu vurgulayan Prof. Dr. Özdoğan, "Erken tanı konulabilen, düzenli takipleri olan kanserler var ki bunlar; kadında rahim ağzı, meme, kalın bağırsak, erkekte prostat ve 30 yılın üzerinde sigara içmiş olanlarda yılda bir kez akciğer taraması. Bunun dışında diğer kanser türleri içinse erken belirtiler önemli. Örneğin bir mide şikayetiniz varsa yıllarca mide ilaçları kullanmayın. Doktorunuza sorun. Endoskopi yaptırın. Öksürüğünüz varsa lütfen konu komşudan öğrendiğiniz ilaçları kullanmayın. Cildinizdeki benlerde bir renk ve şekil değişikliği varsa, kanama varsa bir an önce doktora gidin" uyarısında bulundu. İnsanların en önemli sorunlarının, kendilerini ciddiye almamaları olduğunu ifade eden Prof. Dr. Özdoğan, "Şikayet varsa bunun için mutlaka bir uzman görüşü alınmalı. Makat bölgesinde kanaması olan ancak utandığı için doktora gitmeyen bir kişi erken tanı şansını da kaybedebiliyor. Oysa doktoruna danışsa, kolonoskopi ile erken evrede bir kolon kanseri varlığı ortaya çıkacak ve tedavisi, hastalık yayılmadan yapılabilecek. Bu bulguları, öncü şikayetleri doğru değerlendirmek önemli" diye konuştu.
Tel Aviv'deki Türk Büyükelçiliği'nin bulunduğu bina otel olacak. İsrail'in önde gelen ekonomi dergisi Globes, "Geçen yıl büyükelçilik binasını eski sahibinden satın alan Yunan asıllı İsrail vatandaşı Dorit Meir'in, otel için gerekli izni aldığını yazdı.  Projeye göre kentin en işlek caddelerinden Hayarkon'da bulunan 3 katlı elçilik binası, 6 kata çıkarılacak ve 58 odalı bir otel olacak.  Türkiye'nin Tel Aviv Büyükelçiliği'nin, bu gelişmenin ardından yeni bir yer arayışına girdiği belirtiliyor.  Tel Aviv'deki Büyükelçilik, geçen hafta Türkiye'ye sığınmak isteyen bir Filistinli'nin bir görevliyi rehin almaya çalışmasıyla gündeme gelmişti.
Mavi Marmara gemisinin Gazze'ye gidişini organize eden İHH'nin Genel Başkanı Bülent Yıldırım İsrail'in Türkiye'den özür dilemesini değerlendirdi. "Türkiye'nin onurlu duruşundan dolayı gururluyuz" diyen Yıldırım, şöyle devam etti: "Bu siyasi ve diplomatik bir başarıdır. Özür çok önemlidir. Tazminat çok önemlidir. Biz ablukanın da kalkmasını istiyoruz. Abluka kalkana kadar küresel mücadele sürecek." Mavi Marmara Gemisi'ne düzenlenen saldırıda oğlu Furkan Doğan'ı kaybeden baba Ahmet Doğan, İHH Kayseri Şubesi'nde gazetecilere yaptığı açıklamada, İsrail'in geç de olsa ''insanlık suçu işlediğini kabul ettiğini'' söyledi. Mavi Marmara Gemisi'nde yola çıkanların Gazze'deki ambargoyu kırmayı amaçladıklarını belirten Doğan, şunları kaydetti:''Şayet İsrail, bizim baştan beri söylediğimiz üç şartı kabul etmişse, Mavi Marmara, o gemide yolculuk yapanlar ve şehit olanlar amacına ulaşmış demektir. Furkan da o geminin parçası olarak Gazze'ye uygulanan insanlık dışı ambargoyu kırmak, yıkmak, ortadan kaldırmak için uğraşıyordu. O yolda da şehit olmuşlardı. Eğer İsrail, Gazze'ye ambargoyu da kaldırmışsa,Mavi Marmara ve şehitler amacına ulaşmış demektir. Gazze'deki ambargo kalkmadan, şayet sadece özür dileme ve tazminat kabul edilmişse, şartların kabul edildiği anlamına gelmez. Tek başına özür ve tazminatın hiçbir anlamı yok. Bizim şartlarımızın en önemlisi de Gazze'ye ambargonun kaldırılması. Furkan ve diğer şehitlerimiz de esas itibari ile 'ambargoyu kırma konusunda amaçlarına ulaşmıştır' diyebiliriz.'' Mavi Marmara'daki baskını bir kurşun yarasıyla atlattığını anlatan Hüseyin Mutlu, şöyle devam etti: ''Bu gelişme İsrail ile bugüne kadar yapılan anlaşmazlıkların olumlu bir değişimi olarak görülebilir. Neticede o geminin aslına uygun olarak görevini yerine getirebilmiş olması, Filistin, Gazze halkının İsrail hegemonyasından, onların egemenliğinden kurtulup kendi bağımsızlığına kavuşmasıyla mümkün olacaktır.'' Hamas Meclis Grubu Sözcüsü Salah Berdevil, AA muhabirine yaptığı açıklamada, ''Türkiye, Filistin halkının desteklenmesi konusunda çok seçkin bir tutum izliyor. Umarız ki Türkiye, bu duruşunu daha fazla artırarak, İsrail'in Kudüs'ü Yahudileştirmesinin önüne geçilmesi ve Batı Şeria'daki yerleşim birimlerinin durdurulması için çaba harcar'' dedi. Fetih hareketi liderlerinden Yahya Rabah, AA muhabirine yaptığı açıklamada, ''İsrail'in özrü Türkiye'nin diplomatik zaferidir. Bu özür, Türkiye'nin, Filistin halkının ve davasının yanında olmasının da zaferidir'' dedi. Mavi Marmara Gemisi'neİsrail askerlerinin saldırısında yaralanan Osman Çalık, ''İsrail'den tazminat alabilirsek alacağım paranın tek kuruşuna dokunmadan Filistin devletine kendim götürüp vereceğim'' dedi. Saldırıda yaralanan Mehmet Ali Zeybek de İsrail'in Türkiye'den özür dilemesine ilişkin, ''Tazminatı alırsam Gazze'deki mağdur insanlara kendi elimle vermeyi düşünüyorum'' diye konuştu. Saldırıda yaralananlardan merkez Sur ilçesinde esnaflık yapan Ayetullah Tekin ise İsrail'in özür dilemeye zaten mahkum olduğunu belirterek, Başbakan Recep Tayyip Erdoğan'a bu konudaki hassasiyeti nedeniyle teşekkür etti. Saldırıda  hayatını kaybeden Ali Haydar Bengi'nin eşi Saniye Bengi de Başbakan Erdoğan'a teşekkür etti. Saldırısında yaralananlardan Hüseyin Mutlu, ''İsrail'in özür dilemesi güzel bir başlangıç olabilir ama oradaki Filistin'in kendi başına, kendi hürriyetine kavuşmuş bir sıfatta var olmasıyla ancak bu iş neticelenmiş olacaktır'' dedi. Cevdet Ökenek de ''Bizim için önemli olan Filistin'de yaşayan kardeşlerimizin özgür olmasıdır'' dedi. Mehmet Tunç da yaklaşık 3 yıl geçtiğini belirten Tunç, ''Aslında bu özür daha önceden olmalıydı. Çok gecikmiş bir özür'' dedi. Saldırıdan yara almadan kurtulan İHH Şanlıurfa Şube Başkanı Behçet Atila, İsrail'in şu ana kadar herhangi bir konuda özür dilediğini hatırlamadığını aktararak, ''İsrail'e özür diletmek bile başlı başına bir olay. İsrail, çok kibirli ve kendini beğenmiş bir ülke. Bildiğim kadarıyla bugüne kadar herhangi bir ülkeden hiçbir konuda resmi olarak özür dilemiş değil. Bu tavırları Türkiye'nin gücünü gösteriyor. İsrail'in geri adım attığını gösteriyor'' diye konuştu. Saldırısından yara almadan kurtulan İnsan Hak ve Hürriyetleri İnsani Yardım Vakfı (İHH) gönüllüsü Salih Merdivan DE (48),İsrail'in yenilgiyi kabul ettiğini ifade eden Merdivan, ''İsrail yaptığı zulmü gördü ve özür diledi. Bu Müslümanların şükretmesi gereken bir manzaradır. Biz Allah'a şükrediyoruz. Bizi böyle bir ikramla karşılaştırdığı için'' dedi.  Gazze'ye yardım götüren Mavi Marmara gemisine düzenlenen saldırı sırasında gemide bulunan İnsan Hak ve Hürriyetleri (İHH) İnsani Yardım Vakfı gönüllüsü Mehmet Vural, İsrail Hükümeti'nin özür dilemesinin Türkiye'nin onurlu duruşunun bir neticesi olduğunu söyledi. Manisa'nın Saruhanlı ilçesine bağlı Azimli köyünde yaşayan evli ve 5 çocuk babası Vural, AA muhabirine yaptığı açıklamada, Mavi Marmara baskını nedeniyle İsrail Hükümeti'nin Türkiye'den dilediği özrün yeterli olmadığını belirtti. Bu özrün kendileri için bir zafer olmadığını ancak buna ''küçük başarı'' denilebileceğini ifade eden Vural, İsrail'in Gazze'deki askeri ablukasını da kaldırması gerektiğini savundu. Vural, şöyle konuştu: ''Özür olayı Türkiye'nin onurlu duruşu neticesinde gerçekleşmiş bir meseledir. İsrail özür diledi, tazminat ödeyeceğini ve ambargoyu kaldıracağını ifade etti. Ancak askeri ablukadan bahsetmedi. Bu bizim için bir zafer değildir ama başarıdır. Bir mücadelenin neticesidir. İsrail, özür diledi veya tazminat ödeyecek diye biz bu mücadeleden vazgeçecek değiliz. Biz yine mücadele edeceğiz. Gazze ve Filistin özgür olana kadar mücadelemiz devam edecektir. İsrail'in böyle beklenmedik bir anda özür dilemesi bizde soru işaretleri oluşturdu. İsrail'in bu özrü hangi niyetle yaptığını anlamaya çalışıyoruz. İHH gönüllüleri olarak asıl dileğimiz Mescid-i Aksa ve Kudüs'ün özgür olmasıdır. Sadece ambargo ve ablukanın kaldırılması da yeterli değildir. Kudüs'ün sahibi Filistin'dir. Kudüs, Filistin ve Müslümanların oluncaya dek bu mücadelemiz devam edecek. Özür ve tazminat yeterli değil. Şu anda gasbedilmiş bir ülke var. Burada her gün insanlar ölüyor. Kendi ülkelerinde insanlar aç bırakılıyor, işkenceler çekiyor, en kötüsü de çocuklar ölüyor. Bu insanlar özgür olmadığı sürece biz bu yoldan dönmeyeceğiz.'' Gazze'ye filolar ve konvoylarla ileriki dönemlerde tekrar yardım malzemeleri götürülmesinin planlandığı bilgisini veren Vural, gelecek yıl Filistin'e doğru bir yürüyüş tertip edilebileceğini anlattı. Vural, İsrail'den tazminat olarak kendisine verilmesi muhtemel parayı ise Filistinli çocuklara bağışlayacağını da sözlerine ekledi.
35 yaşındaki aktris bu açıklamayı Amerika’daki Vogue dergisinin Aralık sayısında yaptı. Derginin kapağında yıldız siyah korse üzerine beyaz ceket giymiş halde poz veriyor.  Angelina dergide eşi Brad Pitt ve altı çocuklarıyla ev hayatlarının çeşitli yönlerini anlatıyor ve bu arada Pax’in yemek yapmak konusunda kendisinden daha becerikli olduğuna da değiniyor.  The Tourist filminde oynayan aktris ilk evlat edindiği çocuk olan dokuz yaşındaki oğlu Maddox’un onun üzerine titrediğini ve duygularını son derece iyi sezdiğini de söylüyor.  Maddox ünlü annesinin mutfakta pek becerikli olmadığını bilse de, kahvaltı için bir şeyler pişirirken ‘Çok iyi!’ diyerek onu yüreklendirmeye çalışıyormuş. Angelina dört yaşına gelmiş en büyük biyolojik çocuğu Shiloh’tan da bahsediyor. Her zaman erkeksi bir kız olan Shiloh’un ağabeylerinin izinden gitmeye istekli olduğunu, kısa süre önce ölü bir kuş bulduğunu ve onu evde beslemek için izin istediğini söylüyor.
İngiltere’nin Lincoln ve Avusturya’nın Viyana Üniversitesi’ndeki hayvan davranışı uzmanları, iki ayrı çalışmada güvercinleri ve kargaları inceledi. Araştırma sonucunda, güvercinlerin insanların yüz özelliklerini inceleyerek, tanıdık ve tanıdık olmayan yüzleri ayırt edebildikleri anlaşıldı.  Avian Biology Research dergisinde yer alan araştırmaya göre, araştırma ekibi, güvercinlere fotoğraflar göstererek tanıdıkları ve tanımadıkları cisimler arasındaki farklılıkları anlayabildiklerini fark etti.  Güvercinlere, nesnelerin ardından insan yüzlerine ait fotoğraflar gösterildi. Fotoğraflardan biri, kuşları eğiten kişilerden birine aitken, diğeri önceden görmedikleri birine aitti. Eğitmenin ilgilendiği kuşların yer aldığı ilk grup gösterilen yüzü tanırken, önceden eğitim almamış ikinci grup yüzü tanımadı. Böylece, güvercinlerin yüz özelliklerini tespit ettikleri insanları diğerlerinden ayırabildikleri ortaya çıktı.  Lincoln Üniversitesi’nden araştırmaya katılan Anna Wilkinson, “Güvercinlerin sahip olduğu gelişmiş algı yeteneği, onların insanları tanımakla kalmadıklarını, aynı zamanda kim olduklarını da bildiklerine de işaret etti. Bu hayatta kalmalarında önemli bir özellik olarak ortaya çıkıyor” dedi.  Kargalar üzerinde geçmişte yapılan bir araştırmada, bu kuşların kendi türleri arasında daha yakın oldukları kuşların seslerini daha iyi ayırt edebildiği anlaşılmıştı.
Danıştay'ın Hesap İşletim Ücretini (HİÜ) İptal Kararını değerlendiren , "tüketici hakları fırsatçıları"na dikkat çekti. Güllü, yaptığı açıklamada, “Danıştay 15. Dairesi, bankaların Hesap İşletim Ücreti almasını düzenleyen yönetmelik hükmünü iptal etti. Böylece tüketici açısından geçmişe dönük 10 yıllık süreçte ödemiş oldukları hesap işletim ücretlerinin iadesinin yolu açılmış oldu.   sonucunda tüketici hareketi büyük bir kazanım sağlamıştır. Bu sayede milyonlarca insan 10 yıllık süreçte ödemiş oldukları milyarlarca lirayı geri alma imkanına sahip olmuştur” dedi. Milyonlarca mağdur tüketiciyi ilgilendiren bu konuda piyasaya dolandırıcıların çıkarak fırsat avcılığı yapacağını ileri süren Güllü, "TBM Onursal Başkanı Aydın Ağaoğlu’nun girişimleri ve açmış olduğu dava ile başlayan, bugün de Danıştay kararı ile büyük bir müjde alan tüketiciler gelinen noktada kazanç fırsatçılarına dikkat etmelidir. Geçmişte örneklerini fazlasıyla gördüğümüz, halen de sürdürülen kart aidatının, kredi dosya masrafının geri alınmasını sağlamak için tüketicilere hizmet veriyormuş gibi gösterip tüketiciyi dolandıran fırsatçıların yeniden ortaya çıkması kuvvetle muhtemeldir.  Hatta bir kısmı, kendilerinin tüketici derneği olduğunu iddia edecek ve muhtemelden öte kesinlikle çıkacaklardır. Bu düşüncemizden ötürü,  ortaya çıkmasını beklediğimiz bu dolandırıcıların, bedel karşılığı gönderecekleri birkaç boş dilekçe örneği ile yine tüketicileri mağdur etme ihtimaline karşılık uyarıyoruz. Daha önce yapılan savcılık soruşturmasında, kredi dosya masrafının iadesine yönelik dolandırıcılık faaliyetinde bulunanlardan sadece birisinin çağrı merkezine günde ortalama iki bin talep geldiği, 1200 net satışın gerçekleştiği ve 89 lira bedelle gönderilen boş dilekçe karşılığında hergün ortalama 106 bin, aylık yaklaşık üç milyon lira hasılat sağlandığı ortaya çıkmıştı. Pirince giderken evdeki bulgurdan da olmamak için tüketicimiz uyanık olmalıdır. Bu fırsatçı ve dolandırıcılara itibar etmemelidirler" dedi. Tüketicilerin, bu konuda hiç kimseyi aracı kılmasına ya da hizmet almasına gerek olmadığını söyleyen Güllü, “Yapılması gereken son derece basit ve kolaydır. Tüketici geçmişe dönük 10 sene içinde hesap işletim ücreti kesilmişse, yazılı şekilde bankalardan dekontlarını isteyerek bu kesintilerin iadesini talep etmelidir. Bankaların olumsuz cevap vermeleri ya da cevap vermemeleri halinde Tüketici Hakem Heyetlerine, internet üzerinden veya dekontlarıyla bir dilekçe ile ilçe kaymakamlıklarına giderek başvurmalıdır” dedi.
'ın son projesi  'in ilk fragmanı yayımlandı. Dört farklı hikayeyi kapsayan, her biri yaklaşık bir saatlik iki ayrı hikayeden oluşan Karakomik Filmler 1 ve Karakomik Filmler 2, iki ay arayla vizyona girecek. Karakomik Filmler'in 60 dakikalık ilk bölümü 2 Arada'da tüm hikaye arabalı bir vapurda geçiyor. Cem Yılmaz bu bölümde, Ayzek isimli bir çaycıyı oynarken ona Zafer Algöz, Ozan Güven, Cemre Ebuzziya ve  Cem Davran eşlik ediyor.  Serinin ikinci 60 dakikalık filmi Kaçamak'ta, kafadarın çıktıkları detoks tatilinde başlarına gelen komik olayları anlatıyor. Cem Yılmaz, Zafer Algöz, Necip Memilli ve Özkan Uğur başrolde bulunuyor.
Ankara- Konya seferinin yapıldığı YHT ile raylarda kontrol için bulunun kılavuz trenin çarpışması sonucu meydana gelen kazayla ilgili Ankara Cumhuriyet Başsavcılığı'nca yürütülen soruşturmada oluşturulan bilirkişi heyeti, raporunu tamamladı. Eskişehir Teknik Üniversitesi Raylı Sistemler Programı öğretim üyelerinden oluşan 3 kişilik bilirkişi heyeti, 13 Aralık 2018 tarihindeki kazayla parorunu savcılığa gönderildi. 12 sayfalık raporda, kazaya 'hızlı tren kazası' demenin doğru olmadığı belirtilerek, 'konvansiyonel (geleneksel) hatta 110 kilometre hızla hızlı tren setinin yaptığı bir kaza' tanımlaması kullanıldı. Demir yollarında Trenlerin Merkezden İdaresi Sistemi (TMİ), Trenlerin Sinyallerle İdaresi Sistemi (TSİ) ve Avrupa Demiryolu Trafik Yönetim Sistemi-Avrupa Tren Kontrol Sistemi (ERTMS-ETCS) kullanılarak, taşımacılık yapıldığı vurgulandı. Raporda, kazanın 3 'kök' nedeninin bulunduğu, birinci 'kök' nedeninin, hattın eksikleri olduğu halde işletmeye açılması olduğu belirtildi. Ankara- Sincan hattında kullanılması planlanan trafik yönetim sisteminin 'ETCS/ERTMS' olduğuna dikkat çekilerek, yolun, imalat tamamlanmadan proje kapsamı bitmeden ve gerekli zaman tanınmadan işletmeye açıldığı kaydedildi. Raporda, "Ankara-Sincan hızlı tren hattını imalatı tamamlanmadan, ETCS/ERTMS sistemi gerekleri olmadan işletmeye açtığı için TCDD Genel Müdürü İsa A. kusurludur. Kazanın birinci 'kök' nedeni, hattın eksikleri olduğu halde açılması, diğer bir ifadeyle hattın açılması için acele edilmesidir" denildi. TCDD hatlarının yarıdan fazlasında trafiğin Trenlerin Merkezden İdaresi Sistemi (TMİ) ile yönetildiği, yönetmeliklere ve uluslararası talimatlara uyulduğu sürece YHT setlerinin sinyalsiz hatlarda işletilmesinin mümkün olduğu belirtildi. Raporda, şunlar kaydedildi: "Ancak yeni geliştirilen trafik yönetim sisteminin söz konusu düzenlemelere uygun olması zorunluluktur. Yanlış bir trafik yönetim sistemi kurulması kazanın ikinci 'kök' nedenidir. Hattın erken açılmasından kaynaklı ETCS/FRTMS ile yönetilemeyeceğinden, bunun yerine Genel Müdür Yardımcısı Ali İhsan U, TCDD Genel Müdürlüğü Daire Başkanı Mükerrem A. imzalı yazı ile yeni trafik yönetim sistemi kurulmuştur. Bu sistem daha önce uygulanan bir sistem değildir. Olası riskleri bilinmemektedir ve literatürde karşılığı yoktur. Bunun uluslararası düzenlemelerde ve uluslararası demiryolu ağında karşılığı bulunamamıştır. Yeni bir trafik yönetim sistemi kurulması emniyet açısından büyük bir değişikliktir. Bu nedenle, Ali İhsan U. ve Mükerrem A. ile Trafik ve İstasyon Dairesi Başkanlığı Şube Müdürü Recep K. kusurludur."  Yeni trafik yönetim sisteminin birçok değişikliğe de tabi tutulduğunun anlaşıldığı belirtilen raporda, "Hattın açılması kararı ile ilgili yapılması gereken ilk risk analizi yapılmamıştır. Eğer hattın ETCS/FRTMS olmaksızın işletmeye açılması ile ilgili bir risk analizi yapılsaydı muhtemelen açılmaması yönünde karar verilecek ve bu başlık altında sonradan yapılması gerektiği düşünülen hiçbir risk analizine gerek kalmayacaktı" tespitinde bulunuldu. Raporda, 6 Aralık 2018 tarihli yazı ile trenlerin Ankara batıda bulunan makasların elle tanzim edilerek, kabul ve sevk edilmesinin talep edildiği ve bunun onaylandığına dikkat çekildi. YHT manevralarının doğudan batıya kaydırılmasından 4 gün sonra kazanın meydana geldiği belirtilerek, şöyle denildi: "YHT manevraları doğuda yapıldığı zamanlarda doğrudan etkili en az 3-4 kişinin kusuruyla kaza olma riski varken, batıda yapılmaya başlayınca bu sayı 1-2 kişiyi düşmüştür. Değiştirme nedeniyle kazaya neden olan manuel olarak kullanılan M74 makası, manevraların doğudan batıya alınmasıyla çok önemli hale gelmiştir. Manevraların doğudan batıya alınması kazanın üçüncü 'kök' nedenidir. Bu kararın alınmasında sorumluluğu bulunan TCDD Genel Müdür Yardımcısı İsmail Ç, 8'inci Bölge Müdürü Duran Y, 8'inci Bölge Servis Müdürü Ünal S, 8'inci Bölge Servis Müdür Yardımcısı V. Ergün T. kusurludur." Soruşturma kapsamında 3 tutukludan 1'i olan, tren teşkil memuru (makasçı) Osman Yıldırım'ın, hat-1'den vermesi gereken yolu hat-2'den vermesi nedeniyle kusurlu olduğu belirtildi. Sinyalsiz işletmecilik yapılan hatlarda, makasın, istasyonun hangi yoluna düzenlendiğini gösteren makas feneri olması gerekirken, Ankara- Sincan hattında makas feneri bulunmadığına değinildi. Raporda, "Kamera görüntülerinden Osman Yıldırım'ın makasa uzaktan baktığı ve doğru yolda olduğunu düşünerek geri döndüğünün kanaati oluşmuştur. Kazada ölen makinist Adem Yaşar'ın, hat-1'den gitmesi gerekirken hat-2'den gittiğinin farkında olmaması ya da bunu önemsememesi kazaya neden olmuştur. Adem Yaşar, 6 dakika boyunca yanlış hattan gittiğini fark etmemesi, fark etse bile bunu önemsemeyerek treni durdurmaması nedeniyle kusurludur" denildi. Yönetmelikte; YHT hattında 2 makinist bulunması gerektiği, trende ise makinistler Adem Yaşar, kazada ölen Hulusi Böler ve Ahmet Turan Demir'in bulunduğu, görevli olmamasına rağmen Hulusi Böler'in trende olduğu, görevli olan Ahmet Turan Demir'in ise trende bulunmadığı belirtilerek, "Böler ve Demir'in kusurlu olup olmadığı adli makamların taktirine bırakılmıştır" denildi. Makasçı Osman Yıldırım'a, işbaşı eğitimi verilmeden işbaşı yaptırıldığı için Ankara Gar Müdürü Talip Ü. ve Müdür Yardımcısı Vekili Kadir O.'nun kusurlu olduğu da raporda belirtildi. Emniyet yönetim sisteminin doğru çalışmadığı için TCDD Genel Müdürlüğü EKAY Daire Başkanı Tuna A.'nın da kusurlu olduğu vurgulandı. Ankara Cumhuriyet Başsavcılığı tarafından yürütülen soruşturmada, tren teşkil memuru (makasçı) Osman Yıldırım, hareket memuru Sinan Yavuz ve kontrolör Emin Ercan Erbey mahkemece tutuklanırken,  TCDD 8'inci Bölge Müdürü Duran Y., YHT Gar Müdür Yardımcısı Kadir O. ve YHT Gar Bölge Müdürlüğü Trafik ve İstasyon Yönetimi Servis Müdürü Ünal S.'nin de şüpheli sıfatıyla ifadeleri alınmıştı.
Milli Piyango'nun yılbaşı özel çekilişinde büyük ikramiyenin isabet ettiği çeyrek biletlerden birinin Mersin'de seyyar bir bayi tarafından satıldığı belirlendi.  Kentte uzun yıllardır bilet satıcılığı yapan Halil Bal, gazetecilere yaptığı açıklamada, Muğla'dan 19 Aralık 2012'de getirilen 16 bin biletin bayilere dağıtıldığını, sattığı biletlerden birine de büyük ikramiyenin isabet ettiğini söyledi.  Genellikle Mersin Otogarı civarında bilet sattığını, ikramiyenin denk geldiği bileti de kime sattığını bilemediğini ifade eden Bal, ''Mersin'e genellikle başka illerden alınan biletler sayesinde büyük ikramiye uğruyor. Geçen yıl da Adana'da çıkan bilet yine Mersin'de satıldı. Milli Piyango İdaresi'nin Mersin'deki şubesi kapandığı için Adana ve Muğla'dan biletlerimiz geliyor. Talihliye hayırlı olsun diyorum ve umarım beni de görür'' dedi.
Baydar, yaptığı açıklamada, teknik direktör  ile görüşmelerin olumlu sonuçlandığını ifade etti. Kocaman ile yeniden sözleşme imzaladıklarını belirten Baydar, "Teknik direktörümüz Aykut Kocaman 2 yıl daha  'a hizmet edecek. Bu durumdan oldukça mutlu olduk. Atılan imza başarılarımızın da devamını getirecektir. Geldiği günden bu yana yakalanan başarıda önemli bir pay sahibi olan Aykut hocamıza ve camiamıza yeni sözleşmenin hayırlı olmasını temenni ediyor ve kendisine başarılar diliyorum" diye konuştu.
Şikayet üzerine tutuklanan şüpheli S.B. hakkında, 'Çocuğun nitelikli cinsel istismarına teşebbüs' suçlamasıyla 15 yıla kadar hapis istemiyle dava açıldı. Diyarbakır Cumhuriyet Başsavcılığı'nca hazırlanan iddianameye göre, 20 yaşındaki S.B., geçen Nisan ayında ziyaret amacıyla kısa süre önce evlendirilen 18 yaşındaki üvey teyzesi H.T.'nin evine geldi. Üvey teyzesiyle kahvaltı yapan H.T. iddiaya göre bir süre sonra H.T.'ye "Gel yanımda otur. Sana sarılıp birşeyler anlatmak istiyorum" dedi. H.T.'nin teklifi redderek başka yere oturması üzerine ısrarını sürdüren S.B.'nin, "Öz teyzem değilsin. Senden hoşlanıyorum. Bir defa birlikte olabiliriz" dedi. Şüphelinin ısrarı üzerine genç kadının kıyafet değiştirmek için yatak odasına gittiği belirtilen iddianamede, S.B.'nin de peşinden yatak odasına gittiği kaydedildi. İddianameye göre, yatak odasına giden S.B. üvey teyzesine, "Seninle birlikte olmak, seni öpmek istiyorum. Kocan yakışıklı değil, seni hak etmiyor" diyerek saldırmaya başladı. İddiaya göre, S.B., üvey teyzesinin kıyafetlerini zorla çıkarmaya çalışırken H.T. kurtulmak için uzun süre boğuştu. İddianamede, boğuşma sırasında evdeki kedinin şüphelinin üzerine atladığı, mağdurun bundan yararlanarak kaçıp evdeki eşyaları üvey yeğeni S.B.'ye fırlattığı, evin dış kapısını açıp, bağırarak yardım istediği şüphelinin bu sırada evden dışarı çıktığı yer aldı. İddianamede, evden çıktıktan bir süre sonra dönen S.B.'nin üvey teyzesi H.T.'nin boğazını sıkarak, "Seninle birlikte olmadan bu evden çıkmam. Senin tadına bakmadan ölmeyeceğim" dediği kaydedildi. H.T.'nin 'Polis imdat' telefonunu araması ve komşuların gelmesi üzerine şüphelinin kaçtığı belirtilen iddianamede, hastaneye sevk edilen kadının bilek, kol ve sırtında yaralanmaların tespit edildiği vurgulandı. Cumhuriyet Savcısı Ömer Yurdusev, hazırladığı iddianamede güvenlik kuvvetlerinin sürdürdüğü aramalarda kaçan şüphelinin bir süre sonra yakalanarak tutuklandığı belirtilirken şu ifadeler yer aldı: "Şüphelinin kendisiyle cinsel ilişkiye girmekte rızası bulunmayan 15-18 yaş aralığındaki mağdura cebir kullanarak cinsel ilişkiye girmeye çalışmaktan ibaret eylemleri mağdurun aşırı direnci, evcil hayvanın saldırısı etkisi ve komşuların olay yerine gelmesi gibi dış etkenler nedeniyle son bulması karşısında 'Çocuğa karşı cinsel istismara teşebbüs' suçunu oluşturmaktadır." Savcı Yurdusev'in hazırladığı iddianamede, saldırıya maruz kalan kadının 18 yaşında olduğu hatırlatıldı, TCK ve Birleşmiş Milletler Çocuk Hakları Sözleşmesi'ne de dikkat çekildi. İddianamede, şöyle denildi: "Sözleşmenin 1'inci maddesine göre daha erken yaşta reşit olma durumu hariç, 18 yaşına kadar her insan çocuk sayılır. TCK'nin 6'ncı maddesindeki tanıma göre çocukluk 18 yaşın doldurulmasına kadar devam eder. O halde 18 yaşın içinde bulunan kimse çocuk sayılır. Birinci yaşın 1'inci doğum gününün doldurulmasıyla kutlandığı göz önüne alınırsa, 18'inci yaş gününün kutlanması ve 19 yaşından gün alınmasıyla çocukluk sona erer. Birleşmiş Milletler Çocuk Hakları Sözleşmesi'nin aksine TCK ile çocuğun 18 yaşını doldurmadan reşit olmasına değer verilmemiştir. Kişi evlenme veya mahkeme kararı ile reşit olsa bile 18 yaşını doldurmadığı sürece çocuk sayılır." İddianamenin Diyarbakır Ağır Ceza Mahkemesi'nce kabul edilmesinin ardından sanık S.B.'nin yargılanmasına önümüzdeki günlerde başlanacak.
Toplam uzunluğu 8 bin 120 metre olan 4.Levent – Hacıosman arasındaki ana hattın; 4.Levent ile Atatürk Sanayi Sitesi arasındaki 5,5 kilometrelik kısmı 30 Ocak 2009’da hizmete açıldı. Çalışmaları devam eden Atatürk Sanayi Sitesi ile Hacıosman arasındaki kısmın uzunluğu ise 2 bin 620 metre; A.O. Sanayi Sitesi istasyonundan yan kol ile ayrılan Sanayi–Seyrantepe hattının uzunluğu ise bin 670 metre.  Hat tamamlanınca Yenikapı-Hacıosman arasında yaklaşık 22 kilometrelik aktarmasız bir metro sistemi oluşacak. Seyrantepe - Sanayi arası ise sadece 2 dakika olacak.  Metro hattında Sanayi, İTÜ- Ayazağa, Atatürk Oto Sanayi, Darüşşafaka, Hacıosman, Seyrantepe-Stadyum olmak üzere toplam 6 adet istasyon bulunuyor. Maç günlerinde ise Taksim istikametinden direkt Seyrantepe’ye aktarmasız direkt seferler düzenlenebilecek. Darüşşafaka hattının test sürüşü Aralık ayında ve Taksim-Atatürk Oto Sanayi arasında kesintisiz işletme Ocak-Şubat 2010'da gerçekleştirilecek. Şubat 2010'da Seyrantepe İstasyonu yolculu işletmeye alınacak, Mayıs 2010'da Darüşşafaka İstasyonu'nun açılışı yapılacak, Ekim 2010'da Hacıosman test sürüşü başlayacak, Kasım veya Aralık 2010'da ise Hacıosman İstasyonu'nun açılışı yapılacak. 4.Levent- Hacıosman metro hattının toplam maliyeti ise 487 milyon 300 bin euro.  - İstasyon ve 2 bin 300 araçlık otopark - Stadyum bağlantısı ve TEM geçiş tünelleri - Trenler için triyaj alanı (atölye depo-parklanma yapısı) - Metro hattının (Yenikapı-Hacıosman) sinyalizasyon ve kontrol merkezi  Kompleksin yapısal sistemi, statik açıdan üst yapıda ilave kullanımları sağlayacak şekilde dizayn edildi. 59 bin metrekarelik bir alana oturtulan bu yapıda TEM’den otoparka direkt giriş sağlanarak gerçekleştirilecek olan park et-git sistemi için önemli bir merkez oluşturulacak.  4.Levent-Hacıosman metro hattını tamamladığında; Seyrantepe’den metroya binen bir yolcu için yolculuk süreleri şöyle olacak:  - 4.Levent: 4 dakika - Taksim: 16 dakika - Şişhane: 19 dakika - Yenikapı: 24 dakika - Otogar: 42 dakika - Havalimanı: 55 dakika - Olimpiyat Stadı: 65 dakika  - Üsküdar: 36 dakika - Kadıköy: 42 dakika - Kartal: 71 dakika
Diyarbakır'da akaryakıt kaçakçılarına yönelik operasyon düzenleyen polis, HDP Eş Genel Başkanı Selahattin Demirtaş'ın evine gitti. Kısa süre sonra ihbarın yanlış anlaşıldığı ortaya çıktı. 9 Mayıs'ta bir kişi, polise, kaçakçılık suçundan aranan bir şüphelinin bulunduğu binayı ihbar etti. Polisi arayan kişi, daire numarasını bilmediği için şüphelinin, Demirtaş’ın evinin olduğu kattaki komşu dairede kaldığını söyledi. Ancak ihbarı alan polis, bu bilgiyi ekibe yanlış aktardı. Adres olarak Demirtaş'ın oturduğu evi gösterdi. Eve giden polisler kapıyı çaldığında adresin yanlış olduğunu anladı. Bu sırada HDP lideri de evdeydi. İhbarı alan çağrı merkezindeki polis, valilik emri ile görevden uzaklaştırıldı.
İzmir Gücü Spor Vakfı'nın, Türk Ekonomi Bankası (TEB) ve İzmir Ticaret Odası (İZTO) Eğitim ve Sağlık Vakfı sponsorluğunda düzenlediği yarışmanın, Mart ayı jüri toplantısına katılan Sağlam, yaptığı konuşmada, bir tören nedeniyle bulunduğu Karabük'te, kentteki şampiyonluk havasını teneffüs ettiklerini, Bucaspor'un yakaladığı başarı sayesinde İzmir'de de benzer bir hava olduğunu söyledi.  Sağlam, Bucaspor Teknik Direktörü Özcan Kızıltan'ın yıllarca Türk futboluna hizmet eden, değerli ve başarılı bir teknik adam olduğunu, kendisini bir ağabey olarak sevdiğini belirterek, ''Gelecek sezon inşallah Süper Lig'de birlikte mücadelemizi veririz'' dedi.  Herkesin Bursaspor'a övgüler yağdırdığını ve ''devrim yaptılar'' gibi söylemlerde bulunduğunu belirten Sağlam, ''Bizim oyuncularla konuştuğumuz bir mevzu var. Yakaladığımız başarının takdir edilmesi gerekiyor. Bu başarıyı sezon sonunda taçlandırmadıktan sonra bunun hiçbir anlamı yok. Ne sevinecek, ne gururlanacak halimiz var. Bu başarıyı sezon sonuna kadar sürdürerek, Trabzonspor'dan sonra devrim oluşturmak istiyoruz. Anadolu'dan başka bir şampiyon çıkarmak için gerekli sorumluluğu ve fedakarlığı göstereceğiz'' diye konuştu.  Yakaladıkları başarıda en büyük pay sahibinin futbolcular olduğunun altını çizen Sağlam,  ''Çok düzgün bir oyuncu grubumuz var. Diğer şampiyonluk mücadelesi veren ekiplerin kalite ve yetenek düzeyinin altında, ama kişilik ve karakter yapısı olarak çok üst düzeyde. Takımda olayı sahiplenme çok üst düzeyde. Bu da kalite düzeyindeki dezavantajı ortadan kaldırdı ve bizi daha avantajlı hale getirdi. Futbolcularımı tebrik ediyor ve hepsine teşekkür ediyorum'' dedi.  ''MUTLU SONA ULAŞACAĞIZ''  Bu sezon devre arasında takıma takviye yapmayı düşündüklerini ancak ekonomik şartlar nedeniyle bunu bilinçli olarak yapmadıklarını kaydeden Sağlam, ''Hiçbir oyuncumuzu bırakmayalım dedik ve mali külfet çıkarmak yerine, büyük fedakarlıkla mücadele eden oyuncularımızın ekonomik sıkıntılarını gidermenin bize daha fazla katkı sağlayacağını düşündük'' dedi.  Sağlam, Buraspor'un başarısının tesadüf olduğu yorumlarını şiddetle kınadığını belirterek,  ''Bu Bursaspor'un ürettiği başarıya ve oyuncularımıza çok büyük haksızlıktır. Sezon sonunda işin nasıl olacağını göreceğiz. Anadolu'nun her yerinde sporseverlerimizin ilgisi bize güç veriyor. Bizden beklentisi olan insanları mahcup etmeyeceğiz, mutlu sona ulaşacağız. Bundan herkes emin olabilir'' şeklinde konuştu.  ANADOLU DEVRİMİ  Sezon sonunda şampiyonluğu elde etmeleri durumunda bunun bir ''Anadolu devrimi'' olacağını kaydeden Sağlam, ''Bunun temelini Sivasspor atmıştır. Ürettiğimiz başarıdan sonra Gaziantepspor, Ankaragücü, Eskişehirspor ve başka takımlar da kendi içlerinde 'neden biz de yapamayalım'ı düşüneceklerdir'' diye konuştu.  Sağlam, yeni yayın ihalesinin bütün kulüplere büyük katkı sağlayacağını, ekonomik olarak biraz rahatlayacak kulüplerin kendi elindeki önemli futbolcuları diğer kulüplere vermeyeceğini ifade etti.  ''Sercan'ı ne pahasına olursa olsun bırakmadık'' diyen Sağlam, ''Bursaspor olarak ekonomik sıkıntı yaşıyoruz, ama zirvedeki takımların oyuncumuzu istediği şartlarda alamayacağı mesajını verdik. Bu psikolojik olarak güçlü olmamızı sağladı. Elinizdeki değeri vermediğiniz zaman hem zayıflamıyorsunuz, hem de rakibi güçlendirmiyorsunuz'' dedi.  Beşiktaş'ta futbol oynamış birçok futbolcunun menajer ve teknik direktör olarak görev yaptığının hatırlatılması üzerine Sağlam, ''Bunda en önemli etken Süleyman Seba'dır. Kendisi ameliyat oldu, geçmiş olsun dileklerinde bulunuyorum. Beşiktaş'taki düzgün yapıdan ve bu insanları Türk futboluna eğitmiş biri olarak Türk futboluna emeklerinden dolayı teşekkür etmek istiyorum'' ifadelerini kullandı.  BURSASPOR TARAFTARI  Sağlam, Bursaspor taraftarının zamanında çok agresif, takıma zarar verebilen bir yapısının bulunduğunu, ancak son 4 maçlık periyotta kendilerine yakışan bir tablo çizdiklerini söyledi.  Bursa'da oynadıkları son 4 maçta, müsabakalarda geriye düşmelerine rağmen bir küfür bile duymadığını dile getiren Sağlam, ''Lider takımın lider taraftar çizgilerini çok güzel şekilde devam ettiriyorlar'' dedi.  SİVASSPOR'UN DURUMU  Bursaspor olarak çok önemli bir başarıya imza attıklarını anlatan Sağlam, ''Biz göreve gelirken 3,5 yılın sonunda zirveye oynayan bir takım oluşturalım istedik. Ancak şartlar, oyuncuların aldığı sorumluluk, bu başarıyı biraz daha erken üretmemize ve kovalamamıza neden oldu. Sezonu bitirdikten sonra Şampiyonlar Ligi'ne katıldığımızda, şehir ve yönetim desteğini takımın başarı seviyesine çıkaramazsak, o vizyona ulaşamazsak, durumumuz Sivasspor'dan çok farklı olmaz. Şehri bu işin içine katamazsak, desteğini yukarılara çekemezsek, Sivasspor'dakinden çok farklı şeyler olmayacaktır. Bu yönde çalışmalara  başladık'' şeklinde konuştu.  A MİLLİ TAKIM  A Milli Takımı'nın başına Hiddink'in getirilmesinin ardından herkesin oluşturulan ekibe destek vermesi gerektiğini vurgulayan Sağlam, ''Dünya Kupası'na katılamamak üzücü, ama bunu bir iş kazası olarak değerlendirip geleceğe bakmak lazım. Avrupa Şampiyonası'na katılıp yakaladığımız başarıyı tekrar etmek adına oluşuma herkesin destek vermesi gerekiyor'' dedi.
Ankara Kızılay'da Güvenpark'ta bulunan otobüs duraklarının olduğu bölgede yaşanan şiddetli bir patlama sonrasında hastanelerde alarm durumuna geçildi. Doktorlar ve sağlık çalışanları hastanelerin kapılarına çıkarak yaralıları bekledi. yaralılar Ankara'daki 10 ayrı hastaneye kaldırıldı. Öte yandan Ankara Kızılay'da gerçekleşen saldırının ardından Numune'ye taşınan yaralıların listesi ortaya çıktı.
ABD, Suriye'nin kuzeyinde Fırat Nehri'nin batı yakasında terör örgütü YPG/PKK işgalinde bulunan Menbiç ilçesinde iki üs inşa ediyor. Anadolu Ajansı'nın haberine göre, ABD, ilçenin kuzeyinde Dadat köyünün güneydoğusunda gözlem noktası olarak kullandığı bir alanı genişleterek üsse çeviriyor. ABD ordusu bu amaçla bölgeye çok sayıda inşaat malzemesi ve iş makinası yönlendirdi. Söz konusu üs, Fırat Kalkanı Harekatı bölgesi içindeki Cerablus ilçesi ile Menbiç cephe hattını birbirinden ayıran Sacu Çayı'na 8 kilometre uzaklıkta. ABD, diğer üssü, cephe hattına 4 kilometre uzaklıkta inşa ediyor. Buradaki üs noktası Dadat köyünün güneyine denk düşüyor. Nuaymiye isimli bir çiftliğe yerleşen ABD unsurları, alanı üsse çevirmek için çalışma yürütüyor. Tamamlanması halinde Nuaymiye, Fırat Kalkanı unsurlarına en yakın ABD üssü olacak. Türkiye'nin Fırat Nehri'nin batısındaki Menbiç'e yönelik operasyon işaretlerinin artmasının ardından, ABD ordusu önceki gün bölgedeki güçlerini takviye etmişti. Bölgeye, zırhlı araçların bulunduğu konvoyla 300 kadar ABD askeri gelmişti. ABD güçleri, Fırat Kalkanı bölgesi ile YPG/PKK arasında cephe hattını oluşturan Fırat Nehri'nin kolu Saçu Çayı boyunda haftalık devriyeleri günlük sıklıkla yapmaya başlamıştı. Halihazırda ABD'nin, muhaliflerin kontrolündeki Fırat Kalkanı bölgesiyle sınır hattında Tuhar, Hilvanci ve Dadat olmak üzere 3 gözlem noktası bulunuyor. YPG/PKK, Halep iline bağlı Menbiç ilçesini Ağustos 2016'da ABD'nin desteğiyle terör örgütü DAEŞ'ten alarak işgal etmişti. Terör örgütü DAEŞ'e karşı mücadele bahanesiyle YPG/PKK'ya desteğini sürdüren ABD, ilçe merkezinin DAEŞ'in temizlenmesinin ardından YPG/PKK'nın ilçeden çıkacağı konusunda Türkiye'ye garanti vermiş ancak bunu yerine getirmemişti.
Mardin'in Mazıdağı İlçesi Bilge Köyü'nde 4 Mayıs 2009 tarihinde akşam saatlerinde 7'si çocuk 44 kişinin öldürüldüğü, 3 kişinin yaralandığı olayla ilgili sanıklar güvenlik nedeniyle Çorum Ağır Ceza Mahkemesi'nde yargılandı.  Yerel mahkeme 2010 yılı Nisan ayında olayın planlayıcısı olan tutuklu sanıklar "Şıh Mehmet" lakaplı Mehmet Çelebi (45), kardeşi Abdülhakim Çelebi (35), Mehmet Emin Çelebi (37), Mehmet Sait Çelebi (42), Ömer Çelebi (44) ve Süleyman Çelebi'nin (46) her birine 44'er kez ağırlaştırılmış ömür boyu hapis cezası verdi.  Diğer tutuklu 2 sanıktan "Şıh Mehmet"in oğlu M.Ş.Ç.'ye, 18 yaşından küçük olduğu için 44'er kez 15'er yıl hapis, evinde el bombası ve fişek bulunan Ahmet Çelebi'yi de toplam 15 yıl hapis cezasına çarptırdı. Kararın ardından dosya Yargıtay'a gönderildi.  Bu sırada geçtiğimiz Ocak ayında, Sincan 1 Nolu F Tipi Cezaevi'nde kalan katliam sanıklarından Süleyman Çelebi, cezaevindeki banyonun penceresine çamaşır ipiyle asılı bulundu.  Geride bir not bırakan Çelebi'nin intihar ettiği açıklandı. Cezaevinde intihar eden 12 çocuk babası Süleyman Çelebi'nin bozuk Türkçe ve el yazısıyla yazdığı üç sayfalık mektubunda dönemin Ağır Ceza Mahkemesi Başkanı H.T.B.'yı suçladığı ortaya çıktı.  Kendisinin olay yerinde olmadığını yazan Çelebi, akrabası olmayan tanığı olduğunu ancak B.'nin onu dinlemediğini ileri sürerek beddua etti.  Çelebi, "12 nüfusum var onların vebalini Allah senden sorsun" diye yazdı.  Mektubun son kısımlarında ise savcıya hitap eden Çelebi, "Savcım ben bu olayı görmedim. Bu olayda yer almadığıma dair şahidim bile vardı. Zaten ailemde tüm bunları biliyor. Sayın savcım ben suçsuzum. Yine diyorum ben olay yerine hiç gitmedim. Ağır Ceza başkanı Mazıdağı'ndaki oturan Vahit Doğan'ı dinlememiştir" diye yazdı.  Mektup, Süleyman Çelebi'nin intiharıyla ilgili dosya ile birlikte Bilge Köyü katliamı dosyasının içine kondu.  Mardin'in Mazıdağı İlçesi'ne bağlı Bilge Köyü'nde 44 kişinin öldürülmesi ile ilgili dosyayı inceleyen Yargıtay, 'Şıh Mehmet' lakaplı Mehmet Çelebi'ye verilen 44 ömür boyu hapis cezasının 43'ünü onarken, eşiyle ilişkisi olan Fesih Çelebi'yi öldürdüğü için olan cezasını bozdu.  Yargıtay sanığın çocuklarına DNA testi yapılması gerektiğini belirterek dosyayı yerel mahkemeye gönderdi. Bozmadan sonraki ilk duruşma geçen ay yapıldı.
Galatasaray, Kostas Mitroglou'nu Hollanda ekibi PSV Eindhoven'a kiraladı. Sarı-kırmızılı kulüp, PSV'nin bu transfer için 1 milyon 250 bin Euro ödeyeceğini duyurdu. Oyuncunun ise Galatasaray'dan 1 milyon 950 bin Euro alacağını açıklandı. Galatasaray'da yeni transferlerden Nijeryalı genç savunma oyuncusu Valentine James Ozornwafor'un İspanyol ekibi Almeria'ya kiralanması konusunda da görüşmeler başladı. Galatasaray Sportif AŞ'den Borsa İstanbula gönderilen ve Kamuyu Aydınlatma Platformunda (KAP) yer alan açıklamada, "Profesyonel futbolcumuz Valentine James Ozornwafor'un 2019-2020 futbol sezonu sonuna kadar Union Deportiva Almeria Kulübüne geçici transferi konusunda görüşmelere başlanmıştır." denildi.
Kafkaslar ve daha kuzey bölgelerde artan soğuk hava nedeniyle güneydeki sıcak bölgelere göçe başlayan kuşlar, dinlenmek için dünyanın en önemli kuş göçü yolları üzerinde bulunan Çoruh Vadisi'nde konaklıyor. Bayburt Orman ve Su İşleri Şube Müdür Vekili Alparslan Katırcı, kuzey yarım kürede soğukların artmasına paralel olarak ılıman iklime sahip güney kesimlere doğru göç eden yaban kuşlarının dinlenmek, barınmak ya da üremek için Türkiye'deki sulak alanları tercih ettiğini söyledi. Bu alanlardan birinin de Bayburt'tan geçen Çoruh Nehri'nin çevresi olduğunu ifade eden Katırcı, ''Dünyanın önemli kuş göçü yolları arasında bulunan Çoruh Vadisi bugünlerde çok sayıda göçmen kuşa ev sahipliği yapıyor. Vadi bu tarihlerde daha çok ördek ve balıkçılları ağırlıyor. Göçmen kuşlar Çoruh Vadisi'nde renkli görüntüler oluşturuyor'' dedi. Katırcı, Çoruh Vadisi'nin her yıl Ocak ve Şubat aylarında göçmen kuşlara ev sahipliği yaptığını belirterek, ''Sibirya ve Almanya'nın üst kısımlarından gelen çok sayıda göçmen kuş, Türkiye'nin önemli sulak alanlarına göç etmeye başladı. Göç yolundaki Çoruh Nehri misafirlerine yaklaşık 2 aylığına ev sahipliği yapıyor'' diye konuştu. Çoruh Nehri'nin bulunduğu vadinin kuşlar açısından önemine değinen Alparslan Katırcı, şöyle konuştu: ''Çoruh Vadisi, Kafkasya ile Anadolu arasında süzülerek göç eden yırtıcı kuşlar ile diğer göçmen kuşlar için çok önemli bir otoyol vazifesi görüyor. Ayrıca bölgede sadece bu yöreye özgü ya da nadir görülen birçok kuş türü mevcut. Çoruh Vadisi'nde 188 tür saptandı. Bunların 81'i vadiye özgü tür iken, vadide üreyen ve daha sonra güneye doğru yoluna devam eden 55 göçmen türü var, burada üremeden, vadiyi sadece geçiş için kullanan 52 tür bulunuyor.''
Avrupa'nın en büyük mühendislik şirketi Siemens risklerini yönetebilmek ve finansal hizmetler birimindeki ürün portföyünü genişletebilmek amacıyla bankacılık lisansı başvurusunda bulunduğunu açıkladı.  Şirket tarafından yapılan yazılı açıklamada, gerekli lisansın alınması için ülkenin finans piyasalarının denetim organı olarak çalışan BaFin'e yapılan başvurunun değerlendirilmekte olduğu belirtildi.  Açıklamada, "Siemens lisanslı bir banka yardımıyla finansal hizmetler birimindeki ürün portföyünü genişletmeyi, grup içinde finansmana esneklik katmayı ve risk yönetimini etkili kılabilmeyi amaçlamaktadır" denildi.  Şirketin mali işlerinden sorumlu üst düzey yönetici Joe Kaeser ise Süddeutsche Zeitung gazetesinde yer alan söyleşisinde, küresel finansal krizin ardından Siemens'in finans kuruluşlarından bağımsız hareket etmek istediğini kaydetti.
Çankaya Köşkü'nde saat 13.30'da başlayan olağan toplantıda, hükümetin başlattığı demokratik açılım çalışmalarının da kurul gündemine gelmesi bekleniyor.  İçişleri Bakanı Beşir Atalay'ın bugüne dek yaptığı görüşmeler doğrultusunda edindiği izlenimi kurul üyeleri ile paylaşabileceği belirtiliyor.  Ancak bu konudaki somut adımların ekim ayında yapılacak MGK'da ele alınması bekleniyor.  Demokratik açılımla ilgili somut projelerin ise ocak ayından sonra hayata geçmesi planlanıyor.  Bu rada 30 Ağustos'ta emekliye ayrılacak olan Deniz Kuvvetleri Komutanı Oramiral Metin Ataç ve Hava Kuvvetleri Komutanı Orgeneral Aydoğan Babaoğlu MGK'ya son kez katılıyorlar.
Eski HDP Eş Genel Başkanı Selahattin Demirtaş'ın "terör örgütü yöneticiliği" suçundan yargılandığı davada tutukluluk halinin devamına karar verildi. Ankara 19. Ağır Ceza Mahkemesi'nce Sincan Ceza İnfaz Kurumları Kampüsü'ndeki salonda görülen davaya Edirne Cezaevi'nde tutuklu olan Demirtaş katılmazken avukatları, yakınları ve bazı HDP milletvekilleri salonda hazır bulundu. İddia makamının "atılı suçları işlediğine dair kuvvetli suç şüphesinin bulunduğu" ve "kaçma şüphesinin varlığı" yönündeki görüşüne katılmadıklarını beyan eden sanık avukatları, Demirtaş'ın tahliye edilmesini istedi. Taleplerin dinlenmesinin ardından ara kararını açıklayan mahkeme heyeti, gizli tanık Mercek'in dinlenmesi için yazılan müzekkere cevabının Diyarbakır Cumhuriyet Başsavcılığı'ndan sorulmasına ve Demirtaş'ın TBMM'de yaptığı konuşma dökümlerinin istenmesine hükmetti. Dava dosyasına eklenen belgelere karşı savunmasını hazırlaması için gelecek celseye kadar sanığa süre verilmesini kararlaştıran heyet, sanık avukatlarının tahliye talebini reddederek Demirtaş'ın tutukluluk halinin devamına karar verdi. Davanın görülmesine 28 ve 29 Ağustos'ta devam edilecek.
Fransa'da Cumhurbaşkanı Emmanuel Macron'un özel makyözünün, üç aylık makyaj bedeli olarak 26 bin euro tutarında faturayı Cumhurbaşkanlığı Sarayı Elysee'ye gönderdiği açıklandı. Le Point dergisinde yer alan habere göre, Macron'un makyaj işlemlerini yapan Natacha M. isimli kişi, Elysee Sarayı'na 10 ve 16 bin euro tutarında iki ayrı fatura gönderdi. Faturuların Elysee Sarayı tarafından doğrulandığı bildirilirken, önceki Cumhurbaşkanı François Hollande'ın aksine Macron'a özel makyöz ve kuaför istihdam edilmediği, bu hizmetlerin dışarıdan karşılandığı kaydedildi.  Hollande döneminde Elysee Sarayı'nda istihdam edilen makyöze aylık 6 bin, kuaföre ise 10 bin euro maaş verildiği ortaya çıkmıştı.
Türk Telekom, limitsiz internet uygulamasını 1 Ocak’tan itibaren başlatmaya hazırlanıyor. Ocak ayında tüm internet paketlerini limitsiz internete geçirecek olan Türk Telekom’un müşterileri uygulamadan avantajlı çıkacak. Türkiye’nin dört bir yanındaki abonelerini yeni yılda limitsiz internetle buluşturacaklarını belirten Türk Telekom Pazarlama Genel Müdür Yardımcısı Hakan Dursun, “1 Ocak’tan itibaren Evde İnternet ve İşte İnternet limitsiz paketlerimizi güncelleyerek, hem yeni hem de mevcut müşterilerimizi limitsiz paketlere geçireceğiz. Yeni müşterilerimize, ayda sadece 59,90 TL’den başlayan giriş fiyatlarıyla limitsiz paket seçenekleri sunacağız. Yeni dönemde yeni müşterilerimiz farklı hız seçeneklerine sahip limitsiz paketlerimizden dilediklerini seçebilecekler. Mevcut müşterilerimizi de ek hiçbir ücret ödemeden limitsiz paketlere geçirmiş olacağız” dedi. Yeni uygulamanın resmi olarak yürürlüğe girmesiyle birlikte tüm paketlerini limitsiz internete geçireceklerini aktaran Dursun, uygulamadan müşterilerin avantajlı çıkacağını söyleyerek şöyle konuştu: “Ocak ayında başlayacak yeni uygulama ile birlikte Türkiye’nin dört bir yanında hizmet verdiğimiz milyonlarca sabit internet abonemizin internet deneyimlerini iyileştirmeyi amaçlıyoruz. Tüm bu avantajlar sayesinde müşterilerimizin internet deneyimini büyük ölçüde iyileştirmiş ve onlara daha hızlı ve kapsamlı bir internet erişimi sağlamış olacağız”. Türk Telekom’un gelişimi hakkında da bilgi veren Hakan Dursun, Türk Telekom’un 178 yıldır bu ülkenin hizmetinde olduğunu, 33 binden fazla çalışanıyla entegre bir operatör olarak toplam 44,7 milyon müşteriye sahip büyük bir aile olduğunun altını çizdi. Türkiye’nin dört bir noktasında tüketicinin yanında olan Türk Telekom’un yılın ilk 9 ayında 15 milyar TL’nin üzerinde gelir sağlayarak son 10 yılın en yüksek gelir artış oranını elde ettiğini de vurgulayan Dursun, 2005’ten bu yana ülke hazinesine sağladığı 85,8 milyar TL katkı ile Türk Telekom’un Türkiye için çok önemli bir değer olduğunu ifade etti. Konuşmasında, internetin yaygınlaşmasının Türk Telekom’un en büyük önceliklerinden olduğunu, bu amaçla 2005’teki özelleştirmeden bu yana 33,2 milyar TL yatırım yaptıklarını kaydeden Dursun, teknoloji ve altyapı yatırımlarına son hız devam ettiklerini belirtti. Dursun, köklü ve güçlü bir marka olarak “Ülkemizin her iline, ilçesine, kasabasından köyüne gidiyoruz. Çünkü biz Türk Telekom’uz, çünkü biz Türkiye’yiz. Türkiye’deki hanelerin yüzde 90’ından fazlasına interneti götürdük. Bu oran AB ülkeleri seviyesinde. Altyapımızla ülkemizi dijitalleştiriyor, akıllı şehirler oluşturuyoruz. Türkiye’nin en büyük 500 şirketinin tamamına hizmet götürüyoruz” dedi. Dünya liginde üst sıralara gelebilmek için Türkiye’nin fiberleşmesini önemsediklerini belirten Hakan Dursun, Türk Telekom’un 10 yıl önce 117 bin km olan fiber ağını 10 yılda 2 kattan daha fazla artırarak 274 bin km’ye çıkarttıklarını söyledi. Dursun sözlerine şöyle devam etti: “Fiber yatırımlarımızı ayrım yapmadan tüm illerimize yapıyoruz. Şu an itibarıyla 17,9 milyon haneye fiber hizmetimizi götürdük. Ülkemizin yaklaşık yüzde 80’ini fiberleştirdik. Van’ın, Siirt’in, Diyarbakır’ın, Hakkari’nin fiberleşme oranı yüzde 85’lerin üzerinde. Fiberleşmeyle birlikte Türkiye’de internet hızlarını katladık, katlamaya da devam edeceğiz” dedi. Fiberleşme oranının Batı Avrupa’da yüzde 70, Amerika’da ise yüzde 65 olduğunu hatırlatan Dursun, Türk Telekom’un altyapı kalitesinin pek çok ülkenin üzerinde olduğunu da ifade etti. “Türkiye’de internet erişiminin yaygınlaşması ve internet okuryazarlığının artması için çalışan Türk Telekom, 10,6 milyon haneye ve işyerine hizmet veriyor. Son 12 ayda 1,2 milyon yakın yeni hane ve işyerini internetle tanıştıran Türk Telekom sayesinde geçen sene yüzde 48 olan internet penetrasyonu bir senede yüzde 53’ü aştı. Hedefimiz bu rakamı yüzde 70’lere çıkarmak. İnternetin yaygınlaşmasının yanında daha çok kullanılmasını da teşvik ediyoruz. Türk Telekomluların 2014’te 35 GB olan aylık ortalama internet kullanımı, 2018’de 90 GB’a yükselmiş durumda. Yani kullanımı neredeyse 3’e katlamış bulunuyoruz” dedi.
Başbakan Recep Tayyip Erdoğan, Doğuş Grubu yatırımı olan Didim D-Marin'in açılış töreninde kendisine mektup veren küçük kız çocuğu ve ailesiyle ilgili açıklamalarda bulundu.  İstanbul Belediyesi'nin iftar yemeği sonrası konuşan ve 19 Ağustos'taki açılış töreninde kendisine mektup veren kız çocuğunu hatırlatan Erdoğan, "Burada Ferit Bey'i görüyorum. Geçenlerde marinasını açmaya gittik. Yanımıza bir yavrumuz geldi ve gözleri yaşlı şekilde bir mektup uzattı.  4 yaşındaki kuzeni bir kuyuya düşmüş ve İzmir 9 Eylül Üniversitesi Hastanesi'nde yatıyormuş. Sonradan öğrendim ki, babası da yanlışlıkla kezzap içmiş ve iç organları zarar görmüş; sıkıntıları var...  Ferit Bey yanımda oturuyordu ve 'şu mektuba bir bak, ellerinden öper. Bu hayırı sen hallet' dedim ve mektubu verdim. Sağlık Bakanı'nı da aradım ve kendisi hastaneyle temasa geçti.  Ferit Bey'i de ben takip ettim. 'Ne yaptınız?' diye sordum. Sağolsun bu yavrumuza yapılması gereken hayırı en güzel şekliyle yaptılar. O yoksul aileyi barınacakları bir eve sahip kıldılar. Adamcağızı da sağolsunlar işe aldılar" dedi ve konuşmasını 'demokratik açılım'a bağladı:  "Bu vatandaşımız da bir Kürt kökenli vatandaşımız. Sen Kürt müsün, Laz mısın, Çerkes misin? diye sormuyorum. Kendisini insan olduğu için seviyorum; farkımız bu. Bunu yapmaya çalışıyoruz."
Süleyman Demirel Üniversitesi (SDÜ) Tıp Fakültesi Plastik ve Rekonstrüktif Cerrahi Anabilim Dalı Öğretim Üyesi Doç. Dr. Turgut Ortak, kanser tedavisi nedeniyle memelerini kaybeden kadınların psikolojik sorunlar da yaşamaya başladığını hatırlattı.  Plastik cerrahi alanında uygulanan bazı tekniklerle kadınların yeniden memeye kavuşabildiklerini söyleyen Ortak, bu durumdaki kadınlara, ''gereksiz yere kendinizi üzmeyin, psikolojinizi bozmayın'' tavsiyesinde bulundu.  Meme kanseri tedavisine yönelik cerrahi yaklaşımların son yıllarda değişkenlik kazandığını vurgulayan Doç. Dr. Ortak, ''önceden meme kanseri tedavisinde öncelikle bütün meme dokusu alınıp, kanserin tekrarlamadığından emin olunduğu zaman, yani iki, üç yıl beklenmesi gerektiği yönünde bir inanış vardı. Son yıllarda yapılan değerlendirmeler sonucunda bu beklemenin çok yararı olmadığı ortaya konuldu'' dedi.  Tedavi için memesi alınan kadının ameliyattan uyandıktan sonra meme dokusunun yerinde olmadığını görmesinin büyük bir yıkıma neden olabildiğine işaret eden Ortak, yeni tekniklerle bunun da önüne geçilebildiğini söyledi.  Kanserli bölgenin alınmasının hemen ardından, aynı seansta yeni meme oluşturulabildiğini vurgulayan Ortak, ''hastalarımız uyandığında göğüslerinin kaybolmadığını görüyor; hem kanserden kurtuluyorlar hem de göğüsleri yerinde kalıyor. Göğüslerini kaybeden kadınlar, kendilerine karşı güvensizlik hissederler. Bu yöntem ile vücutlarında bir eksikliğin olmadığını görüyorlar ve daha huzurlu yaşıyorlar'' diye konuştu.  Yeni yapılan memenin karın bölgesinden sağlanan yağla oluşturulduğunu ifade eden Doç. Dr. Ortak, böylece karın bölgesinde oluşan fazla yağ dokusunun da bu şekilde değerlendirildiğini ifade etti. Ortak, şöyle konuştu: ''Meme dokusundaki kanserli bölgenin temizlenmesi yönünde yapılan ameliyatın özelliğine göre değişik yöntemler var. Ancak en yaygın olarak ve en doğal olarak kullandığımız, karında, özellikle doğum yapmış hanımlarda göbek ve kıllı bölge arasındaki karın estetiğinde kaldırıp attığımız yağ dokusunu, karın bölgesindeki bir kasla birlikte, alınmış olan meme dokusunun yerine yenisini oluşturmak üzere kullanıyoruz. Bu şekilde zaten büyük çoğunluğu yağ dokusundan oluşan meme dokusuna en doğal ve en yakın dokuyu getirmiş oluyoruz. Hastalar memesi alınacak şekilde ameliyata giriyorlar, onkologlar bu kanserli meme dokusunu aldıktan sonra işlemlerini bitiriyorlar ve biz devreye giriyoruz. Onkologların operasyonunun ardından 1 ile 2,5 saat süren bir ameliyatla karın bölgesindeki fazla yağ dokusunu meme oluşturmak üzere kullanıyoruz.''  Hastaların bu şekilde aynı dokuya sahip bir memeyle karşılaştıklarını ve bu nedenle eksik bir organlarının bulunmadığını hissettiklerini belirten Ortak, psikolojisi, ruhsal durumu, kendine olan güveni düzelen kadının hastalığın artık ölümcül olmadığına da kanaat getirdiğini kaydetti.  Erkeklerin de meme kanseri olabildiğini hatırlatan Turgut Ortak, erkeklerde de meme dokusu bulunduğunu ve her iki cinsiyette de meme kanserinin görülebileceğini ifade belirtti.  Erkeklerde memenin küçük olması dolayısıyla kanserin geç fark edildiğini işaret eden Ortak, bu durumun hastalığın seyrini olumsuz etkilediğini ve ölümcül olabildiğini sözlerine ekledi.
Yağışların, akşam saatlerinden sonra Adana’nın doğu ilçeleri, Osmaniye çevreleri ve Hatay’ın kıyı ilçelerinde yerel olarak kuvvetli olmak üzere genellikle yağmur ve sağanak, gece saatlerinde İç Anadolu’nun kuzeydoğusunun yükseklerinde karla karışık yağmur ve kar şeklinde olması bekleniyor. Bu sabah ve gece saatlerinde Doğu Karadeniz’in iç kesimleri ile Doğu Anadolu’nun kuzey ve doğusunda buzlanma ve don olayı ile birlikte iç ve doğu bölgelerde yer yer pus ve sis hadisesi görüleceği tahmin ediliyor. Hava sıcaklığı, kuzey ve iç kesimlerde 2 ila 4 derece azalacak. Rüzgar ise genellikle güney ve güneybatı, kuzeybatı kesimlerde kuzeydoğu yönlerden hafif ara sıra orta kuvvette esecek. Yağışların, akşam saatlerinden sonra Adana’nın doğu ilçeleri, Osmaniye çevreleri ve Hatay’ın kıyı ilçelerinde yerel olarak kuvvetli olması beklenirken Meteoroloji yağış anında kuvvetli rüzgar, su baskını, yıldırım, ulaşımda aksamalar gibi yaşanabilecek olumsuzluklara karşı dikkatli ve tedbirli olunması gerektiğini bildirdi. MARMARA: Parçalı ve çok bulutlu, güney ve doğusunun aralıklı yağmur ve sağanak yağışlı geçeceği tahmin ediliyor. EGE: Çok bulutlu, bölge genelinin yağmur ve sağanak yağışlı geçeceği tahmin ediliyor AKDENİZ: Parçalı ve çok bulutlu, bölge genelinin sağanak yağışlı geçeceği tahmin ediliyor. Yağışların akşam saatlerinden sonra Adana’nın doğu ilçeleri, Osmaniye çevreleri ve Hatay’ın kıyı ilçelerinde yerel olarak kuvvetli olması bekleniyor. İÇ ANADOLU: Parçalı ve çok bulutlu, Çankırı dışında bölge genelinin yağmur ve sağanak yağışlı, gece saatlerinde kuzeydoğusunun yükseklerinin karla karışık yağmur ve kar yağışlı geçeceği tahmin ediliyor. BATI KARADENİZ: Parçalı ve çok bulutlu, Düzce, Zonguldak, Bartın ve Sinop çevrelerinin aralıklı yağmur ve sağanak yağışlı geçeceği tahmin ediliyor. ORTA VE DOĞU KARADENİZ: Parçalı ve çok bulutlu, bölge genelinin aralıklı yağmur ve sağanak yağışlı geçeceği tahmin ediliyor. Bu sabah ve gece saatlerinde Doğu Karadeniz’in iç kesimlerinde buzlanma ve don olayı ile birlikte yer yer pus ve sis hadisesi bekleniyor. DOĞU ANADOLU: Parçalı ve çok bulutlu geçeceği tahmin ediliyor. Bu sabah ve gece saatlerinde kuzey ve doğusunda buzlanma ve don olayı ile birlikte yer yer pus ve sis hadisesi bekleniyor. GÜNEYDOĞU ANADOLU: Parçalı bulutlu, öğle saatlerinden sonra Gaziantep ve Kilis çevrelerinin sağanak yağışlı geçeceği tahmin ediliyor. Bu sabah ve gece saatlerinde yer yer pus ve sis hadisesi bekleniyor. İSTANBUL: Parçalı ve çok bulutlu.(11) ANKARA: Parçalı ve çok bulutlu, hafif yağmur ve sağanak yağışlı.(12) İZMİR: Çok bulutlu ve sağanak yağışlı.(15) ADANA: Parçalı ve çok bulutlu, aralıklı sağanak yağışlı gececeği tahmin ediliyor. Yağışların akşam saatlerinden sonra doğu ilçelerinde yerel olarak kuvvetli olması bekleniyor.(19) ANTALYA: Parçalı ve çok bulutlu, aralıklı sağanak yağışlı.(18) ESKİŞEHİR: Parçalı ve çok bulutlu, hafif yağmur ve sağanak yağışlı.(11) SAMSUN: Parçalı ve çok bulutlu, aralıklı yağmur ve sağanak yağışlı. (12) TRABZON: Parçalı ve çok bulutlu, aralıklı yağmur ve sağanak yağışlı.(14) ERZURUM: Parçalı ve çok bulutlu.(3) DİYARBAKIR: Parçalı bulutlu.(15)
İstanbul'da Cumhurbaşkanı Erdoğan, Rusya Devlet Başkanı Vladimir Putin ve İran Cumhurbaşkanı Ruhani arasında yapılması planlanan zirveden iki hafta önce üç ülkenin dışişleri bakanlarının Kazakistan'ın Astana kentinde bir araya geleceği belirtildi. Ayrıntılar geliyor...
Spor Toto Süper Lig'in ilk 11 haftasında istediği sonuçları alamayan ve düşme hattının üzerinde bulunan Demir Grup Sivasspor'da Teknik Direktör Tamer Tuna dün akşam yönetimle yaptığı toplantının ardından karşılıklı anlaşarak görevinden ayrıldı. Kırmızı-beyazlı ekibin ligin 12. haftasında oynayacağı Beşiktaş maçı öncesi görevinden ayrılan Tuna takımın başında son kez antrenmana çıktı. Antrenman öncesi futbolcularla vedalaşan Tuna daha sonra basın mensupların açıklamalarda bulundu. Tuna, "Sivasspor sezon başından itibaren açıkçası 11 haftalık süreçte futbol anlamında ya da oyun anlamında buradaki felsefe ve kulüp anlayışı olarak oldukça iyi bir seviyede futbol oynadı. Yaptığımız çalışmalar, istikrarlı görüşler ve fikirler bazen ayrılsa da hem karakter olarak hem yapı olarak iyi bir yerde görev aldım. Dünkü maçın öncesinde de takımın menfaati, Sivasspor'un menfaati adına bazı fikirlere sahiptik. Sezon başından gelen kendi anlayışımız ve bazı planlamalarla ilgili bir noktadaydık. Ama futbolun Türkiye'deki gerçekleri sonuç ya da taraftar mutluluğu memnuniyeti, dün yaşadığımız son iki dakikalık süreçteki memnuniyetsizlik, mutsuzluk, hem Sivasspor'un geleceği ve bugünden itibaren yaşayacakları dönem adına hem de kendi mutluluğum ve huzurum adına fikir alışverişi yaptık. Başkanımın, benim ve yönetimin bu konuda neler yapabileceğimizle ilgili ortaya çıkan, aslında bugüne kadar verdiğim mücadele ve vermek istediğim mücadele ile düşündüklerimle ilgili bazı görüşlerde bulunduk" dedi.  Bazen sonuç almak için diğer menfaatleri veya artıları düşünmek gerektiğini ifade eden Tuna, "Bu menfaatlerin içinde burada değişime ihtiyaç olduğunu öngördük. Oldukça iyi bir çalışma anlayışı ve Sivasspor'un ekonomik anlamda potansiyeli, tesisleşmesi, yapısı, şehrin bana verdiği destek, takıma olan inançları, takımın aslında 11 haftanın tüm coşkusu kendi düşünce ve felsefe anlayışımla ilgili bir plandı. Ama futbol böyle. Bazen hocaların ve kulüplerin değişime ihtiyacı olabiliyor. Bugünkü karar benim ve Sivasspor'un geleceği adına önemli" diye konuştu.  Kulüp Başkanı Mecnun Otyakmaz ise çok üzgün olduğunu belirterek, "Hep Sivasspor'da uzun vadeli projeler yapmaya arzu ettim. Bu projelerden bir tanesi de Tamer hocamızdı. Geçmiş yıllarda bir birliktelik yaşamıştık. Kendisi yakından tanıdığımız karakterini, futbol anlayışını, hedeflerini ideallerini bildiğimiz bir arkadaşımız. Onunla belki bu hayallerimi gerçekleştirebilirim diye düşünmüştüm. Uzun vadeli projelere imza atar, Türk futboluna hep birlikte hizmet ederiz diye düşünmüştüm. Ama maalesef futbol sonuç odaklı bir oyun ne kadar iyi şeyler yaparsak yapalım, sonunda eğer arzu ettiğiniz sonuca ulaşamıyorsanız kimseyi memnun edemiyorsunuz. Kendiniz de mutsuz oluyorsunuz. Dolayısıyla bir mutsuzluk süreci gündemdeydi. Daha fazla sıkıntılı süreçlere meydan vermemek için hem hocamızın kariyeri açısından hem Sivasspor'un menfaati açısından oturup konuştuk. Kan değişikliğinin iyi olacağı bir karar ortaya çıktı. Karşılıklı olarak tamamıyla her şey konuşuldu. Hem hocamıza hem de bize yakışır şekilde son antrenmanımızı hep birlikte yapıp arkadaşlarla vedalaşıp bu açıklamayı yapma zarureti doğdu" ifadelerini kullandı.  Dün akşam oynanan Atiker Konyaspor maçındaki taraftarın tepkisinin sorulması üzerine konuşan Başkan Otyakmaz, "Taraftar sonuç odaklıdır, günceldir. Hemen gördüğüne göre yorum yapar. O andaki adrenalinle birlikte daha uzun vadeli düşünemez. Burada bizim dikkatimizi çeken stattaki pozitif atmosferin ortadan kalkıyor olmasıydı ve sıkıntılı olan oydu. Yoksa taraftar bugün tepki gösterir yarın alkışlar omuzlara alır. Stattaki negatif atmosfer bizi mutsuz etti. Taraftar da bu durumdan mutsuz. Şimdi onlara yeni bir ortam sağlamak gerekiyor. Hem kulübümüz hem de hocamız için daha iyi olacağını düşünüyorum" şeklinde konuştu.
İzmit'te çay ocağı işleten, evli 2 çocuk babası Fethullah Üçüncü, Kocaeli Adliyesi'ne gelerek Asliye Hukuk Mahkemesi'ne ismini değiştirmek için dilekçe verdi. Arkadaşlarının ismi nedeniyle kendisi ile dalga geçtiğini söyleyen Fethullah Üçüncü, isminin 'Halil Efe Üçüncü' olarak değiştirilmesini talep etti. Fethullah Üçüncü, Fethullah Gülen ile aynı ismi taşımak istemediğini belirterek, "15 Temmuz günü Fethullahçı terör örgütünce ülkemizde kalkışılan darbe girişimi nedeniyle ülkemizi ele geçirmeye teşebbüs eden terörist başı ile aynı ismi taşımak istemiyorum. Bundan sonra aynı ismi taşımak vicdanen beni rahatsız edecek. Bu nedenle terör örgütü elebaşı olan Fethullah Gülen ile aynı ismi taşımak istemediğimden dolayı ismimin 'Halil Efe Üçüncü' olarak değiştirilmesini istiyorum" dedi.
Resmi görüşmeler için ankara'ya gelen Yunanistan Başbakanı Aleksis Çipras, HDP Eş Genel Başkanı Figen Yüksekdağ ve HDP heyeti ile görüştü.  Basına kapalı gerçekleşen ve 1 saat 15 dakika süren görüşmenin ardından açıklama yapan Yüksekdağ, parti heyetleri arasında verimli bir görüşme gerçekleştiğini kaydetti. Çipras'la karşılıklı planlamalar çerçevesinde bir araya geldiklerin belirten Yüksekdağ, "Bizlerin Yunanistan Hükümeti ve Syriza ile ilişkisi, sadece bu görüşmeden ibaret değildir. Bizler aynı zamanda, Syriza'yı sınırın ötesindeki kardeş partimiz olarak gördük ve değerlendirdik" dedi. Syriza ile gerek muhalefet döneminde gerekse de hükümet görevini aldıkları dönemde karşılıklı dayanışma ve işbirliği içerisinde hareket etmeyi esas aldıklarını anlatan Yüksekdağ, şunları kaydetti: "Bu daha önceye dayanan dayanışma temelli ilişkilerimizden ötürü, oldukça samimi, açık, doğrudan bir görüşme gerçekleştirdiğimizi söyleyebilirim. Gündeme getirilen konular, bölgede Ortadoğu'dan Balkanlar'a kadar alanda, bir bölgesel barış sürecinin geliştirilmesiydi. Sayın Çipras da bölgesel barışın geliştirilmesi noktasındaki dileklerini ve çabalarını dile getirdi. Bizler de bu konuda Türkiye'deki bir muhalefet partisi olarak gösterdiğimiz çabayı ve bölgesel barış siyasetimizi kendileriyle paylaştık." Mültecilerin ve göç sorununun insanlık trajedisine dönüştüğünü bildiren Yüksekdağ, mülteciler ve göç sorunu çözümünün bölgede bir barış siyasetinin geliştirilmesiyle mümkün olacağını savundu. Çipras'ın Suriye'de ve Türkiye'de bir "barış zemininin" oluşturulmasının önemli olduğuna vurgu yaptığını belirten Yüksekdağ, "Çipras'ın vurguladığı noktalardan birisi de aynı zamanda Türkiye'de Kürt sorununda çözüm ve demokratikleşme sürecinin ve müzakere sürecinin yeniden başlatılması vurgusu oldu. Bunu aynı zamanda hükümetle ve Başbakan'la yaptıkları görüşmede de dile getirdiğini ifade etti. Bunu sadece Türkiye'de barış çabası ve siyaseti olarak değil, Suriye'de Ortadoğu'da ve Balkanlar’a kadar uzanan bir alanda barış ve demokratik bir siyasetin geliştirilmesi ihtiyacı olarak tarif ettik karşılıklı" diye konuştu. Yüksekdağ, şöyle devam etti: "İki ülke arasındaki dayanışmanın, işbirliğinin geliştirilmesi ve Ortadoğu'dan Balkanlar'a Türkiye'den Yunanistan'a bir kardeşlik köprüsünün oluşturulması temelinde işbirliğimizi ve birlikte çalışma çizgimizi geliştirme yönünde karşılıklı bir irade ortaya koyduk. Görüşme sonunda kendileri bizleri parti heyetimizi eş genel başkanlarımızı Yunanistan'a, Atina'ya davet ettiler. Bundan sonraki dönemde iki parti ve iki ülke arasındaki ilişkileri sistematik bir biçimde sürdürme kararlılığımızı ifade ettik." Çipras'ın HDP'nin siyasi çizgisine olan hayranlığını da dile getirdiğini belirten Yüksekdağ, "Sayın Çipras, Türkiye'de çok zorlu bir demokrasi mücadelesi yürütülüyor. Bu kadar zorlu koşullarda sizlerin bu direnme azmini ve çizginizde ısrar etme azmini göstermiş olmanız bizim ilham aldığımız ve hayranlık duyduğumuz bir duruş diye ifade etti. Biz tabi kimsenin gerek Çipras gerekse de başka bir siyasetçinin hayranlığını uyandırma kaygısı ile değil Türkiye'de gerçek anlamda demokratik yaşamı oluşturulması kaygısı ile mücadele ediyoruz. Sayın Çipras'ın sözleri siyasi nezaket" ifadelerini kullandı.
Gebze Cumhuriyet Başsavcılığı'nca yürütülen soruşturma kapsamında Kocaeli Emniyet Müdürlüğü Siber Suçlarla Mücadele Şube Müdürlüğü ekipleri, kredi notu düşük insanlara kredi verme vaadi ve konteyner satışı ile ilgili görüşme yaparak dolandırıcılık yaptıkları belirlenen kişileri takibe aldı.  Polis bugün, Kocaeli ve İstanbul'da operasyon düzenledi. 22 kişi gözaltına alınırken, yapılan aramalarda 28 cep telefonu, 1 hard disk, 22 sim kart, 8 hafıza kartı, 4 flash bellek, ayrıca bir miktar uyuşturucu madde olduğu değerlendirilen madde ele geçirildi. 3 kişinin yakalanması için çalışmalar devam ediyor.
Emniyet yetkilisi Ashok Kumar, başkent Yeni Delhi'nin 306 kilometre doğusunda Uttar Pradeş eyaletinde 26 kişinin sahte içkiden hayatını kaybettiğini açıkladı.  Hindistan'ın Uttarakhand eyaletinde de sahte içki tüketen 13 kişi yaşamını yitirmişti. Polisin sahte içki sattığından şüphelenilen 8 kişiyi gözaltına aldığı, yerel yönetimlerin 12'si polis 35 kamu çalışanını görevden uzaklaştırdığı belirtildi.
Sağlık Bakanlığı Kompozit Doku Nakli Komisyonu, Akdeniz Üniversitesi, Hacettepe Üniversitesi ve Gazi Üniversitesi’nde gerçekleştirilen yüz ile çift kol ve çift bacak nakillerini masaya yatırdı.  Kompozit Doku Nakli Komisyonu, Gazi Üniversitesi ve Akdeniz Üniversitesi'ndeki yüz nakillerin kriterlere uygun olduğunu bildirdi. Komsiyon, Hacettepe Üniversitesi'nde yapılan yüz nakli ile çift kol ve bacak naklinin kriterlere uygun olmadığına karar verdi.  Kararı oybirliğiyle alan komisyon, Hacettepe Üniversitesi'nin Kompozit Doku Nakli Ruhsatı'nı iptal etti.  Kararda, "Yüz naklinin endikasyona uygun olmadığı, ekstremite naklinin ise endikasyon dışında olduğu tespit edildi" denildi. Komisyon ayrıca Akdeniz Üniversitesi'nde yapılan kol ve bacak nakli operasyonununda bacak naklinin kriterlere uymadığı gerekçesiyle üniversiteyi uyarma kararı aldı.  Hacettepe Üniversitesi'nde geçtiğimiz ay gerçekleştirilen iki ayrı operasyonda Cengiz Gül adlı hastaya yüz nakli yapılmıştı.  Dünyada ilk kez gerçekleştirilen çift kol ve çift bacak naklinde ise Şevket Çağlar isimli hasta hayatını kaybetmişti.
Konya merkezli 7 ilde düzenlenen operasyonda gözaltına alınan 68 askerin sorgusu tamamlandı. Tamamı muvazzaf olan askerlerden 36’sı tutuklandı. Askerlerden 32’si de ‘etkin pişmanlık’ hükümlerinden yararlanıp itirafçı olmaları üzerine adli kontrol kararıyla serbest bırakıldı. Konya Cumhuriyet Başsavcılığı’nın talimatıyla, Türk Hava Kuvvetleri’nde görevli 62, Deniz Kuvvetleri’nde görevli 4, Kara Kuvvetleri’nde görevli 2, Jandarma Genel Komutanlığı’nda 2 olmak üzere; 2 albay, 7 yüzbaşı, 36 üsteğmen, 3 teğmen ve 22’si astsubay toplam 70 kişi hakkında yakalama kararı verildi. Bunun üzerine geçen 10 Ekim günü, Konya merkezli aralarında İstanbul, Ankara, İzmir, Kayseri, Eskişehir ve Yalova’nın da bulunduğu 7 ilde eşzamanlı operasyon düzenlendi. Operasyonda 68 asker gözaltına alındı, 2 kişi ise aranıyor.
Gıda Tarım ve Hayvancılık Bakanlığı, ''Türk Gıda Kodeksi Buğday Unu Tebliği'' taslağını hazırlayarak ilgili kamu, kurum ve kuruluşları ile üniversitelerin görüşüne açtı.  Taslağa göre, ekmeklik buğday unlarında Tip 550, 650 ve 850 tanımları kaldırılırken, ekmeklik buğday unu tek grupta tanımlandı.  Ekmeklik buğday ununda kül miktarı kuru maddede en az 0,70, en çok 0,90 olarak belirlendi. Bu şekilde ekmek yapımında kullanılan unun kepek miktarı arttırılmış olacak. Gıda, Tarım ve Hayvancılık Bakanlığı'nın 4 Ocak 2012 tarihinde yayımlanan ''Türk Gıda Kodeksi Ekmek ve Ekmek Çeşitleri Tebliği'' ile ekmekteki kepek oranı artırılmış ve kepek oranı en az yüzde 0,65 en çok yüzde 1,1 olarak belirlenmişti.
BM Genel Sekreteri  , KKTC Cumhurbaşkanı Mustafa Akıncı ile telefonda görüştü. KKTC Cumhurbaşkanlığından alınan bilgiye göre, Ban, Akıncı'yı telefonla arayarak, Kıbrıs'ta devam eden müzakere sürecine verdiği desteği yineledi. Cumhurbaşkanı Akıncı da BM Genel Sekreterine, İsviçre'nin Mont Pelerin kasabasındaki Kıbrıs müzakerelerine ilişkin bilgi vererek, Türk tarafının yapıcı tutumunu ve attığı olumlu adımları anlattı. Görüşmede, Akıncı ayrıca Ban'a müzakerelerdeki Kıbrıs Türk tarafının 2016 yılı çözüm hedefini ve kararlılığını yineledi. Kıbrıs'ta müzakereler, KKTC Cumhurbaşkanı Akıncı'nın göreve gelmesinin ardından Birleşmiş Milletler Genel Sekreteri'nin Kıbrıs Özel Danışmanı Espen Barth Eide'nin arabuluculuğunda 15 Mayıs 2015'te yeniden başlamıştı. Taraflar, 20-21 Kasım'da İsviçre'nin Mont Pelerin kasabasında yürütülen müzakerelerden de sonuçsuz ayrılmıştı.
haberi!  Genelkurmay Başkanı Orgeneral  , Irak'a sürpriz bir ziyaret gerçekleştirdi. Irak'ın başkenti Bağdat'a giden Orgeneral Akar, Iraklı mevkidaşı Osman el-Ganimi tarafından resmi törenle karşılandı. Orgeneral Akar, Bağdat'taki Savunma Bakanlığı'nda düzenlenen resmi karşılama töreninin ardından Irak Savunma Bakanı İrfan el-Hiyali ile görüştü. Ardından Akar ve beraberindekiler, Irak Genelkurmay Başkanı Ganimi ile heyetler arası görüşme gerçekleştirdi. Türkiye ve Irak yönetimi PKK ile mücadelede işbirliği konusunda mutabakat sağlamıştı. Akar'ın ziyaretinin de bu amaçla olduğu belirtiliyor.
Malzemelerin militanlarca kullanılabileceği endişesiyle şimdiye kadar yalnızca uluslararası projelerde kullanılan malzemelerin ithal edilmesine izin veren İsrail'in, özel mülkiyetli fabrikaların onarımında kullanılacak inşaat malzemelerini taşıyan iki kamyona bugün giriş izni verdiği kaydedildi.  Kamyonların girişi Filistinli yetkililer tarafından da doğrulanırken, İsrailli askeri yetkililer, gelecek günlerde daha fazla sayıda aracın girişine izin verileceğini belirtti.
Spor Toto Süper Lig’in 8. haftasında  , sahasında ağırladığı Galatasaray’a 1-0 mağlup oldu. Karşılaşmanın ardından düzenlenen basın toplantısında konuşan Korkmaz, oyuncularını mücadelelerinden dolayı kutladığını söyledi. Futbolcularının sahada ellerinden geleni yaptığını dile getiren Korkmaz, “Sadece gol olmadı. Son dakikada gelen gol ve bizim adımıza kaçan goller bizleri üzdü. Hücumda maalesef hamle yapacak oyuncular olmadığı için iyi savunma yönünü yapmaya çalıştık. Ama dediğim gibi son dakikada gelen gol bizleri üzdü. Mücadeleye devam" dedi. Bir gazetecinin sorusu üzerine, VAR sisteminin iyi işlediğini sözlerine ekleyen Bülent Korkmaz, “Hakemler artık sonucu etkileyecek hareketleri VAR ile çözmeye çalışıyorlar. Bizim aleyhimize verilen penaltıyı VAR sistemi ile öğrendik. Bu sistem şu an için doğru işliyor" diye konuştu.
Dışişleri Bakanlığı'ndan yapılan yazılı açıklamada, Eski Yugoslavya Uluslararası Ceza Mahkemesi'nin (ICTY), Mladiç’i, Bosna Hersek savaşı sırasında 1992-1995 yıllarında işlediği soykırım suçu, insanlığa karşı suçlar, savaş hukuku ihlalleri ve diğer suçlarından ötürü ömür boyu hapis cezasına mahkum ettiği hatırlatıldı.  ICTY'nin Mladiç kararının, Bosna Hersek’te insanlığa karşı işlenmiş olan hiçbir suçun, bu konuda münhasıran yetkili mahkemelerce cezasız bırakılmayacağının ortaya konması açısından önemli olduğuna dikkati çekilen açıklamada, "Kararın, Bosna Hersek’te ve bölgede toplumsal barış ve uzlaşıya hizmet etmesi, ayrıca dünyanın başka yerlerinde ne yazık ki devam etmekte olan krizlerde benzer suçların tekrarlanmaması için örnek oluşturması ümit edilmektedir" ifadesine yer verildi.  "Bosna kasabı" olarak bilenen eski Sırp komutan Mladic hakkında ICTY, soykırım dahil çeşitli savaş suçlarından müebbet hapis cezası vermişti.
Tarsus ilçesinde Atatürk İlköğretim Okulu öğrencisi Oğulcan Ferli, karne almak üzere geldiği okulda 7'nci sınıf öğrencisi D.Ç. ile koridorda henüz bilinmeyen bir nedenle tartıştı.  Tartışmanın kavgaya dönüşmesi sonucu iddiaya göre D.Ç., Oğulcan Ferli'yi itti.  Dengesini kaybeden Ferli, başını duvara çarptı.  Çarpmanın etkisiyle bayılan Ferli, okula çağrılan ambulansla Tarsus Devlet Hastanesi'ne götürüldü.  Acil serviste Ferli'nin, durduğu anlaşılan kalbi tekrar çalıştırıldı. Aynı zamanda beyin kanaması da geçirdiği belirlenen Oğulcan Ferli, yoğun bakıma alındı.  Ancak genç, yapılan tüm müdahaleye rağmen yaşamını yitirdi.  Olaya karışan D.Ç., Çocuk Bürosu'na götürülerek soruşturma başlatıldı.
İstanbul Büyükşehir Belediye Başkanı Kadir Topbaş, Dünya Su Konseyi Başkanı Lois Fauchon ve Marsilya Belediye Başkan Yardımcısı Martine Vassal'ı belediyenin Saraçhane'deki binasında kabul etti.  Kabulün ardından bir gazetecinin ''Bir gazetede, Zeytinburnu'nda özel bir firmaya ait inşaatı devam eden binaların İstanbul'un silüetini bozduğu yönünde bir haber ve fotoğraf var. Bu bina ile ilgili bir girişimde bulunuldu mu?'' diye sorduğu Topbaş, binanın maalesef hoş olmayan bir görüntü oluşturduğunu ve konuyu takip ettiklerini söyledi.  İnşaatı devam eden binanın İstanbul'un gravürü denilen Salacak'tan bakılan şeklini etkilemediğini, başka noktalardan bakıldığında ise silüete giren noktaları olduğunu belirten Topbaş, şöyle konuştu:  ''Özellikle İmar Daire Başkanlığımız var, ilgili birimdeki arkadaşlarımıza yeni bir çalışma verdik. İstanbul'un bütün topografik alanlarında yeni bir kodlama, mevcut topografik yapı genelinde kodlarla yeniden belirlemeler yapacağız. Bundan sonra asla böyle bir olumsuzluğun ortaya çıkmaması için gerekli çalışmalar yapılacak. Bu, bundan sonrası için. Bununla ilgili de farklı girişimlerimiz var. Bunu da daha sonra açıklarız. Bu çalışma yapılıyor. Bizim arzu ettiğimiz, özellikle İstanbul'da yüksek yapılar yapılabilecek alanlar var ama Tarihi Yarımada'yı etkileyen ve özellikle bizim miras yapılarına baktığımız alanları etkileyen yapılar olmaması gerekiyor. Bütün bu silüetler, doğal silüetin dışındaki yapılar insanlar tarafından yapılan yapılardır. Doğu Roma'dan, Bizans'tan, Osmanlı'dan, ecdattan kalan gravüre giren bu hattın bozulmaması lazım. Bu konuda hassasiyetimiz var.''  Bir gazetecinin ''Binaya ruhsat verilirken öngörülememiş mi?'' diye sorduğu Topbaş, ''Öngörülememiş demek ki... Maalesef orada bir şeylik var. Orada bir çalışma yapılıyor. Bundan sonra bir daha böyle bir şey olmaması açısından da İstanbul'un topografik kodları, yükseklikleri ile o yükseklik noktalarındaki yapıların yeniden gözden geçirilmesi için bir çalışma yapılmakta'' dedi.  Topbaş, ''Zeytinburnu'nda inşaatı devam eden bina ile ilgili ne yapılacak?'' sorusuna ''Bir çalışma yapılıyor, sonra açıklayacağız. Burada maalesef bir eksiklik oluşmuş, bunu görmekteyiz'' yanıtını verdi.
Regus Business Tracker tarafından, 13 ülkede, 11 bin işletme üzerinde uygulanan ankete göre, Türkiye'de çalışan anne oranı yüzde 45'lere ulaştı.  Türkiye'de kadınların, giderek daha yüksek oranda çalışma hayatının içinde yer almasına karşılık, yasal hakları bakımından Avrupalı hemcinslerine oranla daha ''korunmasız'' durumda bulundukları ifade edilen ankete göre, küresel işletmeler verimlilik anlamında önümüzdeki 2 yıl içinde yarı-zamanlı çalışmaya dönen anneleri istihdam edecekler.  Çalışan anneler yarı zamanlı olarak en çok bankacılık, finans, sigorta, imalat ve üretim sektörlerinde istihdam edilecek.  Anket sonuçlarına göre, kadınların doğum izinleri ve yasal hakları konusunda en ileri düzeyde yer alan İskandinav ülkeleri yarı zamanlı çalışma konusunda tutucu davranırken, Hindistan yüzde 64 ile en fazla yarı zamanlı çalışmayı destekleyen ve bu konuda yasal düzenlemeleri ortaya koyan ülke konumunda bulunuyor.  Hindistan'ın yanı sıra Avustralya, Meksika, Güney Afrika ve Çin'in başı çektiği bazı ülkeler de yeni anne olmuş kadınlar için işe dönmeyi kolaylaştırmak adına, kadınların tüm kıdem ve maaşlarını koruyarak işlerine devam etmelerini sağlayan ve yasal olarak bağlayıcı doğum izni programlarını yürürlüğe koydular.  Türkiye'de ise çalışan annelerin yarı zamanlı çalışmaları konusunda işletmeler duyarsız kalırken, yasal anlamda da bir düzenleme henüz mevcut değil.
ABD'nin New York Times gazetesi, ABD Başkanı Barack Obama'nın Türkiye ziyareti öncesinde başmakalesini Türkiye'ye ayırdı. Makalede, "ABD Başkanı Barack Obama'nın Türkiye'yi Batı'ya daha sıkı bağlaması gerektiği" belirtildi. Haberde, "önemli bir müttefik ve önemli bir demokrasi olan Türkiye ile ilişkilerin, güvence altına alınması gerektiği" yazıldı.  "Başkan Obama ve Türkiye" başlıklı baş makalede, Obama'nın Avrupa'ya yaptığı ilk resmi ziyaret sırasında Türkiye'ye gitme kararının akıllıca olduğu, ABD'nin Irak ve Afganistan kadar İran ve Ortadoğu'da barışı sağlamada da Türkiye'nin işbirliğine ihtiyacı olduğu vurgulandı.  Gazete, ABD Başkanı Obama yönetiminin Türkiye'nin Avrupa ile olan ilişkilerinde ve reformlar konusunda kendisine destek vermesi gerektiğini ve Türkiye'yi Batı'ya daha sıkı bağlaması gerektiğini yazdı.  "AK Parti'nin pazar ekonomisine dayalı politikalarının getirdiği ekonomik büyüme ve AB ile artan ticari ilişkiler sonucunda 2007 yılında etkileyici bir şekilde yeniden seçildiği" ifade edilen makalede, "hükümetin ülkede insan haklarını da genişlettiği ve yasaları Avrupa standartlarına getirdiği" kaydedildi.  "Bu reformların daha sonra durduğu ve AB üyeliği için duyulan heyecanın azaldığı" görüşü savunulan yazıda, "özellikle Fransa Cumhurbaşkanı Nicolas Sarkozy'nin Türkiye'yi AB'nin dışında tutmak için elinden geleni yapacağını açıkça belli etmesinin de Türkiye'nin AB üyelik sürecine hiç yardımcı olmadığı" belirtildi.  "Başkan Obama, Sarkozy ve diğerlerini Müslüman nüfusa sahip bir demokrasi olan Türkiye'yi AB'ye kabul etmenin herkesin çıkarına olduğuna ikna etmelidir" ifadesinin kullanıldığı makalede, "Obama'nın aynı şekilde Ankara'yı da gerekli reformların Türkiye'nin demokrasisini güçlendireceğine ve daha fazla istikrar ve büyüme getireceğine ikna etmesi gerektiği" kaydedildi.  Makalede, "Türkiye'nin Afganistan'da okul inşa edilmesine yardımcı olma isteğinin memnuniyet verdiği, ancak Afganistan'daki durumun kötü olduğu" da belirtilerek, "NATO'nun Afganistan'da daha fazla askeri birliğe, ABD'nin de Afganistan'a asker ve ekipman göndermeye ve Irak'tan asker ve ekipman çekmede Türkiye'nin askeri üslerine ulaşmaya ihtiyacı olduğu" ifade edildi.  "Türkiye ile Ermenistan ilişkilerinin yakında normalleşebileceği yönünde haberlere" işaret edilen yazıda, "Ermeni tasarısının ABD Kongresine sunulmamasının ve tasarının geri çekilmesinin Türkiye ve Ermenistan için çok daha iyi olacağı" belirtildi ve "seçim kampanyası sırasında Ermeni iddialarını kabul edeceğini söyleyen Başkan Obama'nın bunu yapmaması gerektiği" kaydedildi.  "Bush yönetiminin Irak'taki yıkıcı savaşının Türkiye'de Amerikan karşıtlığına neden olduğunu" yazan gazete, "Obama'nın Türkiye ziyaretinin bu duyguları muhtemelen yatıştıracağını" belirtti. Gazete, ''Ancak Başkan Obama önemli bir müttefik ve önemli bir demokrasi olan Türkiye ile ilişkilerini güvence altına almak için bunun ötesine geçmelidir'' ifadesini kullandı.
Dört yaşında piyano çalmaya başlayan ve halen Lozan Konservatuarı'nda eğitimine devam eden Demirelli, Maltepe'de klasik müzikseverlere unutulmaz bir konser verdi.  Belçika Kraliyet Sarayı'nda, New York, Arkansas, Amman, Cenevre, Münih başta olmak üzere pek çok şehirde sahne alan Demirelli, ünlü müzisyenler Franz Peter Schubert ve Franz Liszt'in eserlerine yer verdiği konseriyle büyük beğeni topladı.
Spor Toto Süper Lig'deki 7. sezonunda küme düşme acısı yaşayan, Ziraat Türkiye Kupası'nı üst üste 2'nci kez kazanarak yeni sezonda hem 1. Lig'den UEFA Avrupa Ligi gruplarına katılma şansını hem de 68 milyon TL'lik dev geliri kaybeden Akhisarspor, TFF Süper Kupa finaliyle teselli arayacak.
İstanbul Terörle Mücadele Şubesi ekipleri, Esenler ilçesinde bu sabah birçok yeri aynı anda bastı.  Bu yerlerde patlayıcı madde ve örgütsel dökümanan bulundu.  Vatan Caddesi’ndeki Terörle Mücadele Şubesi'ne götürülen 15 kişi sağlık kontrolünün ardından sorguya alınacak.
Diyarbakır Bağımsız Milletvekili Leyla Zana, "Türkiye'de Kadın Hakları ve İfade Özgürlüğü" oturumunda konuştu.  Zana, bir soru üzerine Başbakan Recep Tayyip Erdoğan'la yaptığı görüşmeyi anlattı.  Milletvekili Zana, “Yaklaşık 1.5 saat görüştük. Çok nazik bir şekilde karşıladı. Büyük bir sabırla dinlediler” dedi.  Zana şunları söyledi: "Burada görüşlerimi nasıl ifade ediyorsam, ya da mahkeme huzurunda, yargıçların karşısında neyi söylüyorsam Sayın Başbakan'la da o konuları tartıştık. Görüşmenin içeriğine fazla girmeyeceğim ama kendisi döndü, 'Çok karanlık bir tablo çizdin' dedi. 'Etrafınızdakiler yeterince pembe bir tablo çiziyor. Bana düşen olumsuzlukları çıplak biçimiyle size aktarmak, sizinle paylaşmak çünkü bu ülkede birinci derecede siyasi sorumlu sizsiniz. O nedenle olumlu taraflar sizin olsun ama olumsuzlukları da ortadan kaldırmak için herkesin elbirliğiyle çaba sarfetmesi gerekiyor' dedim.”  Şiddetin sona ermesi konusunda demokrasinin önemine vurgu yapan Zana, “Sadece güvenliği öncelerseniz insan hakları, demokrasi veya özgürlükleri orada dillendirmenin mümkün olmadığını insan görebiliyor, yaşayabiliyor. Bunu aslında 11 Eylül'de ABD başlattı. Teröre karşı bir konsept geliştirdi ve bu dalga dalga yayılmaya başladı. Oysaki şiddetin durması, terörün ortadan kalkmasının yegane formülü ve ilacı demokrasidir, özgürlükler ve insan haklarının iyileştirilmesidir” dedi.  Leyla Zana, terör örgütü lideri Abdullah Öcalan'ın da çözüm sürecine etkin biçimde katılması gerektiğini belirterek, ''Öcalan'ın çözüm sürecine katılımı konusunda Türkiye'de yürütülen tartışmalar gösteriyor ki toplum çözüme hazır. Tek yapılması gereken siyasi iktidarın acil olarak adım atmasıdır" diye konuştu.
Blu-Ray 3D disk oynatabilen ilk dizüstü bilgisayar Toshiba tarafından tanıtıldı. Yeni Satellite A665 dahili ekranında Blu-ray 3D Disc ortamına kaydedilmiş videoları görüntüleme özelliğine sahip bir multimedya ve oyun makinesi.  NVIDIA 3D Vision ile desteklenen Satellite A665 bir adet 3D Vision aktif örtücülü, stereoskopik görüntüleri net, parlak ve derinlikli gösteren uzak mesafe USB kızılötesi yayıcı gözlük ile birlikte geliyor. Makinede 39.6cm (15.6“) TruBrite HD 3D, LED arka plan aydınlatmalı ekran bulunuyor.  Ses derinliğinde de iddialı model, Harman Kardon stereo hoparlörler ve Dolby gelişmiş ses özellliğine sahip.  3D özelliği olmayan versiyonu da bulunan A665’in her iki modeli de Temmuz 2010’dan itibaren satışta olacak.  Siyah metalik cila ve LCD kapağının içinde kullanılan gümüş krom detaylar, makinelerin ortak tasarımsal özelliklerinden. Mat siyah klavye arkadan ışıklandırmalı özelliğe sahip.
THY Euroleague Top 16 Turu F Grubu 7. hafta maçında iki Türk takımı Anadolu Efes ile Fenerbahçe Ülker karşı karşıya gelecek.   Abdi İpekçi Spor Salonu'nda oynanacak karşılaşma saat 20.15'te başlayacak.   Grupta 6 maçta 4 galibiyet, 2 yenilgi alan Fenerbahçe Ülker, averajla 3. sırada bulunuyor. Sarı-lacivertliler, grupta son maçında sahasında İspanya temsilcisi Laboral Kutxa'yı 91-90 yendi.   Rakibi ile aynı galibiyet ve yenilgi sayısına sahip olan Anadolu Efes ise averajla 4. sırada yer alıyor. Anadolu Efes geçen hafta deplasmanda İtalya'nın EA7 Emporio Armani takımını 73-71 mağlup etti.   Anadolu Efes ile Fenerbahçe Ülker, Avrupa kupalarında 5. kez birbirlerine rakip olacak.   Geride kalan 4 maçtan 3'ünü Fenerbahçe Ülker, birini Anadolu Efes kazandı.   Taraflar Avrupa arenasında ilk maçı 1995-1996 sezonunda Koraç Kupası'nda yaptı. Çeyrek final turunda oynanan ilk karşılaşmayı Anadolu Efes, 17 Ocak 1996'da 95-68 kazandı. Bir hafta sonra yapılan ikinci maçı Fenerbahçe 74-56 kazanmasına rağmen, lacivert-beyazlılar sayı averajıyla yarı finale yükseldi.   O zamanki adı Efes Pilsen olan Türk ekibi, yarı finalde İtalya'nın Teamsystem Bologna ve finalde yine İtalya'nın Stefanel Milano takımını saf dışı bırakarak kupayı Türkiye'ye getirdi.   İki ekip Avrupa arenasında geçen sezon THY Euroleague Top 16 turunda aynı grupta yer aldı ve 18 yıl sonra karşı karşıya geldi. Fenerbahçe Ülker, Abdi İpekçi Spor Salonu'ndaki maçı 71-63, Ülker Sports Arena'daki müsabakayı ise 84-65'lik skorlarla kazandı.
Gwen Stefani ve Blake Shelton’ın çocuk sahibi olmak istediği öne sürüldü. Üç oğlu olan Stefani ve sevgilisinin taşıyıcı anne arayışına girdikleri iddia edildi. Çifte yakın bir kaynak, “Bu durum her ikisi için de çok önemli ve heyecanlılar” ifadelerini kullandı. 46 yaşındaki şarkıcı üç oğlunun babası Gavin Rossdale’den boşanmasından sonra Blake Shelton ile aşk yaşamaya başlamıştı. Aynı dönemde 42 yaşındaki şarkıcının Miranda Lambert’la olan ilişkisine son vermesi yasak aşk iddiaları gündeme getirmişti.
Irak Başbakanı Haydar İbadi, "Referandumun iptal edilmesi ve anayasaya saygı duyulması dışında bir teklifi kabul edmeyeceğiz" dedi.  Irak Kürt Bölgesel Yönetimi dün Bağdat'a tartışmalı referandumu "dondurma" teklifinde bulunmuştu. "Bu çatışmanın kazananı olmaz" diyen IKBY yönetimi, askeri operasyonların durması, acil ateşkes ilanı ve anayasa temelinde diyaloğa geçilmesi çağrısı yapmıştı. Irak Kürt Bölgesel Yönetimi (IKBY) Güvenlik Ajansı, Irak güçlerinin peşmergeye Musul'un kuzeybatısından saldırıya geçtiğini iddia etti. Güvenlik Ajansı tarafından yapılan açıklamada, Irak güçleri ve Haşdi Şabi'nin Suriye hududundaki Rabia Sınır Kapısı'ndan Mahmudiye beldesine doğru harekete geçtiği ifade edildi.  Açıklamada, peşmerge güçlerinin Ayn Uvays köyünde Haşdi Şabi'ye ait 2 tankı kullanılamaz hale getirdiği ileri sürüldü. Haşdi Şabi ve Irak güçlerinin hedefinde, Rabia Sınır Kapısı'ndan yaklaşık 35 kilometre mesafede yer alan Duhok vilayeti sınırındaki Suriye'ye açılan gayriresmi Fişhabur geçiş güzergahı olduğu iddia edildi.  Irak güçleri dün, Musul'un kuzeybatısındaki Rabia Sınır Kapısı'nda tamamen kontrolü sağlamıştı.
ABD’nin başı, Hong Kong’ta dünyayı ayağa kaldıran açıklamalar yaptıktan sonra kayıplara karışan eski CIA ajanı Edward Snowden ile dertte. Çin basınında yer alan ve ‘çok sayıda yerel telekomünikasyon şirketinin ABD’nin siber saldırılarına maruz kaldığı’ iddiaları, Pekin’i öfkelendirdi.  Snowden, ABD’deki telekomünikasyon ve teknoloji şirketlerinin yanı sıra, NSA’nın küresel bilgisayar ağlarından bilgi topladığı ‘PRISM’ programını ortaya çıkarmıştı.  ABC News’in haberine göre, South China Morning Post gazetesi, ‘PRISM programı kapsamında çok sayıda telekomünikasyon şirketinin siber saldırıya maruz kaldığını, saldırılarda cep telefonu mesajlarına ulaşılmaya çalışıldığını’ belirtti.  Gazete, ‘bir diğer hedefin, ülkenin önde gelen üniversitelerinden olan Tsinghua Üniversitesi olduğunu’ duyurdu.  Çin, Snowden’ın sızdırdığı belgelerin arasından çıkan yeni bilgilerin ardından Washington’a ateş püskürdü.  Devlete bağlı Xinhua haber ajansı, ‘ABD hükümetinin dünyaya bir açıklama yapmak zorunda olduğunu’ belirtti.  South China Morning Post gazetesi ise “En son iddialarla birlikte, belgeler çok ciddi sorunlara işaret ediyor... Bulgular, siber saldırılar kaşısında uzun zaman boyunca mağdur rolü oynayan ABD’nin, çağımızdaki en büyük suçlu olduğunu gösteriyor” ifadesini kullandı.  Xinhua, Snowden’ın kendisine iade edilmesini isteyen ABD için, “Washington ilk olarak kendi geçmişini temizlemeli... ABD, Çin ve diğer ülkelere casusluk programı hakkında açıklama yapmalı ve siber saldırıların kapsadığı alanı, boyutunu ve amacını açıklamalı” yorumunda bulundu. PRISM programını ortaya çıkararak dünyanın gündemine oturan 30 yaşındaki Edward Snowden’ın, Hong Kong’u terk ettiği açıklanırken, Rus havayolları Aeroflot tarafından Moskova'ya gittiği doğrulandı.  Hong Kong’lu yetkililer, Snowden’ın teslim edilmesi için yapılan talep hakkında bilgi vermezken, eski CIA ajanının alınacak bir karar hakkında temyize gitmesi halinde karar çıkmasının aylar, hatta yıllar alabileceğini belirtti.  Snowden'ın bugün Moskova'ya uçtuğu açıklanırken, Rusya’nın Interfax ve Itar-tass ajansları, Snowden'ın daha sonra Küba veya Venezuela'ya geçeceğini iddia etti.  Rus havayolları Aeroflot'tan bir kaynak, Reuters'a yaptığı açıklamada Snowden'ın 'Pazartesi günü Moskova-Havana uçuşuna bilet aldığını' öne sürdü. Bu bilginin doğru olması halinde, Snowden'ın daha sonra Venezuela'ya geçeceği düşünülüyor.
Tarkan Murat Boz Mustafa Sandal Çelik Altay Beyazıt Öztürk Gökhan Özen Ege Teoman Okan Yalabık Sarp Apak Rıza Kocaoğlu Kenan Doğulu Yalın Mete Horozoğlu Tolga Karel Haluk Yıldırım Volkan Demirel Harun Erdenay Selçuk Şahin Orhun Ene Egemen Korkmaz Ufuk Yıldırım Servet Çetin İbrahim Toraman Ayhan Akman Fatih Erbakan İşadamı Erol Evcil Ufuk Sarıca Murat Konuk Yılmaz Erdoğan Hidayet Türkoğlu
AB Komisyonu, Ukrayna'ya sağlanacak toplam 1 milyar euroluk makro-finansal destek programı çerçevesinde 500 milyon euroluk kredi diliminin serbest bırakılmasına onay verildiğini bildirdi.  Açıklamada, Ukrayna'ya söz konusu mali destek programı uygulanması kararını Temmuz 2018'de alındığı anımsatılarak, krediyle, Ukrayna'nın finansman ihtiyacına katkı sağlanması ve yapısal reformların desteklenmesinin amaçlandığı kaydedildi. Son krediyle birlikte AB, 2014 yılından beri Ukrayna'ya toplam 3,3 milyar euroluk finansal destek sağlamış oldu. AB, yakın çevresindeki ülkelere ekonomik kriz dönemlerinde makro-finansal desteklemeler sağlayabiliyor.  Söz konusu kredilerin AB tarafından serbest bırakılması için bazı şartların yerine getirilmesi gerekiyor.
Michale Haneke’nin ‘Amour-Aşk’ filminde canlandırdığı rolle hafızalara kazınan Fransız oyuncu Emmanuelle Riva, 89 yaşında hayata veda etti. Oyuncunun bir süredir kanser tedavisi gördüğü öğrenildi. 1959 yılında Alain Resnais’nin unutulmaz klasiği ‘Hroshima Mon Amour'da (Hiroşima Sevgilim) canlandırdığı rolle dikkatleri çeken Riva, uzun süre ara verdiği sinema dünyasında 20 filmde rol aldı ve önemli ödüllere layık görüldü. Georges Franju imzalı ‘Therese Desqueyroux’ (1962) ile Venedik’te En İyi Kadın Oyuncu ödülünü alan Riva, ‘Amour’ ile Cesar, Bafta ve Avrupa Film Ödülleri’nde En İyi Kadın Oyuncu seçildi ve Oscar’a aday gösterildi.
Sarı-kırmızılı kulübün Dedeman Otel'de düzenlenen mart ayı divan kurulu toplantısında konuşan Özbek, camianın bu savaşta birlik beraberlik içinde olması gerektiğini vurgulayarak, "Galatasaray Kulübü olarak bir kurtuluş savaşı içindeyiz. Mali bağımsızlık savaşı içindeyiz. Bu savaşa inandığım için elimi, bedenimi, kafamı bu savaşın altına koydum. Ben bu savaşa inandığım için 80 milyon lira kasa kolaylığı sağladım. İnandığım için 200 küsur milyon lira kefalet imzası taşıyorum. Hepinizin arkamda durmasını istiyorum." dedi. Özbek, Riva ve Florya arsalarıyla ilgili projede bilgi kirliğiliğinin olduğunu savunarak, şunları kaydetti: "Geçen sene 22 Ekim'de genel kurulda çok net, şeffaf bir şekilde ne yapmak istediğimi anlattım. Geldiğimiz durumu da anlattım. 'Son kurşunumuz.' ifadesini kullandım o gün. Kasasında 5 kuruş geliri kalmamış bir spor kulübünün ne yapması lazım? Sunduğum proje kabul edildi. 'Bu bir arsa satışı değil.' demiştim. Bu bir gayrimenkul geliştirme projesi. Bizim buna ihtiyacımız var. Muhatap olduğumuz firma Emlak Konut. İşin sonunda ortaya çıkacak karın yüzde 80'i Galatasaray'ın, yüzde 20'si Emlak Konut'un. Değerli Galatasaraylılar, yaptığım işten dolayı çocuklarımı, bütün sülalemi sorumluluk altına almak üzere hareket ediyorum. Hiçbir şekilde Galatasaray'ın kılına zarar gelmesine müsaade etmeyeceğim. Hala 'şu kadar paraya sattı.' diyorlar. Galatasaray'ı zor günlerden çıkarmak istiyorum. Zoru gördüğü zaman kaçan, terk eden bir karakterim yok. Söz verdiğim şeyleri de sonuna kadar sürdüreceğim. 'Çamur at, izi kalsın.' sevdasından vazgeçilsin. Beklentim, hep beraber tek yumruk olmaktır." Riva'yla ilgili projelerin bittiğini, yakında ihalenin olacağını aktaran Özbek, daha önce açıkladıkları paylarda hiçbir değişim olmadığını da vurguladı. Dursun Özbek, Türk Telekom Arena'nın önceki yönetimler tarafından üstünün kapatılmamasından dolayı çatı problemlerinin olduğunu ve bunu yapacakları spor salonuyla çözmek için çalıştıklarını belirtti. Stadın erken açılması için çatının kapanmasının ertelendiğini dile getiren Özbek, sözlerini şöyle sürdürdü: "Galatasaray'ın 'çatı problemi.' diye bir sorunu var. Stadı erken açmak için müteahhide, 'sen bu çatının üzerini kapatma, 10-15 milyon avroyu bize ver, biz ileride kapatırız.' denmiş. 'İki sene içinde yaparız.' diye de taahhüt verilmiş. Sonra bu çatı kapanmadı ve bu borç Spor Genel Müdürlüğünde kayda geçti. Altı senedir orada bekliyor. Türlü davalar açıldı. Seçilince genel müdürlüğe gittim. Faiziyle 70-75 milyon liraya ulaşan borç için stadın intiba hakkı üzerine rezerv koymuşlar. 'Gelin bu paraya stadın oraya spor salonu yapayım. Sonuçta bu yer sizin, biz kullanım hakkına sahibiz.' dedim. 'Yapabilirseniz bu davadan vazgeçeriz.' dediler." Yaklaşık 30 milyon dolar maliyete ulaşacak spor salonunu sponsora yaptıracaklarını aktaran Özbek, şu ifadeleri kullandı: "Spor salonuyla ilgili önümüzdeki mali genel kurulu takiben bir genel kurul daha yapacağız. Her ne yaparsam yapayım, genel kurula projelerimizi getireceğiz. Spor salonu projemiz bitti. Sarıyer Belediyesine ruhsat başvurusunda bulunduk. Spor salonumuzun bir sponsorla yapılması şart. Spor salonunun yaklaşık 30 milyon dolar civarında maliyeti olacak. Galatasaray'ın bugün böyle bir yatırım yapması söz konusu değil. Onun için aklımızı kullanmamız ve isim hakkı karşılığında sponsor bulmamız lazım. Sponsorluk görüşmelerimiz devam ediyor."  Başkan Özbek, otel inşaatının sürdüğünü ancak istedikleri hızda gitmediğini anlatarak, şöyle konuştu: "Diğer bir gayrimenkulümüz otel inşaatı. Ülkemizin bugün itibarıyla turizm sektörü zayıf. Bu zayıf dönemde oteli işletmeye açmak çok uygun değil. Mesleğim olduğu için bunu söylüyorum. Bunun finansal yapıyla hiç alakası yok. Bu otelin finansmanı için DenizBank'a gittik ve kredi oluşturduk. Şahsi kefalet verdim. 'Sizden önceki yönetim geldi, para aldı ama bu inşaatı yapmadı, başka yere yatırdılar.' dediler. Benim kefaletim karşılığında verdiler. Bu para duruyor. Ne kadar sıkıntıda olursak olalım, hiçbir şekilde o fonu parayı kullanmadık. Bu para sadece otel inşaatının tamamlanması için kullanılacak." Dursun Özbek, futbol takımının yeni tesisinin Türk Telekom Arena'ya çok yakın olacağını söyledi. Florya Metin Oktay Tesisleri'nden maç günü stada gelmenin 1,5 saati bulduğunu vurgulayan Özbek, "Maliye Bakanı'yla konuştum. Stada yakın bir yerden arsa istedim. Bu işlem tamamlandı. Stada yaklaşık 8 dakikalık mesafede, 6 tane futbol sahası ve gerekli konaklama tesisi yapılacak çok güzel bir tesisimiz olacak. Bunun için dün itibarıyla tahsisin yapılması için ilgili dilekçeyi bakanlığa verdik." şeklinde görüşlerini aktardı. Dursun Özbek, Türk Telekom Arena'nın intifa hakkı için de Başbakanlık'tan imza beklediklerini ve her an bunun için Ankara'ya çağrılabileceklerini belirtti. Amatör sporların üzerlerinde büyük bir yük olduğunu dile getiren Dursun Özbek, "Biz buradan yılda 20 milyon avro zarar ediyoruz. Bu sadece Galatasaray'da mı böyle, hayır. İfade edilecek rakamlarda bunu da dikkate almanızı istiyorum. Galatasaray Kulübü amatör sporlardan vazgeçemez. Tarih Galatasaray'a böyle bir sorumluk yüklemiş." değerlendirmesinde bulundu. Emlak Konut'tan 340 milyon lira para geldiğini söyleyen Özbek, "Söz verdiğim gibi 330 milyon lirasıyla Galatasaray'ın borçlarını ödedik. Banka borçlarını. Faiz sarmalından çıkmak için. Biz, bu 330 milyon lira banka borcunu ödemek suretiyle bazı şeyleri açığa aldık. Spor Toto, naklen yayın geliri ve bilet hasılatımız açığa çıktı. Bunlar direkt Galatasaray'ın kasasına gelecek. Ayrıca bu parayı sermaye avansı olarak Sportif AŞ'nin içine koyduk. Sermaye Piyasası Kuruluna artırım için başvuruda bulunduk." diyerek düşüncelerini aktardı. Dursun Özbek, divan kurulunda söz alan eski Galatasaray Kulübü yöneticisi Prof. Dr. Mehmet Helvacı ve Taner Aşkın'ın konuşmalarına cevap verdi. Helvacı, konuşmasında mali açıdan zararların net bir şekilde söylenmesini ve yeni bir tüzükle zarar veren kişilerin belirtilmesi gerektiğini vurguladı. Söz alan Özbek, Helvacı'ya konuşması için teşekkür ederek, şunları kaydetti: "Banka borcumuz 437 milyon liradır. Bazı kapattığımız hesaplar döviz krediliydi. Kur farkıyla ilgili risklerimiz düştü. Galatasaray'ın mali bağımsızlığını oluşturmaktır hedefimiz. Zararlarımız 40 küsur milyon lira civarında dernek hesaplarında. Bu zararın 12-13 milyon lirası basketboldan geliyor. Avrupa Ligi'ne katılınca bütçe arttı. 37 milyon lira faiz ve kur farkından geliyor. Bu böyle devam edemez. Mehmet Helvacı söyledi, kim zarar veriyorsa ben bu uygulamayı kendi dönemimden başlamak üzere tüzükte hazırlayacağım."  Taner Aşkın'ın Türk Telekom Arena'nın çatısıyla ilgili yaptığı eleştirilere ise Özbek sert çıktı. Özbek, Aşkın'ın konuşmasını hayretler içinde dinlediğini vurgulayarak, şu ifadeleri kullandı: "Spor Genel Müdürlüğüne stat çatısı için 2011 yılında 27 milyon 500 bin lira taahhüt verilmiş. Bu parayı alıp borçlanmışız. Bu para Spor Genel Müdürlüğünün hesabıyla 60 milyon küsur lira olmuş. Ben kendi kendime bu parayı artırmadım. Taner Aşkın'ın kullandığı ifadeye bak. Yedi sene önce alınan para aynı ücretle geri verilir mi? Faiziyle 60 milyon lira oluyor. Galatasaray Kulübü Başkanı'na kelime oyunu yakışmaz. Lütfen ifadenizi geri alın. Ben bu borcu yapmadım. Borcun rakamını da bu seviyeye ben getirmedim. Lütfen sözlerinizi geri alın." Özbek'in konuşmasının ardından tekrar söz alan Taner Aşkın, dosyayı inceleyeceğini belirterek özür diledi.
Valencia altyapısından yetişen 25 yaşındaki santrafor Alcacer, 2016 yazında transfer olduğu ancak fazla forma şansı verilmediği Barcelona'dan sonra gittiği Almanya'da kendini buldu. Borussia Dortmund'un bu sezon için 2 milyon avroya Barcelona'dan kiraladığı, sonrasında 23 milyon avroluk satın alma opsiyonunu kullanarak 2019 yazından itibaren 4 yıllık sözleşme imzaladığı Alcacer, 11 lig maçında 12 gol attı. Yalnızca 4 karşılaşmaya ilk 11'de başlayan İspanyol milli futbolcu, toplam 468 dakika sahada kaldı. Maç başına 42,5 dakika süre alan Alcacer, her 39 dakikada fileleri havalandırmayı başardı. Alcacer, İngiltere (Premier Lig), İspanya (La Liga), İtalya (Serie A), Almanya (Bundesliga) ve Fransa'nın (Ligue 1) en üst futbol liglerindeki en az 10 golü bulunan futbolcular arasında en verimli skorer oldu. 20 yaşındaki forvet oyuncuları Fransız Kylian Mbappe ve Sırp Luka Jovic, Alcacer'i takip etti. Ligue 1 lideri Paris Saint-Germain'de (PSG) oynayan Mbappe, 69,6 dakika, Bundesliga'da Eintracht Frankfurt forması giyen Jovic ise 76,3 dakikada bir gol kaydetti.   - Kasımpaşalı Diagne, yıldız oyuncuları solladı   Kasımpaşa formasıyla attığı 18 golle Spor Toto Süper Lig'in gol krallığı yarışında zirvede yer alan Mbaye Diagne, yalnızca sayı değil verimlilik bakımından da Lionel Messi (14 gol), Edinson Cavani (10), Neymar (11) gibi yıldız oyuncuları geride bıraktı. Süper Lig'deki performansıyla Senegal Milli Takımı'na davet edilen Diagne, bu sezon 80 dakikaya bir gol sığdırarak en verimli 10 skorer listesinin 4. sırasında kendisine yer buldu. Barcelona'dan Messi 81,5 dakika, PSG'den Cavani 83,2 dakika, bir diğer PSG'li Neymar da 94,4 dakikada bir ağları sarstı.   - İlk 10'da Suarez, Lewandowski ve Ronaldo yok     Barcelona'dan Luis Suarez (11 gol), Bayern Münih'ten Robert Lewandowski (10), Juventus'tan Cristiano Ronaldo (11), Serie A'nın en golcü ismi Genoalı Krzysztof Piatek (12), Premier Lig gol krallığı yarışında zirveyi paylaşan Arsenal'den Pierre-Emerick Aubameyang ve Liverpool'dan Muhammed Salah (10), en verimli 10 golcü arasına giremedi. Piatek 110,3 dakika, Suarez 115,3 dakika, Lewandowski 125 dakika, Ronaldo 130 dakika, Aubameyang 130,7 dakika, Salah ise 140 dakikada bir gol sevinci yaşadı. Avrupa'nın 5 büyük ligi ve Spor Toto Süper Lig'i kapsayan değerlendirmeye göre en verimli 10 skorer futbolcu şöyle sıralandı:
11. Cumhurbaşkanı Abdullah Gül, Genelkurmay Başkanı Orgeneral Hulusi Akar'ın ziyaretiyle ilgili, "Böyle bir ziyaret oldu. Ama herkesin gözü önünde gündüz vakti olan bir ziyaret. Gizli kapaklı bir tarafı söz konusu değil" dedi. Abdullah Gül Cuma namazını Maslak'taki İstanbul Orman Bölge Müdürlüğü bahçesinde yer alan Fatih Ormanı Camii'nde kıldı. Gül camiden çıkarken Genelkurmay Başkanı Orgeneral Hulusi Akar'ın ziyaretiyle ilgili soruyu yanıtladı. Abdullah Gül, "Gördüğüm kadarıyla bugün Ankara'da bir açıklama yapılmış zaten. Söylenenlerin hepsi doğru. Açıklamadakiler doğru. Böyle bir ziyaret oldu. Ama herkesin gözü önünde gündüz vakti olan bir ziyaret. Gizli kapaklı bir tarafı söz konusu değil. Ayrıca söylendiği gibi herhangi bir şekilde tehdit, empoze veya herhangi saygısızlık bunlar asla söz konusu değil. Bunun bilinmesini isterim. Ofisimde olan bir şey. Ofisimle zaten yan yana 3. Kolordu'yla. Dolayısıyla o açıklamalar doğru" diye konuştu.
Farklı kentlerde Taksim Gezi Parkı'na destek protestoları devam ediyor.  Ankara'da Güvenpark yakınlarında toplanan grup, çeşitli marşlar söyleyerek, alkış ve ıslıklarla Taksim'deki olayları protestoya başladı.  Toplanma alanının Başbakanlık binasına çok yakın olması nedeniyle geniş güvenlik önlemleri alındı. Polise destek için jandarma birlikleri de görevlendirildi.  Yapılan uyarının ardından polis, göstericilere biber gazı ve basınçlı su ile müdahale etti.  Kızılay'a girmek isteyen protestocularla polis arasındaki çatışmalar, Gazi Mustafa Kemal Bulvarı, Atatürk Bulvarı, Ziya Gökalp Caddesi, Tunalı Hilmi ve Meşrutiyet Caddesi üzerinde 6 saat boyunca aralıksız devam etti.  Protestocuların Başbakanlık ve Meclis'e gitmemeleri için polis ve jandarma önlem aldı. Çatışmalar sırasında çok sayıda gösterici ile 7 polis yaralandı.  Akşam saatlerinde polisin çekilmesiyle binlerce protestocu Kızılay Meydanı'na girdi. Başbakanlık’a yürümekte ısrar eden protestocularla polis arasındaki çatışmalar sürüyor.  Kızılay Meydanı tüm yönlerden trafiğe kapatıldı. Kaldırım taşlarını ve trafik levhalarını sökerek, Kızılay'ın Maltepe girişine ve bazı sokaklara barikat kuran göstericiler, tazyikli suyla dağıtılmaya çalışılıyor.  İzmir'de de birçok noktada eylemler devam ediyor. Binlerce kişi Gündoğdu Meydanı'ndaki bekleyişini sürdürüyor. Protestocular arasında yer alan bazı gruplar, Basmane Meydanı'na yürüyüşe geçti. Polis; Gazi, Hürriyet, Refik Saydam bulvarlarından Basmane Meydanı'na ulaşan grupların alana girmesine polis izin verdi.  Ancak bazı grupların polise taşla saldırması üzerine olaylar çıktı. Polis eylemcilere biber gazıyla müdahale etti. Çatışmalar sırasında bölgeden geçen araçlarında bulunan yolcular ve çevredeki iş yerleri zarar gördü. Basmane Meydanı'nı trafiğe kapatan grubun polisle çatışması sürüyor. Bu arada bölgedeki bazı vatandaşlar da eylemcilere tepki gösteriyor. Alsancak'ta da yanı şekilde protestolar devam ediyor. Samsun'daki protesto gösterilerinde çıkan olaylarda ise Samsun-Sinop karayolu ulaşıma kapandı. Atakum İlçesi'nde toplanan yaklaşık 500 kişi Atatürk Bulvarı üzerinde yürüyüş yaptı. Polisin tüm uyarılarına rağmen dağılmayan gruba tazyikli su ve biber gazı ile müdahale edildi. Göstericilerin de polise taşla karşılık verdiği olaylar nedeniyle Samsun-Sinop karayolu çıkan ulaşıma kapandı. Bölgede olaylar devam ediyor.  'Gezi Parkı' olayları Antalya'da kalabalık bir grup tarafından protesto edildi. Sosyal paylaşım siteleri aracılığıyla Cumhuriyet Meydanı'nda toplanmaya karar veren bazı vatandaşlar da meydana gelmeye başladı. İki saat içinde meydandaki kalabalık yaklaşık 6 bin kişiyi buldu. Taraftar gruplarının da destek verdiği topluluk, meşaleler yaktı. Grup, sloganlar atarak Taksim Gezi Parkı'ndaki olayları protesto etti. Bu sırada protestocu grup arasında henüz belirlenemeyen bir nedenle tartışma çıktı. Kavga eden grup üyeleri, birbirlerine ellerindeki bayrak sopalarıyla vurup, meşale ve maytap attı. Tartışma kısa sürede yatıştı. Bir süre daha meydanda sloganlar atan gruptan ayrılan yaklaşık 300 kişi, tramvay hattını takip ederek Gazi Bulvarı'ndaki AK Parti İl Başkanlığına yürüdü. Cumhuriyet Meydanı'nda akşam saat 18:00'de toplanan grup, basın açıklamasının ardından AK Parti Sivas İl Başkanlığı Binası önüne yürümek istedi. Polisin izin vermemesi üzerine grupla polis arasında kısa süreli arbede yaşandı. Bunun üzerine İstasyon Caddesi üzerinde yürüyüş yapan kalabalık grup, tekrar kent meydanına döndü. Olay yerine takviye polis ekipleri ile panzer ve TOMA aracı sevk edildi. Polisin uyarılarına rağmen alanı terk etmeyerek oturma eylemi yapan göstericiler nedeniyle kent meydanı trafiğe kapatıldı. Sahil bandındaki Barış Meydanı'nda akşam saatlerinde toplanan grup, Polisin dağılmaları konusundaki uyarılarını dikkate almadı. Güvenlik güçlerine taş atıp, bazı reklam tabelalarına zarar veren gruplara, güvenlik güçleri zaman zaman biber gazı, tazyikli suyla müdahalelerini sürdürdü. Eylemciler Adnan Menderes Bulvarındaki eylemlerini GMK Bulvarında da sürdürdü.  Bazı göstericilerin gözaltına alındığı gözlenen eylemlerde yaralanan polis memurları hastanelerde tedaviye alındı. Eylemciler, gecenin ilerleyen saatlerinde dağılırken, polis çevedeki önlemlerini sürdürdü. Atatürk Parkı'nda toplanan çeşitli sivil toplum kuruluşu üyesi yaklaşık bin kişilik grup, sloganlar atarak olayları protesto ettikten sonra geldikleri Atatürk Caddesi, Gazipaşa ve Ziyapaşa Bulvarları ile ara sokaklarda polise taş attı.  Caddelerde ateş yakan gruplara, güvelik güçleri zaman zaman biber gazı, tazyikli su ile müdahaleyi sürdürdü. Bazı göstericilerin gözaltına alındıkları gözlendi.  Çok sayıda polis memurunun yaralandığı belirtilen olaylara karışanlar, gecenin ilerleyen saatlerinde dağılırken, belediye ekipleri de cadde ve sokaklardaki taşları temizledi.
'nin tecrübeli kalecisi  'den flaş karar... Sarı lacivertlilerin uzun yıllar kalesini koruyan 37 yaşındaki file bekçisi, Fenerbahçe'deki geleceği ile ilgili kararını netleştirdi. Sarı lacivertlilerde kalıp kalmayacağı tartışma konusu olan kaleci Volkan Demirel’in futbolu bırakma kararı aldı. Tecrübeli file bekçisinin sezon sonu Sarı-Lacivertli forma altında jübile yapacağı öğrenildi. Sezon sonunda jübilesini yapocağı öğrenilen Volkan Demirel'in, yine kulüp içerisinde bir görevde yer alacağı belirtildi. Tecrübeli kalecinin, takımda kaleci antrenörü olarak çalışacağı ortaya çıktı.
29 Şubat Çarşamba akşamı CNBC-e’de Marilyn Monroe gecesine olacak. İzleyici, 20:00’de Gossip Girl’ün 100. bölümünde eşsiz bir Marilyn rüyasını, 22:00’de ise Norma Jean & Marilyn ile efsanenin gerçek yaşam öyküsünü izleyecek. Gossip Girl’ün 100. bölümünde Serena’yı Marilyn Monroe kılığında izleyeceğiz. Bu, aynı zamanda dizinin ilk müzikal sahnesi.  Dizinin diğer güzeli Blair’in düğün gününe de sahne olacak Gossip Girl’ün 100. bölümü, Serena’nın rüyasıyla açılacak. Bu çok özel rüyada, Serena’nın Marilyn Monroe’dan ‘Diamonds Are a Girl’s Best Friend’ performansına tanık olacağız. Blair ise bir kez daha Audrey Hepburn kimliğine bürünecek. Marilyn Monroe, üzerine sıkça yazılıp çizilen, pek çok filme konu olan ve ölümüyle bile sayısız sansasyona neden olan bir yıldız. Hayattayken de öldükten sonra da kültürel bir fenomen olarak anılan Monroe’nun, Norma Jean Dougherty’yken bir ikon olan Marilyn Monroe’ya nasıl dönüştüğünü anlatan film, Monroe’yla yıllarca gizli bir ilişki yaşadığını iddia eden oyuncu Ted Jordan’ın kitabına dayanıyor. Beş dalda Emmy’ye aday olan filmde Norma Jean, Ashley Judd tarafından canlandırılırken Mira Sorvino da Marilyn Monroe olarak karşımıza çıkıyor.
İtalya’nın güneyindeki Reggio Calabria kentine bağlı Riace ilçesinin Belediye Başkanı Domenico Lucano, düzensiz göçe kolaylık sağladığı gerekçesiyle tutuklandı. İtalyan ANSA ajansının haberine göre, "düzensiz göçe kolaylık sağlamak ve çöp toplama hizmetiyle ilgili yasa dışı eylemlerde bulunmakla" suçlanan Lucano, maliye polisi tarafından tutuklanarak ev hapsine kondu. Tutuklama, Locri Cumhuriyet Savcılığının isteği üzerine hazırlık soruşturması hakiminin tedbiren aldığı kararla yapıldı. İtalya'da göçmenleri koruyan ve entegrasyonlarını sağlayan belediye olarak dikkati çeken Riace, aşırı sağ görüşlü mevcut hükümetin göçmen karşıtı politikalarının tersine aldığı kararlarla, sol görüşlü sivil toplum kuruluşları ve aydınlar tarafından "örnek belediye" olarak gösteriliyor. Öte yandan göçmen karşıtı tutumuyla bilinen ve konuya ilişkin sosyal medyadaki Twitter hesabı üzerinden paylaşımda bulunan İtalya Başbakan Yardımcısı ve İçişleri Bakanı Matteo Salvini de "Hay aksi, şimdi (hükümete yönelik sert eleştirileriyle bilinen yazar Roberto) Saviano ve İtalya’yı göçmenlerle doldurmak isteyen tüm 'iyi' insanlar ne diyecek kim bilir." şeklinde ifadeler kullandı.
Şampiyonlar Ligi son 16 turu ilk günü dev bir maça sahne oldu. Juventus, konuk ettiği Tottenham karşısında henüz 2. dakikada Gonzalo Higuain ile öne geçti. Golden 7 dakika sonra bir de penaltı kazanan Juve'de topun başına Higuain geçti ve hata yapmadı: 2-0. 2-0'dan sonra daha cesur bir oyun sergileyen Tottenham, 35'te Harry Kane ile golü buldu. Harika bir sezon geçiren Harry Kane, Steven Gerrard'ı yakalayarak (2008/09) Şampiyonlar Ligi'nde bir sezonda en fazla gol atan İngiliz oyuncu rekorunu egale etti.(7 gol) Devrenin son saniyelerinde Serge Aurier'in Douglas Costa'yı ceza sahasında düşürmesiyle penaltıya sebebiyet verdi. Hat-trick için çizgiyen gelen Gonzalo Higuain çok sert bir şut çıkardı ancak top üst direkte patladı. İkinci 45 dakikada Juventus yarı sahasında büyük baskı kuran Londra ekibi, 72. dakikada Christian Eriksen'in serbest vuruştan bulduğu golle skoru eşitledi. Son düdükle birlikte Tottenham zorlu gecede avantajı kapan taraf oldu: 2-2.
Dünyanın en yaşlı erkeği olarak bilinen Alexander Imich 111 yaşında ABD'de hayatını kaybetti.  Yeğeni Karen Bogen, emekli eczacı ve parapsikolog Imich'in Manhattan'daki evinde hayata veda ettiğini söyledi.  Bogen, sağlığı son iki haftadır kötüleşen ve kendisini tanımayan Imich'i ölümünden bir gün önce ziyaret ettiğini belirtti.  1903 yılında, o zaman Rusya'ya bağlı olan Polonya'da dünyaya gelen, 1939 yılında Nazi işgali sırasında karısıyla ülkeden kaçan Alexander Imich, 1951 yılında ABD'ye yerleşmişti.  Imich, uzun yaşamını genlerine ve sağlıklı yaşam biçimine borçlu olduğunu söylüyordu.  Guinness Rekorları, Imich'in ölümü üzerine şu anda yine 111 yaşında olan Japon Sakari Momoi'yi dünyanın en yaşlı erkeği ilan etmeyi değerlendiriyor.  Dünyanın en yaşlı kişisi unvanı ise bir kadının elinde. 116 yaşındaki Japon Misao Okawa, dünyanın en yaşlı kişisi kabul ediliyor.
İstanbul Büyükşehir Belediyesi Afet Koordinasyon Merkezi’nden yapılan yazılı açıklamada, kenti dün etkisi altına alan yağışın bugün gece yarısından sonra etkisini artırarak devam edeceği belirtildi. Sağanağın özellikle Avrupa ve Anadolu yakasının bir bölümünde etkili olduğu vurgulanan açıklamada, bugün öğle saatlerinden itibaren metrekareye ortalama 41 kilogram yağış düştüğü kaydedildi. Yağışların etkili olduğu bölgelerden yapılan 396 su baskını ihbarının, İSKİ, İtfaiye ve Yol Bakım Onarım Müdürlüğü ekipleri tarafından değerlendirildiği bildirildi.  Yağmurun etkisiyle ağırlaşan trafikte yoğunluk yaşanırken, Güneşli Kavşağı'nda devrilen yağ yüklü TIR'ın, kaldırılana kadar trafik sıkışıklığına yol açtığı kaydedildi.  İDO'nun yarın 08.00'de yapılması gereken Armutlu-Yenikapı-Bostancı seferi ile 09.30'daki Bursa-Yenikapı-Kadıköy seferinin de iptal edildiği kaydedildi.  Açıklamada, İSKİ'nin 393 personel ve 109 araç, itfaiyenin 1051 personel ve 520 araç, Yol Bakım Müdürlüğünün 566 personel ve 133 araç, Atık Yönetimi Müdürlüğünün 105 personel ve 13 araç, Park Bahçeler Müdürlüğünün de 11 personel ve 6 araçla su baskınlarıyla mücadele ettiği bildirildi.
Birinci Futbol Ligi'nin (Serie A) 19. haftasında Napoli, deplasmanda Crotone'u 1-0 yenerek sezonun ilk yarısını lider kapattı.  Crotone kentinde Ezio Scida Stadı'ndaki müsabaka, şampiyonluğun güçlü adaylarından Napoli ile alt sıralardan kurtulmaya çalışan Crotone'un mücadelesine sahne oldu. Konuk Napoli, 17. dakikada Slovak oyuncusu Marek Hamsik'in attığı golle maçın ilk yarısını 1-0 önde tamamladı. İkinci yarıda başka gol olmayınca Napoli, maçı 1-0 kazandı. Mavi-beyazlı ekip bu galibiyetle puanını 48'e yükseltti ve henüz 19. hafta maçına çıkmayan en yakın takipçisi Juventus'un önünde ligin ilk yarısını lider bitirmeyi garantiledi. 9 maçla tamamlanacak Seria A'da sezonun ikinci devresi, 5-6 Ocak 2018'de 20. hafta mücadeleleriyle başlayacak.
Yaz aylarında sıklıkla bal, sarı yabani ve iri arı sokmalarına rastlanıyor. İri arılar, küçük olan sarı yabani arılardan daha tehlikeli olabiliyor. Nefes borusu, göz kapağı ve ağız içinde gerçekleşen arı sokmaları ciddi risk taşıyor. Arı sokması sonrasında ağrı, şişlik ve kızarıklık olsa da nadiren bulantı, kusma, baş dönmesi yapabildiğini belirten Memorial Şişli Hastanesi Çocuk Sağlığı ve Hastalıkları Bölümü’nden , yaz aylarında çocukların  den korunması için yapılabilecekler hakkında şu bilgileri veriyor:  “Arı sokması durumunda öncelikle arı iğnesini içerde bıraktıysa temiz bir cımbız yardımıyla çıkarılmalıdır. Genellikle bal arıları iğnelerini içerde bıraktığı için zehri kana geçmeden çıkarılabilirse ağrı şikayetleri daha hafif olacaktır. Arının soktuğu yer sabun ve su ile iyice dezenfekte edilmeli ve kaşımaktan kaçınılmalıdır. Sokma sonrası oluşan ağrı şiddetine göre doktorun önereceği antihistaminik kremler kullanılabilir. Böcek sokmalarında küçük kaşıntılar olabilir. Bunlar genellikle 24 saat içinde kaybolurlar. Bazen de 2 gün içinde ortaya çıkan kızarıklık ve kabartılar olabilir. Bunların iyileşme süresi ise 7 günü bulabilmektedir. Böcek sokmaları sonrası ürtiker yani kurdeşen ve anjiödem tabloları da gelişebilir. Ödem, ses kısıklığı, nefes darlığı, şokla birlikte dolaşım bozuklukları olursa en yakın hastaneye başvurulmalıdır. Evlerde sıklıkla karşımıza çıkabilen karıncanın da ısırılabileceği unutulmamalıdır. Karınca çenesi ile tutunarak başının çevresinde yaptığı dairesel hareketlerle birlikte birkaç yerden sokabilir. Soktuğu yerde içi sıvı dolu kabartılar oluşur. Kabartıları kaşımamak ve sürekli ellememek daha hızlı bir iyileşme süreci sağlayacaktır.  Arı sokmaları ya da böcek ısırmalarının en önemli risk faktörlerinden biri alerjik reaksiyona sebep olmalarıdır. Alerji tanısında hasta hikayesi, deri testleri ve laboratuvar kan testleri önemlidir. Hasta olan çocuğun öyküsü ailesinden çok iyi bir şekilde alınmalı, geçmişteki arı-böcek sokmalarının zamanı, ne gibi özellikler taşıdığı, reaksiyonun nasıl seyrettiği ve beraberinde ne gibi şikayetlerin ortaya çıktığı araştırılmalıdır. Alerjisi oluştuktan sonra panik, korku, aşırı sıcak ve aşırı hareket alerjik reaksiyonu artırabilir. Tanı için deri testleri yapılabilir.    Keneler, 5 mm-1.2 cm boyunda, yassı-oval şekilli, 5-6 adet bacağı bulunan, kırmızı-kahverengi, uçamayan ve sıçrayamayan parazitlerdir. Daha çok sık otların ve çalıların bulunduğu yerlerde ve hayvan barınma alanlarında görülürler. Nisan – Ekim aylarında aktif olan kenelere karşı dikkatli olunmalıdır. Bir kene ısırdıktan ortalama 3 gün içinde belirtiler ortaya çıkmaya başlar. Gözlerde ve yüzde kızarıklık olur, göğüste noktasal kanamalar görülebilir. Ayrıca cilt altı kanamalar, burun kanaması ve dışkıda-idrarda kan görülmesi gibi ciddi kanama bozuklukları olabilir. Kene ısırmasında takip edilmesi gereken belirtiler şu şekilde sıralanabilir:  • İştahsızlık. • Baş ağrısı. • Yüksek ateş.  • Yaygın kas ağrıları.  • Mide ağrısı.  • Kusma. • İshal (nadiren). Ağır vakalarda hastalığın beşinci gününden sonra karaciğer, böbrek ve akciğer yetmezliği ile santral sinir sistemi bozuklukları gelişebilir. Kene ısırmasında iyileşme, genellikle 10. günden sonra başlar. Bazı vakalarda 4 haftaya kadar uzayabilmektedir.    Hayvan barınakları veya kenelerin yaşayabileceği alanlarda çıplak ayakla dolaşılmamalı, kısa giysiler giyilmemeli, mümkünse açık renkli, uzun kollu ve uzun paçalı giysiler giyilmelidir. Vücut belirli aralıklarla kene yönünden muayene edilmeli, vücuda yapışan keneler kesinlikle ezilmeden ve kenenin ağız kısmı koparılmadan bir pensle sağa sola oynatarak, çivi çıkarır gibi alınmalıdır. Kenelerin üstüne kimyasal dökülmesi, kibrit ile yakılması gibi işlemler kenelerin hastalık etkenlerini aktarma riskini artırabilir. Bu tarz uygulamalardan kaçınılmalıdır. Su birikintileri, çöp kokuları ve sulak alanlar sivrisinek varlığını arttırır. Sivrisinekler insanlardan ve hayvanlardan kan emdikleri için ciddi hastalıklara, bazen salgınlara ve en basit haliyle ısırmaya bağlı cilt reaksiyonlarına neden olabilirler. Sivrisineğin ısırdığı yerde yanma hissi, kızarıklık, kaşıntı ve şişlik olabilmektedir. Bu bulgular genellikle 1-2 gün sürebilmektedir. Sivrisinek ısırıklarında lokal cilt reaksiyonlarına yönelik antihistaminik kremler sürülebilir. 1. Böcek alerjilerinin tedavisinde öncelikle böceğin iğnesi deride kalmışsa, zehir kesesi sıkılmadan çıkarılmalıdır. 2. Sokma sonrası hemen bir sağlık kuruluşuna başvurularak, uzman yardımı alınmalıdır. 3. Koruyucu önlemler gereklidir. Bahçede veya yeşil bir alanda zaman geçirilecekse uzun çorap ve mutlaka ayakkabı giyilmelidir. 4. Evin çevresinde bulunan arı kovanları kaldırılmalı veya imha edilmelidir. 5. Şekerli ve açık gıdalara yaban arıları gelebileceğinden bunlar kapalı olarak saklanmalıdır. 6. Arı alerjisi olan çocuklara parlak ve çiçekli giysiler giydirilmemelidir. 7. Arı alerjisi olan çocuklar için aileler yanında otomatik epinefrin enjektörü (epi-fen) taşınmalıdır.  8. Tehlikeli reaksiyonlarda hemen iğne yapılmalıdır. Böcek alerjilerinden özellikle arı alerjilerinde aşı tedavisi uygulanabilir. Bu tedavi, hastanede uygulanmalıdır. 9. Sivrisinek ısırıklarından korunmak için; cibinlik kullanılmalı, ultrasonik veya solar, bitkisel ve optik sivrisinek kovucular kullanılabilir. 10. Sivrisinekten korunmak için lavanta, kekik, nane, tarçın ve sarımsak gibi birçok bitkiden yararlanılmıştır. Örneğin; lavanta yağı kullanılması sivrisineklerin vücuda yaklaşmasını önlemektedir.
Marvel'da kadın yönetmenlerin çağı başlıyor. Marvel patronu Kevin Feige yaptığı son açıklamalarda kadınların elinden çıkma pek çok filmin Marvel Sinematik Evreni'ne katılacağını açıkladı. Beyazperde’nin haberine göre, 10. Geleneksel PGA Produced By Conference'ta Deadline'a konuşan Feige, Marvel Studios'un başarısını ve endüstride sürekli olarak dalgalanma oluşturmak üzerine nasıl çalıştıklarını anlattı. Merakla beklenen yeni Marvel filmi Captain Marvel bir kadın -Anna Boden- tarafından yönetilen ilk Marvel filmi olacak. Süper kahraman filmlerini üretmeye devam etmek için daha fazla kadın yönetmenle çalışmak, Feige'nin bolca yapmayı planladığı bir şey. Marvel'ın kadın yönetmenlere şans verip vermeyeceği sorusunu yanıtlayan Feige, "Bir sonraki 20 filmin kadın yönetmenlerin elinden çıkacağına dair söz veremem, ama birçoğu öyle olacak" dedi. Ayrıca ajansların Marvel'ın yönetmenlik işleri için erkeklerden daha fazla kadınları öne aldığını belirtti. Feige endüstri beklentileri söz konusu olduğunda kalıpları kırmasıyla biliniyor. Marvel filmleri için bağımsız film yönetmenleriyle anlaşmalar yapan Feige, ünlü yönetmenlerle çalışmaktansa bağımsız film yönetmenlerine şans vererek Marvel'ın çok beğenilen filmleri Black Panther (Ryan Coogler), Thor: Ragnarok (Taika Waititi) ve Örümcek-Adam: Eve Dönüş'ün (Jon Watts) hayat bulmasını sağlamıştı. Feige bu konuya dair, “Söyleyecek bir şeyi olan ve benzersiz bakış açılarına sahip kişileri bulun ve onları yetenekli insanlarla çevreleyin” demişti. Oscar ödüllü Brie Larson'ın Marvel evreninin en güçlü kahramanına hayat vereceği Captain Marvel, 8 Mart 2019’da ülkemizde gösterilecek.
Kayseri 2. Ağır Ceza Mahkemesi'ndeki davaya tutuksuz sanık Resul Ekinci, sanık avukatı ve sanığın yakınları katıldı.  Ekinci, mahkemede yaptığı savunmada, öğretmenlik hayatı boyunca böyle bir durumu hiç yaşamadığını ifade ederek, bu olayın bir iftira olduğunu öne sürdü.  Görevini şerefi ile yerine getirdiğini belirten Ekinci, ''Benim şerefimle oynandı. Böyle bir olayın içinde kesinlikle yer almadım. Bu bir iftiradır. Allah biliyor ki, ben suçsuzum'' dedi.  Mahkeme heyeti, yapılan yargılama sonunda Ekinci'ye, öğrenciler G.K.'ye (13) cinsel istismardan 20 yıl, B.U.'ya (13) cinsel istismardan 16 yıl 6 ay, M.U.'ya (14) cinsel istismarda bulunduğu için de 4 yıl 6 ay olmak üzere toplam 41 yıl hapis cezası verdi.  Ekinci duruşmanın ardından tutuklanarak cezaevine gönderildi.  Resul Ekinci, geçen yıl kız öğrencilere cinsel istismarda bulunduğu iddiaları ile göz altına alınmış, daha sonrada tutuksuz yargılanmak üzere serbest bırakılmıştı.  Milli Eğitim Bakanlığı müfettişleri tarafından yapılan inceleme sonucunda da, sanık öğretmen görevden uzaklaştırılmıştı.
Mardin'in Derik ilçesinde yaşayan ve çevresinde 'hayat tamircisi' olarak tanınan Hasan Kızıl, kendi imkanıyla yaptığı yürüteç ve protezle bugüne kadar 300 hayvanın yürümesini sağladı. DHA'nın haberine göre, Türkiye Diyanet Vakfı'nca 'Uluslararası İyilik Ödülü' verilen Kızıl, bu kez de yaptığı yürüteçle arka iki ayağını kullanamayan sincabın yürümesini sağladı. Mazıdağı ilçesinde yaşayan bir çocuk, dağda bulduğu bir sincap yavrusunu alıp evine getirerek, beslemeye başladı. Sincap, evde dolaştığı sırada elektrik akımına kapılarak arka iki ayağı felç oldu. Ailenin, Hasan Kızıl'a sosyal medya üzerinden ulaşarak, yardım talebinde bulunması üzerin Kızıl, sincap için yürüteç yaptı. Aileden sincabın durumuyla ilgili bilgi aldıktan sonra, yürüteç yapmak için hazırlığa başladığını anlatan Kızıl, "Sosyal medya üzerinden bana ulaştılar. Ben de hemen çalışmalara başladım. Kırık bir oyuncak arabanın tekerliğini söktüm ve alüminyum parçalardan yürüteç yaptım. Yürüteci denemem için Mazıdağı'na gittim. Sincaba yürüteci taktığım gibi bir anda koşmaya başladı. O esnada hepimiz çok mutlu olduk. Sincap, bu yürüteç sayesinde rahatlıkla yürüyebilecek, istediği yere gidebilecek. Yürüteci taktıktan birkaç saat sonra arka ayaklarına his gelmeye başladı. Birkaç ay sonra sincabımız yürüteç ihtiyacı olmadan koşacak ve mutlu bir şekilde istediği yere koşabilecek" dedi. Aile, Kızıl'a yaptığı çalışmalardan dolayı teşekkür etti.
Cem Yılmaz’ın uzun zamandır gösterime girmesi beklenen devam filmi ‘G. O. R. A 2’den müjdeli haber geldi. İlk ‘G.O.R.A’ filmi rekor kıran yönetmen Cem Yılmaz, geçtiğimiz aylarda sosyal medyadan bir   paylaşarak “Bu yaz bu filmi yazıyorum” yazmıştı. Heyecan yaratan bu paylaşımdan sonra uzun süre gelişme olmamıştı. İlk filmde olduğu gibi ikinci filmin kadrosunda da yer alacak Ozan Güven, ‘G.O.R.A 2’ ile ilgili ayrıntılar verdi. Filmin vizyon tarihinin ve kadrosunun henüz belli olmadığı söyleyen Güven, filmin senaryosunun hazırlık aşamasında olduğunu açıkladı. İlk filmden hemen hemen herkesin ikinci filmde de yer alacağını belirten oyuncu, G.O.R.A 2’nin kemik kadrodan şaşmayacağını söyledi.
İzmir'de yaşayan gayrimenkul zengini karı koca, evlerinde bıçaklanarak öldürüldü. Yaşlı çiftin malvarlığı nedeniyle öldürülmüş olmasından şüpheleniliyor.  Bayraklı semtinde İsviçre'de uzun yıllar çalıştıktan sonra emekliye ayrılarak Türkiye'ye yerleşen Hüsnü ve Atiye Civan çiftinden 3 gündür haber alamayan komşuları durumu polise bildirdi.  Eve çilingirle giren polis ekipleri, 65 yaşındaki Hüsnü Civan'ı banyoda; 60 yaşındaki Atiye Civan'ı da mutfakta bıçaklanarak öldürülmüş halde buldu.  Evde inceleme yapan polis, evin kapısında zorlama olmadığını, televizyonun açık olduğunu ve bazı dolapla eşyaların karıştırıldığını tespit etti.  Hüsnü Civan'ın oturduğu evin bulunduğu apartman ile bazı gayrimenkullerin de sahibi olduğu öğrenildi.  İki çocukları bulunan civan çiftinin katil ya da katillerinin belirlenmesi için soruşturma başlatıldı.
Dışişleri Bakanlığından yapılan yazılı açıklamada, Yemenli taraflar arasında 6-13 Aralık 2018'de İsveç'te Birleşmiş Milletler (BM) gözetiminde gerçekleştirilen danışmalarda ilerleme sağlanmış olmasının memnuniyetle karşılandığı belirtildi. Tarafların Hudeyde ve Taiz'deki durumu iyileştirmeye dönük adımlar atılmasında mutabık kalmalarının önemli olduğu vurgulanan açıklamada, binlerce kişiyi ve ailelerini ilgilendiren tutuklu değişimini bir takvim dahilinde hayata geçirmek konusunda uzlaşmış olmalarının yanı sıra siyasi çözümle ilgili müzakere çerçevesi üzerinde görüşmelere devam etmeyi taahhüt etmelerinin önemsendiği ifade edildi. Açıklamada, şunlar kaydedildi: "Yemen'deki krizin bir an önce çözümlenmesi ve nüfusunun dörtte üçünden fazlası insani yardıma muhtaç Yemenli kardeşlerimizin ızdırabının son bulması temel beklentimizdir. İslam İşbirliği Teşkilatı (İİT) Zirve Dönem Başkanı olarak Türkiye, Yemen'de kalıcı barış ve istikrar için BM tarafından sürdürülen çabalara destek olmayı sürdürecek, Yemen halkıyla dayanışma içinde hareket edecektir." Uzun süredir siyasi istikrarsızlığın hüküm sürdüğü Yemen'de, Husiler ile meşru yönetime bağlı güçler arasında çatışmalar yaşanıyor. Husiler, Eylül 2014'ten bu yana başkent Sana ve bazı bölgelerin denetimini elinde bulundururken, Suudi Arabistan öncülüğündeki koalisyon güçleri ise Mart 2015'ten bu yana Husilere karşı Yemen hükümetine destek veriyor. Ülkedeki çatışma ortamının bitirilmesi ve siyasi bir çözüm bulunması için BM öncülüğünde müzakereler düzenlenmiş, Yemenli taraflar arasındaki diyalog görüşmeleri, 2015'te İsviçre'nin Biel ve Cenevre kentleri ile 2016'da Kuveyt'te yapılan 3'üncü turun ardından sekteye uğramıştı. İki yıl aradan sonra 6 Eylül'de Cenevre'de yapılması planlanan Yemen konulu istişare toplantıları da Husilerin katılımının sağlanamaması nedeniyle başarısızlıkla sonuçlanmıştı. En son 6 Aralık'ta İsviçre'de başlatılan yeni bir müzakerede, Yemenli taraflar esirlerin serbest bırakılması, Hudeyde kentinde çatışmaların durması, Merkez Bankası, Taiz kentine uygulanan kuşatma, çatışmalardan zarar görenlere insani yardımların ulaştırılması ve Sana Havalimanı olmak üzere 6 ana konu üzerinde müzakere yaptı.
PAÜ Tıp Fakültesi Kalp Damar Cerrahisi Ana Bilim Dalı Öğretim Üyesi Doç. Dr. Vefa Özcan, 10 yıl önce kalp ameliyatı olan 74 yaşındaki Huriye Tosun'un ileri derece nefes darlığı şikayetiyle hastanelerine geldiğini söyledi.  Tedavisi sürdürülen hastaya yeni bir kalp ameliyatı yapılması gerektiğine karar verilmesinin ardından çalışmalara başladıklarını ifade eden Özcan, şunları kaydetti:  ''Hastanın mitral kapağına yeni bir kalp ameliyatıyla sığır veya domuz kalp zarından yapılan mitral biyoprotez kalp kapağı takmaya karar verdik. Hastamıza domuz kalbi zarı kullanılarak yapılan mitral biyoprotez kalp kapağı taktık. Şu anda durumu gayet iyi. Artık ileri yaşlarda da kalp ameliyatları başarıyla yapılıyor. Hastamızın 87 yaşındaki eşi Mustafa Tosun, ameliyat sürecinde eşine sürekli destek olarak büyük bir vefa örneği gösterdi.''
Diyarbakır'da dün sabah saatlerinde Çınar ilçesine yaklaşık 26 kilometre uzaklıkta bulunan Ortaşar köyünde vatandaşlar, boynuzlu baykuş gördü. Ağacın üzerinde görülen boynuzlu baykuş görenleri şaşırttı. Köylüler, ilk defa bu türden bir baykuş gördüklerini belirtti.  Boynuzlu baykuş, bir süre sonra uçarak gözden kayboldu.
Cengiz Topel Mahallesi'nde bulunan Şahinbey Camisi ve Kuran kursunda geçen yıl 3 Ağustos günü, caminin temizlik işlerini yapan Süleyman Ş., 4'ü birbiriyle akraba 6 kız çocuğunu taciz ettiği iddiası üzerine mahalle sakinleri tarafından tartaklandıktan sonra polise teslim edildi. Polise psikolog nezaretinde ifade veren 6 yaşındaki Y.C.K. ve ablası 11 yaşındaki S.N.K., 8 yaşındaki A.N.K. ile ablası 10 yaşındaki M.G.K., 9 yaşındaki E.Ç. ile 8 yaşındaki H.İ.S., temizlik görevlisi Süleyman Ş.'nin lavaboda kendilerini öptüğünü, vücutlarına dokunduğunu söyledi. Mağdur çocuklardan A.N.K. ve S.N.K. 1 yılı aşkın süre içerisinde birkaç kez tacize maruz kaldıklarını anlattı. Mağdur çocuklardan M.G.K. ise istismara uğradıktan sonra Süleyman Ş.'nin kendisini, "Bu olaydan kimseye bahsedersen seni çöp kutusuna atarım kimse bulamaz" diye tehdit ettiğini söyledi. Polisteki ifadesinde camide gayrı resmi görev yaptığını söyleyen Süleyman Ş., iddiaları kabul etmezken, aynı gün çıkarıldığı nöbetçi mahkemece tutuklanarak cezaevine konuldu. Süleyman Ş. tutuklanmasının ardından hakkında 8 yıldan 15 yıla kadar hapis istemiyle hazırlanan iddianame 3'üncü Ağır Ceza Mahkemesi'nce kabul edildi. Kasım ayında yapılan ilk duruşmada eşinden boşanmış olan 4 çocuk babası Süleyman Ş., 3 yıldır camide cemaatin kendi arasında topladığı aylık 300 lira para ile çalıştığını ifade etti. Çocukları taciz etmediğini ve cami imamının parasını vermediği için tartıştıklarından bu yola başvurmuş olabileceğini öne süren Süleyman Ş., "Camide 3 yıldır çalışırım, ben suçlamayı kabul etmiyorum. Mağdurların hiçbirini tanımam, mağdurlar belki kursa gidiyordu, ancak ben kim gelir gider dikkat etmem. Ben lavaboları temizlerim. Kamu görevlisi değilim, müftülük görevlendirmesi ile çalışmıyorum, cemaat arasında para toplayarak ayda 300 lira para vermektedirler. Ben mağdurlar ve ailelerini tanımam, tanımadığım için aramızda olumlu yada olumsuz hiç bir sosyal ilişki yoktur. Bana neden iftira attıklarını bilmiyorum. İmam benim 2 aylık paramı vermemişti, belki bu nedenle imam çocukları ve ailesini ayarlayarak bana iftira atmış olabilir. Beraatımı ve tahliyemi istiyorum" dedi. İlk duruşmada söz alan çocuklardan 2'sinin aileleri şikayetçi olarak davaya katılmak istediklerini ifade ederken, A.N.K. ve M.G.K.'nın babası Hasan K., kızlarının kendisine bir şey yapıldığını söylemediği, Y.C.K. ve S.N.K.'nın babası Erol K. da sanığın kızlarından birisini öptüğünü, diğerine bir şey yapmadığını belirterek, şikayetçi olmadığını ifade etti.  Mahkeme heyeti duruşmayı eksiklerin giderilmesi için 31 Ocak tarihine erteledi. 31 Ocak günü görülen ikinci duruşmada ise sanık yine suçlamaları reddetti ve beraatını istedi. Mahkeme heyeti de sanık Süleyman Ş.'yi mevcut delil durumunu göz önünde bulundurarak adli kontrol şartıyla tahliye etti. Tacizle suçlanan sanık Süleyman Ş.'nin suçladığı cami imamının dinlenmesine karar veren mahkeme heyeti, Aile ve Sosyal Politikalar İl Müdürlüğü'nün davaya müdahil olmasını kabul edip, Gaziantep Barosu Çocuk Hakları Komisyonu üyesi avukatların aynı yöndeki talibini ise reddederek duruşmayı erteledi.
BP yönetimi, petrolün yayılmasını önlemek amacıyla Çarşamba günü yeni bir yöntem deneyeceklerini de açıkladı. Bu yöntem, denizin dibindeki patlak kuyu kapağına çamur ve çimento pompalanmasını içeriyor. İngiliz petrol firması, çevre felaketini ele alış biçimi nedeniyle yoğun eleştirilere maruz kalmıştı. Ancak ABD Sahil Güvenlik biriminin operasyondan sorumlu yetkilisi Amiral Thad Allen, şirketin sızıntıyı önlemek için, mümkün olan tüm teknik yöntemleri seferber ettiğini söyledi. BP şirketinin petrol arama çalışmaları için kiraladığı "Deepwater Horizon" adlı platform, 20 Nisan'daki patlamanın ardından 36 saat yandıktan sonra sulara gömülmüştü. Meksika Körfezi açıklarındakipetrol platformunda meydana gelen patlama bütün yapının sulara gömülmesine ve 11 işçinin ölümüne yol açmıştı. Patlama ertesinde deniz yatağında kırılan borulardan her gün binlerce varil petrol suya karışmaya başladı.
Beşiktaş Futbol Takımı, Spor Toto Süper Lig'in 23. haftasında deplasmanda Medicana Sivasspor'la karşı karşıya geldi. Siyah-beyazlılar, rakibini Kanadalı futbolcusu Atiba Hutchinson'ın 44. dakikada attığı golle 1-0 yenerken, önemli bir 3 puanı hanesine yazdırdı. Lider Galatasaray'ın Fenerbahçe Şükrü Saracoğlu Stadı'ndaki derbi maçta Fenerbahçe'ye 1-0 yenilmesiyle Beşiktaş, sarı-kırmızılı takımla puanını eşitledi ve zirveye ortak oldu. Beşiktaş İntegral Forex Erkek Basketbol Takımı ise Türkiye Basketbol Ligi'nin 21. haftasında deplasmanda Pınar Karşıyaka'ya konuk oldu. Başantrenör Henrik Dettmann yönetiminde ilk maçına çıkan siyah-beyazlılar, büyük bir çekişmeye sahne olan mücadeleden 81-79 galip ayrıldı.  Beşiktaş İntegral Forex, aldığı bu galibiyetle ligdeki 7 maçlık yenilgi serisine son verirken, ligin ilk yarısında 87-82 mağlup ettiği rakibine rövanşı da vermemiş oldu. Beşiktaş Kadın Voleybol Takımı, Bayanlar Voleybol 1. Lig'in 20. haftasında Bakırköy Belediyesi Yeşilyurt'a konuk olduğu karşılaşmadan da 3-0 galip ayrıldı ve ligdeki dördüncü galibiyetini elde etti. Beşiktaş Erkek Hentbol Takımı ise Süper Lig'in 21. haftasında Süleyman Seba Spor Salonu'nda Kayseri Rainbow'la karşılaştı. Ligde lider durumda bulunan siyah-beyazlı takım, mücadeleyi 41-23 kazanırken, ligdeki 20. galibiyetini elde etti ve zirvedeki yerini korudu.  Beşiktaş'ın altyapı futbol takımları da 8 Mart Pazar günü yaptıkları maçları kazandı. Siyah-beyazlıların 21 yaş altı futbol takımı, deplasmanda karşılaştığı Medicana Sivasspor'u 1-0 yenerken, 19 yaş altı futbol takımı ise aynı rakiple BJK Nevzat Demir Tesisleri'nde oynadığı maçtan 3-1 galip ayrıldı. Beşiktaş 17 Yaş Altı Futbol Takımı, İstanbul Başakşehir maçını 1-0, 16 yaş altı futbol takımı da yine İstanbul Başakşehir'le yaptığı maçı 2-1 kazanarak pazar gününü galibiyetle kapatan diğer takımlar oldu.
Avrupa Birliği (AB) Dış İlişkiler ve Güvenlik Politikası Yüksek Temsilcisi Federica Mogherini, AB Dışişleri Bakanları Toplantısı sonrası, "PKK'nın Avrupa'daki faaliyetlerinin, AB'nin dünkü Ankara'daki saldırı sonrası ifade ettiği dayanışmasıyla çelişip çelişmediğine" ilişkin bir soru üzerine, terör örgütüyle ilgili değerlendirmelerde bulundu. Bugünkü toplantıya girerken yaptığı açıklamada saldırıda hayatını kaybedenlerin aileleri, Türk halkı ve yetkilileriyle olan dayanışmasını ifade ettiğini kaydeden Mogherini, Başbakan Ahmet Davutoğlu'nun da katılacağı cuma günkü AB Konseyi Toplantısı'nda terör konusunun ele alınacak unsurlardan biri olacağını söyledi. Davutoğlu'yla her zaman yaptıkları gibi teröre karşı ortak mücadeleyi konuşacaklarını ifade eden AB yetkilisi, "PKK meselesine gelecek olursak, çok iyi bildiğiniz gibi PKK, AB için tüm açılardan kesinlikle bir terör örgütüdür. AB içi ve dışındaki faaliyetleriyle onu (PKK) terör örgütü olarak görüyoruz ve buna da bağlıyız" dedi.  Daha önceki açıklamalarda Türk hükümetini Çözüm Süreci'ni yeniden başlatmaya çağırdıklarını ifade eden Mogherini, "Fakat bugün hem söylem hem de eylemde dayanışma günü. Bu hafta içi Başbakanla buluşma imkanımız olacak ve dayanışmamızı bir kez daha ifade edeceğiz" diye konuştu.  PKK, 2002'den beri AB'nin terör örgütleri listesinde yer alsa da, Almanya, Avusturya, Belçika, Fransa, Yunanistan gibi AB ülkelerinde faaliyetlerine devam ediyor. PKK liderleri ve yandaşları zaman zaman Avrupa Parlamentosu'nda toplantılara katılıyor. Bazı PKK liderlerinin yaşadığı Belçika'da terör örgütüne ait TV kanalları da yayınlarını halen sürdürüyor.  Belçika Başbakan Yardımcısı ve Dışişleri Bakanı Didier Reynders, geçen hafta Türkiye'ye yaptığı ziyarette PKK kanallarına ilişkin, "Eğer bir kişi veya kurumun suç işlediğini ve kriminal faaliyetler yaptığını ispatlarsak, bunları takip edeceğiz ve gerekli adli kovuşturmaları başlatacağız. Suç unsuruna rastladığımız zaman daha fazla adım atmaya da açığız" demişti.
Nurol Gayrimenkul Yatırım Ortaklığı tarafından Şişli-Çağlayan'da inşa edilen Nurol Tower, ev-ofis-ev konseptiyle inşa ediliyor.  Tek bloktan meydana gelen Nurol Tower'ın Eylül ayında satışa çıkarılması planlanıyor. Çağlayan'daki eski Yıldız Teknik Üniversitesi'nin 7 dönümlük arazisi üzeirnde yükselecek proje çevreci özellikleri ile öne çıkacak.  Zemin hariç kulede 4 bin metrekareye yakın alan yeşillendirilecek.
New York'taki Barclays Center'da yapılan maçta, 48 yaşındaki Bernard Hopkins Hopkins, 31 yaşındaki rakibi hafif ağır sıklet şampiyonlarından IBF unvanının sahibi Tavoris Cloud'u yenmesiyle, kendi rekorunu kırarak en yaşlı dünya şampiyonu boksör unvanını kazandı.  1965 doğumlu Hopkins, 21 Mayıs 2011'de Jean Pascal'ı mağlup ederek WBC şampiyonu olmuş ve George Foreman'ın elinden dünyanın en yaşlı şampiyon boksör unvanını da almıştı.  Hopkins'in, Chad Dawson karşısında WBC hafif ağır sıklet şampiyonluğunu kaybetmesinin ardından boksu bırakacağı iddia edilmiş, ancak 48 yaşındaki boksör Mart ayında yeniden ringe çıkacağını duyurmuştu.
Güney Kivu Eyaleti Valisi Theo Ngwabidje, yaptığı açıklamada, eyaletin Mwenga bölgesinde bir kadın ve yedi aylık bebeğinde   görüldüğünü belirtti.  Virüs bulaşan kadının yaşamını yitirdiğini aktaran Ngwabidje, bebeğinin ise tedavi altında olduğu bilgisini paylaştı. Ngwabidje, kadının, salgının uzun süredir görüldüğü Beni kentinden Mwenga'ya geldiğini ifade ederek, "Dünden bu yana, Ulusal Koordinasyon ekipleri, salgınla mücadele için eyalette çalışma yürütüyor" dedi. Salı günü, ABD Ulusal Alerji ve Bulaşıcı Hastalıklar Enstitüsü (NIAID), Dünya Sağlık Örgütü (DSÖ) eşgüdümünde yapılan araştırma kapsamında KDC'deki yaklaşık 700 Ebola hastası üzerinde "REGN-EB3", "mAb114", "ZMapp" ve "Remdesivir" isimli ilaçlar denendiğini duyurmuş, vakaların yüzde 94'ünde de iyileşme sağlandığını açıklamıştı. KDC'de geçen yıl temmuz sonunda başlayan Ebola salgınında yaşamını yitirenlerin sayısı bin 811'e ulaştı. Sağlık Bakanlığının paylaştığı verilerde, Kuzey Kivu ve Ituri eyaletinde, 2 bin 842 kanamalı ateş vakasının görüldüğü salgında, 2 bin 748 kişide Ebola virüsüne rastlandığı belirtildi. Virüsü taşıyan 844 kişi iyileşirken, Ebola merkezlerindeki 93 kişinin tedavisi sürüyor. Bölgede, 8 Ağustos 2018'de başlatılan kampanya kapsamında 200 bine yakın kişi aşılandı.
TBMM Başkanı  Erzurum Gençlik ve Spor İl Müdürü   ve beraberindeki öğrencileri kabulünde, bir soru üzerine Meclis'te dün akşam yaşanan olayları değerlendirdi. Meclis Başkanı olarak yaşanan olaylardan büyük üzüntü duyduğunu belirten Şahin, şunları söyledi:  Şahin, yaşanan kavga sırasında bazı korumaların Meclis Genel Kurulu'na girmeye çalıştığı yönündeki iddiaların hatırlatılması üzerine ise,   diye konuştu.
Teknoloji haberleri sitesi The Verge'de yer alan habere göre,   Direktörü Jim Bridenstine, 2024'e kadar gerçekleştirilmesi planlanan yeni Ay görevi kapsamında dünyanın uydusuna ayak basacak ilk astronotun kadın olacağını duyurdu. AA'nın haberine göre Bridenstine, yeni göreve ABD'li astronot Neil Armstrong'un Ay'a ilk kez ayak bastığı "Apollo" görevine atıfla, Yunan mitolojisindeki tanrı Apollo'nun kız kardeşi Artemis'in adının verildiğini belirtti. "Artemis" görevi kapsamında 1 kadın ve 1 erkek astronotun sırayla Ay yüzeyine ayak basmasının planlandığını ifade eden Bridenstine, "Benim 11 yaşında bir kızım var. Onun da kendisini Ay'a ayak basmaya aday bir rolde görmesini arzu ediyorum." dedi. NASA, Apollo görevi kapsamında 1969-1972 yıllarında Ay'a 12 astronot çıkarmıştı. Bunların tamamı erkek astronotlardı. Sovyet Sosyalist Cumhuriyetler Birliği (SSCB) adına "Vostok 6" mekiğiyle 16 Haziran 1963'te yörüngede yolculuk yapan kozmonot Valentina Tereşkova, uzaya çıkan ilk kadın unvanını aldı. Uzaya çıkan ilk ABD'li kadın ise 1983 yılında Challenger mekiği ile uzaya giden Sally Kristen Ride olmuştu.
ABD Dışişleri Bakanlığı Sözcüsü Jen Psaki yaptığı yazılı açıklamada, gelişmeleri yakından takip ettiklerini belirterek, “Türk kolluk kuvvetlerinin eylemlerinin hedefinin Türk hükümetini açıkça eleştiren medya olduğu görülmektedir. Basın özgürlüğü veyargılamanın bağımsızlığı her sağlıklı demokrasi için temel unsurlardır ve bunlar Türk anayasasınca kutsal kabul edilmektedir. Türkiye’nin dostu ve müttefiki olarak Türk makamlarının eylemlerinin, bu temel değerleri ihlal etmemesini ve Türkiye’nin demokratik kurumlarına zarar vermemesini temin etmeleri çağrısında bulunuyoruz” dedi.
Beşiktaş Belediye Başkanı Murat Hazinedar partisi tarafından Yüksek Disiplin Kuruluna sevk edilmesiyle ilgili konuştu. Hazinedar, "Hakkımda verilecek karar ne olursa olsun partime karşı aynı saygıyla, aynı özenle hareket edeceğimin bilinmesini istiyorum" dedi.  Murat Hazinedar, Beşiktaş Belediyesi'nin 2017 bütçesinin görüşüldüğü Belediye Meclisi toplantısında hakkında Yüksek Disiplin Kurulu'na sevki edilmesiyle ilgili açıklamalarda bulundu.  Hazinedar ,"Büyük bir emaneti taşımanın sorumluluğuyla belediye başkanlığı makamını halkın yararına içe dönük siyasetin değil halka yüzünü dönen kıblesi millet olan siyasetimizin yarattığı bu aşırı ilginin boyutlarını bugün daha iyi kavramış bulunuyorum. Elbette her yaptığımız işin, her iddianın sevenleri olduğu gibi karşısında o menfaatleri haleldar olanlar olacaktır. Bazen bu sorumlulukla attığımız her adımın üzeceği insanlar da olacaktır" dedi. Hazinedar, belediye Başkanı seçildikten sonra Beşiktaş'ın sorumluluğuna yakışır şekilde icra sorumluluğunu, Beşiktaş'ın kimliğine yakışır siyaseti ortaya koymaya çalıştıklarını ifade etti. Cumhuriyet Halk Partisinin bir mensubu olmaktan büyük mutluluk duyduğunu belirten Hazinedar, geçmişte CHP'den ihraç edildiği dönemde de hep CHP'li olmanın sorumluluğu içinde hareket ettiğini kaydetti. Hazinedar, "Türkiye'nin en değerli ilçelerinden birinde belediye başkan adayı gösterildim. O gün, bugün partimin hukukuna partimin değerlerine bazen onu kısır döngüde tutan anlayışlara ve tavırlara rağmen bana da yönelen bu tavırlara rağmen bazen şerefimi hedef alan bazı yanlış tutumlara rağmen hep Cumhuriyet Halk Partililik bilinciyle, belediye başkanlığımı da siyasetimi de halkımın hizmetinde en güzel şekilde sunmaya çalıştım" diye konuştu. Beşiktaş Belediyesi'nin iki hafta önceki meclis toplantısında yaptığı konuşma nedeniyle Yüksek Disiplin Kurulu'na sevk edildiğini dile getiren Başkan Hazinedar, o konuşmayı partisinin önemli isimleri tarafından kendisine yönelik başlatılan saldırı kampanyalarına cevap vermek için yaptığını vurguladı. "Hakkımda verilecek karar ne olursa olsun partime karşı aynı saygıyla aynı özenle hareket edeceğimin bilinmesini istiyorum" diyen  Murat Hazinader , "Belediye Başkanlığı kimliğimin hiçbir önemi yok. Ben Cumhuriyet Halk Partiliyim. Özgürlükçü sosyal demokrasinin en güzel örneklerini Beşiktaş'ta CHP'de büyütmek ve CHP'nin milletin değerleriyle barışık, düne dair bütün önyargıları milletten söküp alan yeni siyasetinin her zaman bir neferi gerektiğinde önderi, gerektiğinde de onun bedelini ödeyen siyasetçisi olmaya hazırım" ifadesini kullandı. Partisinin Merkez Yönetim Kurulu(MYK) tarafından Yüksek Disiplin Kurulu'na sevk edildiğiyle ilgili kararın dün kendisine ulaştığını aktaran Hazinedar, kararın yazılı olduğu kağıdı meclis kürsüsünden paylaştı. Hazinedar, " Bizim, MYK tarafından Yüksek Disiplin Kurulu'na sevkimizin nedeni, 3 Ekim 2016 tarihli Belediye Meclisi toplantısında yaptığımız konuşmada Parti Meclisi üyeleri İlhan Cihaner, Aykut Erdoğdu ve Mehmet Ali Çelebi hakkında sarfettiğimiz sözlere dair iddialardır. Dolayısıyla bizimle ilgili Yüksek Disiplin Kurulu'na sevkin nedeni bu konuşmadır. Bunun dışında başka bir konuyla ilgisi bulunmamaktadır. Ben, partimin, yönetiminin kararına elbette saygılı bir şekilde üzerime düşeni yapacağım. Ancak benimle ilgili gösterilen bu hızlı ve gerekli parti hukukuna dair hassasiyetin bize yapılan haksızlıkları kamuoyuna benden önce taşıyan kişilerle ilgili de işletilmesini özellikle aynı hassasiyetin gösterilmesini dilerim" dedi.
Başbakan Recep Tayyip Erdoğan, Pakistan’a gitmeden önce gazetecilerin sorularını yanıtladı.  Başbakan Erdoğan, Türkiye'nin çeşitli yerlerinde bazı şehit aileleri yakınları ile gazilerin, madalyalarını iade etme yönünde çıkışlar olduğunu ifade ederek, bunu nasıl değerlendirdiğini soran gazeteciye şu yanıtı verdi: ''Bu tür tavırları bu şekilde uygulayanlar da var, bu şekilde bir yaklaşım içerisinde olmayanlar da var. Tüm şehit aileleri böyle bir şey yapıyor diye ortada bir gerçek yok. Bunda da hassas olalım, dikkatli olalım. Çünkü çok farklı bir dönemin içerisinden geçiyoruz. Demokrasi, unutmayalım ki aynı zamanda bir tolerans rejimidir ve bu toleransı bu ülkeyi yönetenler de bu ülkede sorunu çözme azmi ve kararlılığı içinde olanlar da göstermelidir. Bunu söylerken, bundan önceki 34 kişinin gelişinde yapılanları tasvip eder mahiyette söylemiyorum. Yapılanları kesinlikle tasvip etmiyorum. Kendilerine bu konuda koordinatör bakanın gerekli uyarıları önceden yapmış olmasına rağmen tabii bu tür -artık buna eylem demek de farklı bir şey, etkinlik demek de farklı bir şey- nereye yakışır, oturur, onu çözmekte zorlanıyorum fakat yapılanların sadece bir siyasi rant elde etmeye dönük olduğu çok açık, net ortada.  Bizler burada yargının böyle bir görevi yapmasının imkanlarını, zeminini hazırladık ve yargı, bu kişilerin suçlu olmadığına karar vermek suretiyle böyle bir imkanı hazırlayıp evlerine gittiler. Şimdi evlerine giderken, yollarda, köylerde burada, şurada Diyarbakır'da, kaldı ki valiliğin zaten güvenlik talebiyle savcılığın sınıra gelmesi gerçekleşmiştir. bu tür yaklaşımları bizim tasvip etmemiz mümkün değildir. Kaldı ki bu yaklaşımın bu şekilde devam etmesi halinde biz sürece bu olgunluk içerisinde bakamayız ve değerlendirmeleri arkadaşlarımız da yapıyor.''  AK Parti hükümeti olarak illegal bir yapıyı hiçbir zaman muhatap kabul etmediklerini vurgulayan Erdoğan, konuşmasını şöyle sürdürdü: ''Bizim milli birlik projesi dediğimiz, kardeşlik, beraberlik projesi dediğimiz bu projenin bir demokratik açılımı var, bölgesel, ekonomik açılım boyutu var. Tüm bunlar içerisinde hep söylüyorum, etnik unsurlarla, azınlıklarla, işsizlikle, bölgeyle ilgili sorunlarımız var. Yani tüm sorun alanlarını minimize edecek bir adımı atmayı hedefliyoruz. Bu bir devlet projesidir ve muhatabı da millettir. Dolayısıyla bunu milletÇe ele alacağız ama bunu farklı yerlere çekme gayreti içerisinde olanlar yok mu? Var. Çünkü bundan rahatsız olanlar var fakat buradan nemalanmak isteyenler de var. Biz her ikisine de karşıyız. Diyoruz ki: Bu bir barış üzüm salkımıdır. Bunu hep beraber yiyelim ve ülkemizi barış, kardeşliğe hep birlikte taşıyalım. Bu tür provokatif olaylara imkan, zemin hazırlamayalım.''
Polis memuru Ferdi Özkan'ın bıçaklanarak şehit edilmesiyle ilgili düzenlenen operasyonda 7 kişi gözaltına alındı.  Emniyetteki ifadelerinin ardından adliyeye sevkedilen zanlılardan 4'ü tutuklandı.  Zanlılar arasında polis memurunu bıçaklayan kişinin olduğu da tahmin ediliyor.  18 yaşından küçük olan zanlılar, bir süre önce bir çocuk cinayetiyle gündeme gelen Pozantı Islah Evine gönderildiler.  Adana’nın Dağlıoğlu Mahallesinde terör örgütü yandaşlarının düzenlediği korsan gösteriye, polis müdahale etmiş, polis memuru Ferdi Özkan bıçakla yaralanmıştı.  Olay yerinde ambulans beklerken aşırı kan kaybeden Özkan hastanede şehit olmuştu.
Nilüfer’in sesinden dinleyeceğimiz; Unut, Yazık, İstanbul, Seni Kimler Aldı, Sevdam Ağlıyor, Hoşgör Sen, Ağlama Anne, Gönül Yareler İçinde, Memleketim, Ellerimde Çiçekler, Seninle Olmak Var Ya, Yalnızlığa Hüküm Giydim gibi unutulmaz şarkılar ilk kez bu teaser'da görücüye çıkıyor. DMC etiketiyle çıkacak olan ve aranjörlüğünü Volga Tamöz’ün yaptığı 12 şarkıdan oluşan albüm, 16 Aralık Cuma günü tüm müzik marketlerin yanı sıra dijital platformlarda da satışa sunulacak. Nilfer albümün ilk teaser'ını sosyal medyadan paylaşarak altına şu notu düştü: "Yeniden, yeni, yine" albümünün ilk teaser'ını sizlere sunmaktan büyük sevinç duyuyorum. Tamamını izlemek isteyenler, profilimdeki linke tiklayabilirsiniz ya da dmc youtube kanalindan dinleyebilirsiniz"   Nilüfer (@niluferyumlu) tarafından paylaşılan bir video ( )
Türkiye’nin dört bir yanından domuz giribi vakası haberleri geliyor, sayının artacağı tahmin ediliyor. Peki okul çağındaki çocukları bu tehlikeden uzak tutmanın yolları neler?  Memorial Hastanesi Klinik Laboratuvarlar Koordinatörü ve Enfeksiyon Hastalıkları Uzmanı Doç. Dr. Kenan Keskin, anne babalara çocuğun domuz gribinden korunması için şu önerilerde bulunuyor. Daha önce izlenmiş olan grip pandemilerinde ve gribin yoğun olarak görüldüğü dönemlerde yapılan araştırmalarda okul çağındaki çocukların grip açısından özel bir risk grubu oluşturduğu kabul edilmiştir. Bu çalışmalar sonrasında, mevsimsel grip aşılarının okul çağındaki çocuklarda kullanımının yarar ve zararları konusu da değerlendirilmiş. Grip hastalığının okul çağındaki çocuklar için zaten büyük bir tehdit oluşturduğu, buna karşılık mevsimsel grip aşılarının küçük bir risk içerdiği, dolayısıyla okul çağındaki çocuklarda uygulanabileceği sonucuna varılmış. Günümüzde domuz gribine karşı da bir koruyucu aşı geliştirilmiş olmakla birlikte bu yeni aşının okul çağındaki çocuklarda kullanımının güvenilirliği henüz kanıtlanmamıştır. Fakat yine de hastalığın daha büyük bir risk oluşturacağına kanaat getirilirse aşının gerekliliği ortaya çıkmaktadır  Bu konuda çalışmalar sürdürülmektedir.  Okulda, çocukların birlikte oynadığı oyunlar yerine daha az temas kuracakları oyunlara yönlendirilmeleri gerekir. Okuldaki arkadaşlarıyla, zorunlu olmayan yakın temastan, mesela sarılma, öpüşme, beraber oynanan oyunlardan kaçınmaları gerekir. Unutmamalı ki grip, hastalıklı birine bir metreden daha yakın olduğunda insandan insana bulaşır. Öğretmenlerin çocukları bu konuda uyarmaları gerekmektedir. Ellerini sık sık, özellikle öksürdükten veya hapşırdıktan sonra su ve sabun ile yıkamaları gerekmektedir.  Öksürürken veya hapşırırken ağızlarını kağıt mendil ile kapatmaları gerektiği öğretilmeli, mendil kullanımını özendirilmeli.  Öksürdükten veya hapşırdıktan ya da hasta olma ihtimali olan birisi ile temasta bulunan çocuklara, ellerini yıkayıncaya kadar; göze, burna veya ağza sürmemeleri gerektiği anlatılmalıdır. Virüs bu yolla bulaşabilmektedir. Eğer çocukta kağıt mendil yoksa veya çıkarıp kullanmaya fırsat bulamadıysa, öksürürken veya hapşırırken ağzını eliyle kapatmalı ve hemen elini su ve sabunla iyice yıkaması gereklidir. Hasta kişilerle yakın temastan uzak tutulmalılar. Temas zorunlu ise maske ve eldiven kullandırılmalı, temas sonrası hemen ellerini su ve sabun ile yıkamaları gerekmektedir. Grip belirtileri olursa hemen doktora veya hastaneye başvurun. ‘Çocuktur, soğuk algınlığına yakalanmıştır’ demeyin. İlk belirtiler griple aynı olacağından hastalığın Domuz gribi olup olmadığını anlamak için bir uzmana görünmek gerekir. Eğer çocuk hasta ise okuldan geri kalacak düşüncesi ile okula göndermeye çalışmamalı ve çocukların diğer kişilerle temasını sınırlandırmalıdır.  Ellerin su ve sabun ile yıkanması mikroplardan korunmanın en etkili, en ucuz ve en kolay yoludur. Ancak etkili olabilmesi için en az yarım dakika süreyle ve parmak araları da dahil olmak üzere her yerin iyice yıkanması gerekmektedir. Su ve sabun yerine alkol bazlı el dezenfektanları da kullanılabilir.
Rus Hava Kuvvetleri'nde destek personeli olarak görev yapan 19 yaşındaki Vadim Kostenko 20 Haziran'a orduyla sözleşme imzalayarak Suriye'de görev yapmayı kabul etti. Kostenko, Rusya'nın Suriye'ye hava operasyonları başlattığı 30 Eylül'den iki hafta önce yeni görev yeri olan Suriye'ye gitti.  Suriye'ye 14 Eylül'de giden destek personeli Vadim Kostenko'nun geçtiğimiz cumartesi öldüğü ortaya çıktı. Rus ordusu Kostenko ailesine, oğullarının intihar ettiği bilgisini verdi.  19 yaşındaki Rus askerin annesi Svetlana Kostenko, "Onun intihar ettiğine asla inanmam. Öldü denilen gün telefonla görüştüm. Her gün yarım saat telefonda konuşuyordum. Çok neşeli ve mutlu görünüyordu" dedi. Suriye'de intihar ettiği iddia edilen askerin babası Aleksander Kostenko, "Bir kız yüzünde kendisini astığı söylendi. Böyle bir şey yapacağına asla inanmıyorum. Ben oğlumu çok iyi tanıyorum" şeklinde konuştu.  Rusya, Suriye'de 30 Eylül'de başladığı hava operasyonlarında ilk kez bir askerini kaybediyor. Rusya'nın Suriye'de İslamcı militanlara karşı savaştığını düşünen Rus halkı, kamuoyu anketlerinde yüzde 70 oranında hava operasyonlarına destek veriyor. Rusya Devlet Başkanı Vladimir Putin'in sözcüsü Dimitri Peskov ise, Suriye'de bir Rus askerinin hayatını kaybettiği yönünde bilgisi olmadığını açıkladı.  Suriye'de 30 Eylül'den bu yana hava operasyonları düzenleyen Rus savaş uçakları şimdiye kadar bine yakın hedefi vurdu. Rusya, terör örgütü IŞİD'in yanısıra ABD, Türkiye ve Suudi Arabistan tarafından desteklenen ılımlı silahlı gruplara karşı da hava operasyonları düzenledi.
Adana-Diyarbakır seferi yapan Güney Ekspresi, Türkiye Kamu-Sen'e bağlı Ulaşım-Sen'e üye makinistlerin iş bırakması nedeniyle İslahiye Fevzipaşa beldesi tren garında motorlarını susturarak yoluna devam etmedi.  Tren garına gelen TCDD Gaziantep Bölge Amiri İbrahim Temizsoy, makinistlerle görüşerek yola devam etmelerini istedi.  Makinistlerin bunu kabul etmemesi üzerine, 94 yolcu minibüslerle gidecekleri yerlere taşındı. Yolcularla sendika üyeleri arasında zaman zaman tartışmalar yaşandı.  İslahiye-Mersin arasında yolcu taşıyan Raybüs treni de bugün eylem nedeniyle yolcu taşımadı.  Türk Ulaşım-Sen Gaziantep Şube Başkanı Adem Akkuş, greve TCDD çalışanlarından büyük destek olduğunu söyledi.  TCDD personelinin çalışma şartlarının düzeltilmesini istediklerini belirten Akkuş, “Makinist arkadaşlar sabaha kadar trenleri bekleyecek. Herhangi zarar gelmemesi için nöbet tutacak. Vatandaşlarımızdan anlayış bekliyoruz'' dedi.
Terminatör 3: Makinelerin Yükselişi filmindeki T-X rolüyle ünlenen ABD’li oyuncu Kristanna Loken (38), bu yıl 55’incisi gerçekleştirilecek Uluslararası Antalya Film Festivali’ne katılmak üzere Türkiye’ye geliyor. Bugüne kadar 40’a yakın film ve dizide yer alan ‘Terminatrix’, Türkiye’deki hayranlarına bir de mesaj yolladı. "İnanılmaz konuklarla muhteşem bir festival olacak.Yakında Antalya’da sizi görmeyi dört gözle bekliyorum" diyen 38 yaşındaki oyuncu, 3 Ekim’de Antalya’da sinemaseverlerle buluşacak. Daha önce de Türkiye’ye gelen Loken, Türkiye’de bir film çekmeyi ve Türk oyuncularla aynı projede yer almayı çok istediğini söylemişti.  Terminatör 3: Makinelerin Yükselişi (Terminator III: Rise of Machines) filmindeki rolü için ‘Hayatımın dönüm noktasıydı’ diyen Norveç asıllı Kristanna Loken, 1979’da New York’da doğdu.  Daha 13 yaşındayken senaryosu babası Merlin Chris Loken tarafından kaleme alınan Fighting For Freedom adlı filmle oyunculuk yapmaya başlayan Loken, manken olan annesinin yönlendirmesiyle girdiği Elite Model Look yarışmasında 3’üncü oldu. Birkaç filmde rol almasına rağmen yıldızı Terminatör 3 filmiyle parlayan Kristanna Loken, Oscarlı aktör Sir Ben Kingsley, Pierce Brosnan, Jason Statham gibi usta isimlerle aynı projelerde yer aldı.yer aldı. New York Uluslararası Bağımsız Film ve Video Festivali’nde 2004’te ‘Worn Like a Tattoo’ kısa filmiyle ‘En İyi Kadın Oyuncu’, 2008’de ise ‘Lime Salted Love’ filmiyle ‘En İyi Yardımcı Kadın Oyuncu’ ödülünü kazanan Loken, eşi ve çocuğuyla birlikte Türkiye’ye gelecek. Loken, aynı zamanda siyah kemer sahibidir.
Suriye esir kamplarında bulunan 200'e yakın DEAŞ militanın İsveç'e geri dönmesi ülkede büyük tartışmalara neden olurken, İsveç Başbakanı Stefan Löfven bir televizyon programında ilginç açıklamalarda bulundu. Löfven, terör örgütü   'a katılanların vatandaşlıktan çıkarılmayacağını ve İsveç'e dönebileceğini söyledi. Löfven, DEAŞ'a katılan İsveçlilerin vatandaşlıktan çıkarılmasının İsveç Anayasasına aykırı olduğunu belirterek "Böyle bir şey mümkün değil" dedi. Löfven, "Hükümet bu kişilere dönmeleri için herhangi bir yardımda bulunmayacak. Ama kendi imkanları ile dönerlerse İsveç vatandaşı oldukları için haklarını kullanmış olurlar" ifadelerini kullandı. DEAŞ'a katılan İsveçlilerin ülkeye döndüğünde güvenlik birimlerince kontrol edileceğini kaydeden Löfven, "Suçları bulunanlar cezalarını çekecek" dedi. Avusturya Başbakanı Sebastian Kurz, Avrupa Birliği (AB) üyesi ülkelerde son günlerde tartışmalara yol açan, Suriye'de yakalanan Avrupa kökenli DEAŞ'lıların ülkelerine dönmeleri ya da onlara çeşitli yardımların yapılması konusuna ilişkin, "Terörist organizasyonlara katılmış kişilere yönelik konsolosluk yardımı yapılmayacak." dedi. Bakanlar Kurulu toplantısının ardından düzenlenen ortak basın toplantısında konuşan Kurz, ülke dışında yaşayan ve çeşitli nedenlerden ötürü yardım ve desteğe ihtiyaç duyan Avusturyalılara yönelik hayata geçirilmek istenen "Konsolosluk Hizmet Yasası"nın kabinede görüşülerek karara bağlandığını açıkladı. Başbakan Kurz, Avrupa kökenli DEAŞ'lılara yardım edilmesi ve onların dönmelerine olanak sunulması yönündeki tartışmalar çerçevesinde, konsolosluk yasa tasarısına yeni bir maddenin eklendiğini belirterek, "Terörist organizasyonlara katılmış kişilere yönelik konsolosluk yardımı yapılmayacak." bilgisini paylaştı. Kurz, Avusturya'yı cinayet işlemek, farklı düşünenlere yönelik saldırıda bulunmak üzere terk eden kişilerin Avusturya'nın yardımını talep etme haklarının olmadığını dile getirdi. İçişleri Bakanı Herbert Kickl de Konsolosluk Hizmet Yasası kapsamında teröre bulaşmış kişilere yardım yapılmaması yönündeki kararın önemli olduğunu ifade ederek, "Bu yasa ile DEAŞ'lı teröristlerin ülkeye dönmelerine yardımcı olunması gibi bir durumla karşı karşıya kalmayacağız. Sanırım bu 'patlamaya hazır zaman ayarlı bombalar'ın dönmelerine müsaade etmiş olsaydık, bu durumu ileride kimseye açıklayamazdık." şeklinde konuştu. ABD Başkanı  , geçen ay Avrupa ülkelerine, Suriye'de yakalanan Avrupa kökenli DEAŞ'lıların teslim alınması çağrısında bulunmuştu. Birleşmiş Miletler (BM) Genel Sekreter Sözcüsü Stephane Dujarric, terör örgütü DEAŞ mensuplarının çocuklarının yetişkinlerden ayrı tutulması ve çocuklara farklı muamele uygulanması gerektiğini söyledi. Dujarric, günlük basın brifinginde, Irak makamlarının terör örgütü DEAŞ mensuplarının çocuklarını suç itirafında bulunmaya zorlandığı ve bunun için de işkenceye başvurduğu yönündeki haberlerin endişe verici olduğunu belirtti. Çocukların haklarından mahrum bırakılmaması gerektiğini vurgulayan Dujarric, ''Çocukların yetişkinlerden ayrı tutulması gerek.'' dedi. Irak'ta BM İnsan Hakları Ofisi'nden yetkililer olduğunu ve DEAŞ'lıların çocuklarına erişim ve bu sorunlarla ilgilenmek için Irak hükümeti ile çalıştıklarını söylen Dujarric, DEAŞ'lı yabancı savaşçıların ülkelerine dönmeleri konusundaki tartışmalara ilişkin ise bu konunun insan hakları normları çerçevesinde yürütülmesi gerektiğini ifade etti.
İngiliz basınında yer alan haberlerde,  'de en yakın rakibi  'nin 7 puan önünde liderlik koltuğunda oturan  'nin, sözleşmesi 2017'de sona erecek  'nun sözleşmesini uzatmak istediği öne sürüldü. Mourinho ile sezon sonunda masaya oturmayı planlayan Chelsea yönetiminin, Portekizli teknik adamın sözleşmesini 2019'a kadar uzatmak istediği belirtildi. Mourinho liderliğindeki Chelsea, bu sezon ligdeki başarısının yanı sıra yoluna İngiltere Lig Kupası ve UEFA Şampiyonlar Ligi'nde de devam ediyor. Öte yandan Real Madrid'in eski başkanı Ramon Calderon, 2010-13 sezonlarında İspanyol kulübünde görev alan Mourinho'yla ilgili değerlendirmelerde bulundu.  Real Madrid'te teknik direktörlük yapmanın zor bir görev olduğuna vurgulayan Calderon, "Mourinho'nun başına da bu geldi. Normalde baskıyı kaldırabilen birisi ama Real Madrid'te bunu başaramadı" iddiasında bulundu.
Adana’da merkez Yüreğir İlçesi’ne bağlı Havutlu Mahallesi Karataş İlçesi yolunda kamyonet ile cipin çarpışması sonucu meydana gelen kazada ilk belirlemelere göre 5 kişi öldü, 3 kişi de yaralandı.
Türkiye'de bir kadının ortalama 2 mayosu var. Avrupa'da ise bu rakam 6'ya çıkıyor. Rusya ve Doğu Bloku ülkelerinde ışıltılı, parlak, taşlı ve dekolteli mayo ve bikini modelleri tercih ediliyor. Türk kadınları ise vücut kusurlarını örten mayo ve bikinilere yöneliyor.  Yüzde 30 pay ile Türkiye markalı mayo pazarının lideri Sunset'in patronu Kemalettin Güneş, "Avrupalıların ise vücutlarını daha düzgün göstermek gibi bir derdi yok. 46-56 beden kadınlar bikini giyiyor. Öyle bir bikini Türkiye'de asla satmaz" dedi.  Akşam gazetesinde yer alan haberde; Türkiye markalı mayo pazarında yılık satış adedinin 6 milyon adet seviyesinde olduğunu söyleyen Güneş, markasız ürünlerin ise yıllık satış adedinin ise 15 milyonu bulduğunu belirterek, tüketicileri şu noktalarda uyardı:  "Mayo, tenle bire bir temas sağladığı için çok dikkat edilmesi gereken bir ürün. Agrafından kumaşına, boyasına kadar ciddi testlerden geçmesi gerekiyor. Markalı ürünler tüm bu testlerden geçiyor ancak merdiven altında üretilen ürünlerde hiç bir standart yok. 5-10 liraya bikini-mayo alıyorlar ancak bu ürünler kanserojen madde içeriyor ve sağlığa zararlı. Dünyada pamuk fiyatı, kumaş fiyatı standarttır. O fiyatın altında alınamaz. Alınırsa da ileride çok ciddi sağlık sorunları yaratabilir." Mayo reklamlarının azalmasına karşın, mayo modellerinin muhafazakarlaşmanın aksine açıldığını belirten Güneş, ipli modellerin ve üçgen mayoların çok daha fazla satıldığını, 2011 yazında ise tek omuz mayoların trend olacağını ifade etti.
İstanbul Büyükşehir Belediye Başkanı Kadir Topbaş, Taksim Meydanı Yayalaştırma Projesi'ne ilişkin bir açıklama yaptı. "Akıllı şehircilik" konulu yuvarlak masa toplantısının ardından konuşan Topbaş, "Taksim'deki beton manzaradan ne zaman kurtulacağız?" sorusuna yanıt verdi. Taksim ile ilgili projelerinin hazır olduğunu ve ihaleyi yaptıklarına işaret eden Topbaç, projenin kuruldan onaylandığını bildirdi. Belediye Başkanı Topbaş, "Mevsim itibariyle biz orayı şantiye haline çevirirsek 'yağmur çamur bugünden çok daha kötü olur diye' biraz daha beklettik. Mevsim şartlarının biraz daha düzelmesini arzu ediyoruz. Müteahhit hemen girebilecek inşallah" dedi.
UEFA Avrupa Ligi J Grubu'nda Fiorentina, Karabağ'ı 5-1 gibi farklı bir skorla yendi. Fiorentina'da sahalara geri dönen ve karşılaşmaya 61.dakikada dahil olan Mauro Zarate attığı iki golle öne çıktı. Ancak Arjantinli yıldızın duygu dolu gol sevinci de golleri kadar öne çıktı. Eşi Natalie'nin kansere yakalanması sebebiyle onunla daha yakından ilgilenmek için memleketi Arjantin'e giden Zarate, eşinin durumunun daha iyiye gitmesiyle sahalara geri dönmüştü. Zarate, attığı ilk golden sonra sevincini ¨Tanrıya şükürler olsun, seni seviyorum Nat.¨ yazan tişörtüyle kutlayarak, golünü hasta eşine adadı.
Ankara'daki trafik kazasında 5 kişi öldü, 1 kişi yaralandı.  Eryaman'da, İstanbul yolu ile Konya-Eskişehir yolu arasındaki bağlantı yolunda, sürücülerinin kimlikleri öğrenilemeyen 06 HPC 52 plakalı kamyon ile 06 MOZ 47 plakalı otomobil çarpıştı.  Bu araçlara İsmail Karataş yönetimindeki 06 KL 587 plakalı otomobil de arkadan çarptı.  Kazada, İsmail Karataş ile kullandığı araçta bulunan 4 kişi öldü. 06 MOZ 47 plakalı otomobilin sürücüsü de yaralandı.  Kazada hayatını kaybedenler Ankara Büyükşehir Belediyesine ait cenaze arabasıyla Keçiören Adli Tıp Kurumu'na kaldırıldı.
10 Mayıs’ta popçu Murat Boz ile nişanlanmaya hazırlanan oyuncu Aslı Enver, sosyal medya hesabından her perşembe yapılan ve geçmiş yıllara ait fotoğrafların paylaşıldığı 'tbt' trendine uydu. Güzel oyuncu, paylaştığı fotoğrafın altına "Tersim çok pistir… Ona göre" mesajını yazdı.   Asli Enver (@aslienver) tarafından paylaşılan bir fotoğraf ( )
Pervari ilçe merkezinden Beğendik Beldesi'ne giden, henüz sürücüsü belirlenemeyen 56 AL 856 plakalı otomobil, kontrolden çıkıp, yaklaşık 150 metre yükseklikten Botan Çayı'na yuvarlandı. Kazayı fark eden Sarıdam Köyü sakinleri, jandarma ve sağlık ekiplerine haber verip, araçtakilerin yardımına koştu. Köylüler, otomobildeki Zahit Yaman, Mehmet Emin Gönül ve henüz kimliği tespit edilemeyen bir kişinin cesetlerine ulaştı. Jandarma ekipleri, araçta bir kişinin daha olduğu iddiası üzerine, köylülerin de yardımıyla arama çalışması başlattı. Pervari Belediye Başkanı Tayyar Özcan, kayıp olduğu kişiyi arama çalışmalarının sürdüğünü söyledi.
Fransa’nın kuzeydoğusunda bulunan Moselle bölgesinde Thionville mahkemesinde bir baba ve oğul davası görüldü. Aile birikiminden 4 euro çaldı diye aile babası ortaokula giden oğlunu merdivenden aşağı itti. Olayı ortaya çıkaran okul hemşiresi, çocuğun yaşadıklarını anlatması üzerine görevlilere yasal süreci başlatılması için haber verdi. Olaydan 8 ay sonra görülen davada ertelemeli 6 ay hapis ve 500 euro para cezası verilen babaya psikolojik tedavi görme mecburiyeti de koyuldu.
Husi Sözcüsü Muhammed Abdusselam, Twitter hesabından yaptığı açıklamada, "Koalisyon yeni hicri yılı Zamar'da mahkumları hedef alan korkunç bir katliamla başlattı. Saldırılarda ilk belirlemelere göre 50 kişi öldü, 100 kişi yaralandı." ifadelerini kullandı. Son yapılan açıklamada ölü sayısının 100'den fazla olduğu açıklandı. Husilere bağlı Mahkum İşleri Ulusal Komitesi Müdürü Abdulkadir el-Murtada ise Facebook üzerinden yaptığı açıklamada, koalisyon uçaklarının Zamar kentinde Husilerin kontrolündeki hapishaneyi hedef aldığını belirterek, kurtarma ekiplerinin saldırıların yoğunluğu nedeniyle bölgeye ulaşamadığını kaydetti. Görgü tanıkları, saldırılarda yaralananların birçoğunun Husilere ait araç ve ambulanslarla hastanelere taşındığını ancak hapishanede alıkonulanlardan bir kısmının ise hala binanın altında mahsur olduğu bilgisini verdi. Husiler, olayla ilgili Suudi Arabistan ve Birleşik Arap Emirliklerini (BAE) suçlayarak, uluslararası ve yerel kuruluşları olayı yakından takip etmeye çağırdı. Yemen Savunma Bakanlığı, BAE'nin perşembe günü geçici başkent Aden ile Ebyen'de hükümet güçlerini hedef alan hava saldırılarında ölü ve yaralıların sayısının 300'den fazla olduğunu açıklamıştı. Söz konusu gelişmelere ilişkin saldırıyı doğrulayan BAE tarafından yapılan açıklamada, Aden Havalimanındaki Arap koalisyon güçlerine karşı düzenlenen terör saldırısına cevap olarak ülkenin güneyinde silahlı terörist gruba saldırı düzenlendiğini duyurmuştu.
'nden yapılan açıklamaya göre, bu haftaki  çekilişte kazandıran numaralar   olarak belirlendi. Sayısal Loto'nun bu haftaki çekilişinde 5'inci kez   çıkmayınca, 9 milyon 375 bin 372 lira 66 kuruş devretti.   İdaresi Genel Müdürlüğünden yapılan açıklamaya göre, 1135'inci hafta çekilişinde 5 bilen 155 kişi 5 bin 606 lira 80'er kuruş, 4 bilen 8 bin 740 kişi 75 lira 40'ar kuruş, 3 bilen 164 bin 917 kişi 11 lira 15'er kuruş ikramiye alacak. te toplam 3 milyon 366 bin 874 lira 55 kuruş ikramiye dağıtıldı. Hasılattan, KDV olarak 2 milyon 160 bin 466 lira 32 kuruş,   olarak da 1 milyon 206 bin 765 lira 47 kuruş kamuya aktarılacak.  Sayısal Loto, 11 Kasım 1996 tarihinden itibaren oynatılmaya başlayan bir oyundur. 1-49 sayı kümesi içinden yapılacak çekiliş sonunda belirlenecek olan 6, 5, 4, ve 3 sayının doğru tahmin edilmesine dayanan şans oyunudur.
Uşak'tan Kütahya'nın Gediz ilçesine giden Mehmet Ali Karatay'ın (42) kullandığı 43 ET 778 plakalı otomobil, Uşak'a bağlı Beylerhan köyü yakınında arka lastiğinin patlaması sonucu kontrolden çıkarak devrildi.  Devrilen araç sürücüsünün olay yerinde öldüğü kazada, Dursun Yücel (38), Nurcan Yavuz (33), Aysun Yörük (34) ve Ali Tren (11) de yaralandı.  Hafif yaralı olan ve devrilen araçtan çıkan Nurcan Yavuz, yardım istemek için yoldan geçen 43 RS 464 plakalı otomobili durdurmaya çalıştı. Otomobil sürücüsü Mustafa Abaykanat'ın fark edemeyerek çarptığı Yavuz, olay yerinde hayatını kaybetti.  Yaralılar Dursun Yücel, Aysun Yörük ve Ali Tren kaldırdıkları Uşak Devlet Hastanesinde tedavi altına alındılar.  Yavuz'a çarpan araç sürücü Abaykanat ise gözaltına alındı. Devrilen araçta bulunanların tatil için geldikleri Uşak'tan Kütahya'daki evlerine dönmek için yola çıktıkları öğrenildi.
Çin Komünist Parti tarafından yayımlanan "Global Times" gazetesi ABD'de başkan seçilen emlak milyarderi Donald Trump'a açıkça savaş ilan etti.  Trump'ın Çin'e "ekonomik savaş" açmasının aptallık olacağını iddia eden gazete, "Eğer Trump Çin ürünlerine karşı gümrük vergisi getirirse, pervasızlık, cehalet ve beceriksizlikle suçlanacaktır" yorumunda bulundu. "Global Times" gazetesi, ABD'nin Çin ürünlerine getireceği olasi herhangi bir sınırlamaya derhal karşı önlemlerle cevap verileceğini yazdı.  Çin'in ABD ekonomisine darbe indirmek için karşı önlemlere iPhone ve ABD otomobillerinin satışının yasaklanmasıyla başlayabileceği uyarısı da yapıldı.  ABD'de 8 Kasım'daki seçimleri kazanarak başkanlık koltuğuna oturmaya hazırlanan Donald Trump, seçim kampanyasında Çin'i hedef almıştı.  Çin'in ABD ile yapılan ticaret anlaşmasından büyük fayda sağladığını iddia eden Trump, başkan seçilmesi halinde bu ülkeden gelen ürünlere yüzde 45 oranında gümrük vergisi getireceği sözü vermişti.  Trump bu yöntemle, ABD'nin yeniden üretime dönebilecegini iddia ediyor.  Trump geçtiğimiz ağustos ayında seçim kampanyası konuşmasında Çin'in ihracatını artırmak için kur manipülasyon yaptığını ve para birimi Yuan'ın değerini suni biçimde düşürdüğünü savunarak, "Dünya tarihinin en büyük hırsızları" ifadesini kullanmıştı.
Kısa sürede hatırı sayılır bir izleyici kitlesine ulaşmayı başaran Hadi ipucu sorusu cevabı belli oldu. Hadi 3 Ocak tarihli ipucu sorusunu Instagram hesabından yayınlandı, "Magazin dünyasında olup bitenleri adı gibi bilen hadiciler burada mı? hadi Magazin’den ipucunuz geliyor: Müzik yarışmasında jürilik ve en son “Kardeşim Benim” filminde oyunculuk yapan şarkıcının adı nedir?" diye sordu. Hadi bugün Magazin konsepti ile saat 12.30'da yayınlanacak ve tüm soruları bilen takipçilerine 6.000 TL değerindeki para ödülünü bölüştürecek. 3 Ocak Hadi ipucu cevabı: MURAT BOZ Hadi joker kodu yayınlanmamıştır. Murat Boz 7 Mart 1980'de Zonguldak'ın Ereğli ilçesinde doğdu. Boz,Ayşe Nedret ve Cafer Boz çiftinin Ali adındaki ilk çocuğundan sonra ikinci çocuğu olarak dünyaya geldi. İlk ve orta öğrenimini doğduğu yer olan Zonguldak'ın Karadeniz Ereğli ilçesinde tamamladıktan sonra İstanbul'a yerleşti. Boz, 1995 yılında girdiği yetenek sınavlarını kazanarak İstanbul Anadolu Güzel Sanatlar Lisesi'ne başladı ve burada 4 yıl yatılı okudu. 1999 senesinde Bilgi Üniversitesi Caz Vokal Bölümü'nü burslu olarak kazandı ve 2003 senesinde İstanbul Teknik Üniversitesi Türk Müziği Devlet Konservatuarı Temel Bilimler Bölümü'nde eğitimine devam etti. Boz, 2000'li yılların başında vokalistlikten para kazanmaya başladı ve ilk olarak Emel Müftüoğlu'nun vokalisti olarak çalıştı. Daha sonra Burcu Güneş, Demet Sağıroğlu, Grup Hepsi, Hande Yener, Nazan Öncel, Nil Karaibrahimgil, Nilüfer ve Tarkan dahil olmak üzere birçok şarkıcıya konserleri ile stüdyo albümü kayıtlarında vokalist olarak eşlik etti. Bu şarkıcılardan en fazla Tarkan ile çalıştı; Tarkan'ın altı yıl vokalistliğini yaptı. 2004 yılında, Nil Karaibrahimgil'in Nil FM (2004) albümünde yer alan "Bronzlaşmak" şarkısının klibinde rol aldı. Bir sonraki yıl Grup Hepsi'nin Bir (2005) albümündeki "Yalan" şarkısında gruba eşlik etti. Boz, solo kariyerine 2006 yılında çıkardığı "Aşkı Bulamam Ben" single'ı ile adım attı. Bir sonraki yıl ilk stüdyo albümü Maximum'u satışa sundu ve farklı müzik ödülleri kazandı. Ardından 2007 yılının başında ilk stüdyo albümü Maximum'u yayınladı. Aynı yıl Kral TV Video Müzik Ödülleri'nden, Altın Kelebek Ödülleri'nden ve İstanbul FM Altın Ödülleri'nden "En İyi Çıkış Yapan Erkek Sanatçı" dalında ödüller aldı. 2008 yılında ilk EP çalışması olan "Uçurum"'u yayınladı. Bir yıl sonra ikinci stüdyo albümü olan Şans'ı yayınladı. Albümdeki "Para Yok", "Özledim", "Her Şeyi Yak", "Sallana Sallana", "Gümbür Gümbür" ve "Buralardan Giderim" şarkılarını kliplendirdi, "İki Medeni İnsan" şarkısının klip versiyonunda Soner Sarıkabadayı ile düet yaptı. Mart 2010'da ikinci single çalışması olan "Hayat Sana Güzel"'i yayınladı. Ardından 2007 yılının başında ilk stüdyo albümü Maximum'u yayınladı. Aynı yıl Kral TV Video Müzik Ödülleri'nden, Altın Kelebek Ödülleri'nden ve İstanbul FM Altın Ödülleri'nden "En İyi Çıkış Yapan Erkek Sanatçı" dalında ödüller aldı. 2008 yılında ilk EP çalışması olan "Uçurum"'u yayınladı. Bir yıl sonra ikinci stüdyo albümü olan Şans'ı yayınladı. Albümdeki "Para Yok", "Özledim", "Her Şeyi Yak", "Sallana Sallana", "Gümbür Gümbür" ve "Buralardan Giderim" şarkılarını kliplendirdi, "İki Medeni İnsan" şarkısının klip versiyonunda Soner Sarıkabadayı ile düet yaptı. Mart 2010'da ikinci single çalışması olan "Hayat Sana Güzel"'i yayınladı. Mayıs 2011'de üçüncü stüdyo albümü Aşklarım Büyük Benden'i yayımladı. Albümdeki "Geri Dönüş Olsa" ve "Kalamam Arkadaş" şarkıları Türkiye'de bir numaraya yerleşti. Şarkıcı, 2013 yılında "Vazgeçmem" single'ını tanıttı. Kasım 2014'te, Büşra Pekin ile başrollerini paylaştığı Hadi İnşallah vizyona girdi. Piyano, keman, davul ve ney çalabilen Murat Boz, müzikal kariyerinin yanı sıra çeşitli firmaların reklam yüzüdür ve bu firmaların reklam filminde rol almıştır. O Ses Türkiye programının 2011-14 yılları arasında yayınlanan ilk üç sezonunun dört jüri üyesinden biridir ve ilk sezonun kazanan jüri üyesidir. Ödülleri arasında üç Altın Kelebek Ödülü ve iki Kral Müzik Ödülü bulunmaktadır.
İkinci ''Ergenekon'' davasının tutuklu sanıklarından Prof. Dr. Mehmet Haberal'ın avukatı Dilek Helvacı, Silivri'deki duruşma salonunun bulunduğu binanın önünde açıklama yaptı. Helvacı, müvekkilinin ihtisası dışında kalması nedeniyle 2002 yılında Ecevit'in tedavisi sürecinde yer almadığını söyledi. Helvacı, Ecevit'in tedavisinin Prof. Dr. Turgut Zileli başkanlığındaki ekip tarafından yürütüldüğünü ifade ederek, bu tedaviyle ilgili tüm evrakların o tarihte Başkent Üniversitesi Rektörü sıfatıyla Prof. Dr. Haberal tarafından dönemin Başbakanlık Müsteşarı Ahmet Şağar, Rahşan Ecevit ve Bülent Ecevit'e sunulmak üzere o tarihteki koruma müdürü Recai Birgün'e tutanakla teslim edildiğini anlattı. Bu evrakların 8 yıldan bu yana devletin ve Rahşan Ecevit'in elinde olduğunu belirten Helvacı, Ecevit'in de o dönemde tedavisiyle ilgili spekülasyonları yalanladığını, Ecevit'in tedavi süreciyle ilgili müvekkiline yöneltilen asılsız isnatların, Prof. Dr. Haberal ile 2003 yılından beri aralarında husumet bulunan ve bu nedenle tanıklığa engel hali olan Birgün'ün somut hiçbir delile dayanmayan gerçek dışı iddialarına dayandığını savundu. Helvacı, mahkemenin 12 Şubat günkü duruşmada Ecevit'in tedavisiyle ilgili tüm hastane evraklarının istenmesi yönündeki ara kararı üzerine, salt yargılamaya yardımcı olmak amacıyla, Başkent Üniversitesi Hastanesi'ne başvuruda bulunduklarını, ilgili tüm evrakları kapalı zarf içerisinde mühürlü olarak mahkemeye sunulmak üzere elden teslim aldıklarını söyledi. Evrakları aynı şekilde mahkemeye sunacaklarını ifade eden Helvacı, açıklamanın ardından duruşma salonuna girdi.
Türkiye İstatistik Kurumu (TÜİK), "Sinema ve Tiyatro İstatistikleri 2015"i yayımladı. Buna göre, Türkiye genelinde sinema salonu sayısı 2015 yılında, 2014 yılına göre yüzde 8,6 artarak 2 bin 356 oldu. Bu dönemde sinema salonlarındaki koltuk sayısı yüzde 7,7 artarak seyirci kapasitesi 297 bin 610'a ulaştı. Sinema seyirci sayısı söz konusu dönemde yüzde 3,2 artarak 57 milyon 148 bin 11 kişiyi buldu. Yerli film seyirci sayısı yüzde 2,2 artarak 31 milyon 661 bin 600 kişi olurken, yabancı film seyirci sayısı yüzde 4,5 artarak 25 milyon 486 bin 411 kişiye çıktı. Aynı dönemde gösterilen film sayısı yüzde 18,4 artarak 49 bin 151'e yükseldi. Gösterilen yerli film sayısı ise yüzde 26,4 artarak 21 bin 494 olurken, yabancı film sayısı yüzde 12,8 artarak 27 bin 657 olarak gerçekleşti. Sinema salonu bulunan il sayısı 2015 yılında 74 olarak kaydedildi. Sinema salonu bulunmayan iller Ardahan, Bayburt, Gümüşhane, Hakkari, Iğdır, Sinop ve Şırnak olarak kayıtlara geçti. Tiyatro salon sayısı 2014-2015 sezonunda, 2013-2014 sezonuna göre yüzde 17,7 artarken, tiyatro salonu koltuk sayısı yüzde 2,9 azaldı. Buna göre, 2014-2015 sezonunda tiyatro salon sayısı 719 olurken, tiyatro salonu koltuk sayısı 258 bin 932'i buldu. Sezonlar itibarıyla karşılaştırıldığında 2014-2015 sezonunda, 2013-2014 sezonuna göre tiyatro salonlarında oynanan eser sayısı yüzde 2,8 artarak 6 bin 825'e ulaştı. Tiyatro salonlarında oynanan yerli/telif eser sayısı geçen sezona göre yüzde 3,4 artarken, oynanan yabancı/çeviri eser sayısı yüzde 0,6 azaldı.
Uçak ve karayoluyla yapılacak sevkiyatlar geçici olarak durduruldu. Kriz nedeniyle İstanbul'daki Çiçek Fuarı'na davetli Rus basını ve sektör temsilcileri de programlarını iptal etti. 1 milyar dolarlık çiçek ithalatı yapan Rusya, uçak düşürme krizi nedeniyle gümrük kapılarında Türkiye'den gelen ürünlere yönelik ambargo uyguluyor. Kesme çiçek ihracatçıları dün Rusya'ya giden 6 TIR geri çevrildi. Bugün aynı sayıdaki TIR yola çıkarılmadı. Uçak sevkiyatları da geçici olarak durduruldu. Gümrüklerden gelen haberler üzerine TIR'ları yoldan çevirdiklerini belirten Süs Bitkileri ve Mamülleri İhracatçıları Birliği Başkanı Osman Bağdatlıoğlu, "Kesinlikle bekletileceği söyleniyor. Dün giden 6 TIR geri döndürüldü. Gönderimleri de durdurduk. Uçak sevkiyatlarını da geçici olarak durdurduk. Resmi olarak herhangi bir engelleme görülmese de gayriresmi engeller gözüküyor. Tabi bu durum kısa ve orta vadede sektöre çok büyük darbe vuracaktır. Çünkü en büyük partnerimizden biri Avrupa'dan sonra Rusya. Zaten Ukrayna'daki karışıklıktan dolayı o bölgede düşen ihracatımız, o bölgenin de eklenmesiyle büyük darbe yiyecek" dedi. Çiçeği barış ve sevginin sembolü olarak gördüklerini belirten Bağdatlıoğlu, "Bu dönem içinde Rusya ile aramızdaki etkileşimde de barış ve sevginin unsuru olarak görülmesini istiyoruz. Çünkü biz önemli bir ticaretin yanında Rusya'yla kardeşlik, dostluk anlamında önemli yol katettik. Bu kardeşlik duygularının devam etmesi için gerilimin bir an önce sonlandırılması gerekiyor. Her iki ülkenin yetkililerinin daha sağduyulu hareket etmesini bekliyoruz" dedi. Rusya'ya 10 milyon doların üzerinde kesme çiçek ihracatı yapıldığını belirten Osman Bağdatlıoğlu, "En çok kesme çiçek satışı yapılan üçüncü ülke Rusya. Yıllık 100 milyon dolar ve 400 milyon dal ihracat yaptığımız sektörümüzde 25 bin kişi istihdam ediliyor. Dünyanın en çok çiçek tüketen ve ithalatını yapan ikinci ülke. 1 milyar doların üzerinde ithalatı var. Bu pazarda Türk çiçek sektörü büyük gelişme evresinde, bu olaylar nedeniyle durgunluk paniği var. Tabi ki ülke istikrarı ve politikalar çok önemli, verilen kararlara saygılıyız ama bazı durumlar var ki ekonomik dengelerin düşünülmesi de gerekiyor. Böyle devam etmesi halinde birçok şirketin kapanmasına, üretim alanlarının daralmasına ve binlerce kişinin işsiz kalmasına yol açabilecek bir sorun" diye konuştu. İstanbul'da CNR Fuar Merkezi'nde düzenlenen Çiçekçilik Fuarı'na İhracatçılar Birliği olarak destek verdiklerini belirten Osman Bağdatlıoğlu, fuara uluslararası basın kuruluşlarının da davet edildiğini, bu olaylar nedeniyle Rus basınından iptaller olduğunu söyledi. Bağdatlıoğlu, Rusya'dan gelecek sektör temsilcilerinden de yine iptaller yaşandığını dile getirdi. Bağdatlıoğlu, fuar alanında bile yaşanan bu krizin ana gündemi oluşturduğunu ve sektör temsilcilerinde büyük paniğe yol açtığını söyledi.
Başkanı  , 'nin başkenti 'da gerçekleştirilen terör saldırısının ardından sosyal medya hesabı üzerinden yaptığı açıklamalarda, "Akıllı olmazsak her şey daha beter olacak. Siyasi doğruluğu bir tarafa bırakıp halkımızın güvenliğine bakmalıyız" ifadelerini kullandı. Başkan Trump, Londra'daki saldırıda 7 kişinin hayatını kaybetmesi ve 48 kişinin ise yaralanmasına rağmen Londra Belediye Başkanı  'ın "Alarma geçmeye gerek yok" şeklindeki sözlerini eleştirdi.
Dünyaca ünlü müzisyen ve aktör  ,   turnesindeyken kaldığı otelin banyosunda ayağı kayıp düştü. Başından yaralanan 66 yaşındaki yıldız,   Hastanesi'ne kaldırıldı. Başına dikiş atılan İngiliz sanatçının alnından da ameliyat olması gerekebileceği belirtildi. Bilinci açık olan Collins, hayranlarına konser programını bir süreliğine ertelediğini duyurdu. Phil Collins'in resmi Facebook sayfasından menajeri şu açıklamayı yaptı: "Phill, geçirdiği operasyon yüzünden şu anda yürümekte güçlük çekiyor. Kaldığı otelde banyoya gittiği sırada ayağı kaydı ve odada bulunan sandalyeye düşmesi sonucunda başından yaralandı. Acilen hastaneye götürülüp tedavi altına alındı. Şu anda durumu iyiye gidiyor. Phill konserlerini iptal ettiği için özür diliyor ve sevgilerini yolluyor."
Rahip   kriziyle ivmelenen Türk Lirası'ndaki değer kaybının ardından enflasyonun yaklaşık 7 yılın en yüksek rakamını görmesiyle birlikte doğalgaz, elektrik ve bazı gıdalarda arka arkaya zamlar gelmeye başladı. Cumhurbaşkanı ve hükümet kanadından enflasyona ilişkin, "dış güçlerin oyunu" açıklamları geldi. Ancak patatesle başlayan marketlerdeki fiyat artışları domatesin kilosununun pazarda da 10 lirayı bulmasıyla vatandaşı zorlamaya başladı. Duruma tepkisini ile getirmek isteyen Mesut adlı bir işçi, "Haydi diyelim yağa, salçaya hükümeti devirmek isteyen güçler zam yapıyor. Peki elektriğe kim zam yapıyor?" diye sordu.  adlı bir işçinin mektubu şöyle:  Adım Mesut. Uyduruk bir işyerinde biraz tecrübe edinip bir balast üretici işyerine girdim. İki-üç yıl derken devlet teşvik vermiş buraya ve Isparta’da bir fabrika daha kurduruyorlar. Biz hevesliyiz, işyerimiz güçleniyor. Aylıklar aksamaya başladı, 1 hafta-10 gün her aydan. Böyle müdür bizi ikna ediyor. Dananın kuyruğu kopacak az kaldı derken 6 aylık ücretimiz içeride birikti. Altı yıllık tazminat almak mümkün değil. Mahkemeye verdim. Davayı kazandım, kağıt üzerinde. Çünkü mahkemenin sonuçlanması 3 yıl sürdü ve işyeri makineleri sattı, sakladı. Binayı başkasının üzerine yaptı. Evet AKP’yi sevmiyorum. Denetim yok, takip yok, sadece gösteriş. Sadece bu değil mağduriyetim. Saymakla bitmez. Şimdi gelelim bugüne. Bizde kriz yok, güçlüyüz. Güçlü Türkiye, güçlü parti. Bu ülke güçleniyorsa neden fakir daha fakir? İşçi neden daha ucuz? Her şey iki katına çıktı, bizim ücretler sabit. Haydi diyelim yağa, salçaya hükümeti devirmek isteyen güçler zam yapıyor. Elektriğe yüzde 100 zammı kim yapıyor? Hep mağdurları oynamayın, güçlüyseniz gücünüzü kullanın. (Hak arayanlara değil ha!) Ben dert anlatırken bazı AKP’ye oy veren arkadaşlar, “Nankörlük etme. Bir de yapılanlara bak” diyor. Ben de diyorum ki, “On beş senedir satıp bitiremediği dev fabrikaları, kurumları kim yaptı?” cevap yok. Bu arada kriz zengini zengin ederken, bir taraftan da işçiyi de zam istemesinler diye sindiriyor. Köprü yapılmış hem ücretli hem de arabam yok. Hatta devletin değil. Tünel ücretli devletin değil. Otoyol zaten vardı da yine de ücretli. Pendik’te 30’u aşkın spor kompleksi var, israftan başka bir şey değil. Evet yeniliklere karşıyım anlaşılan. Devlet sadece gelirimden yani emeğimin karşılığından yarısı kadar gelir vergisi alıyor. Karşılığında ne veriyor? Hava. Mümkün olsa ondan da vergi alır. Hizmet veriyor sonuçta. Bazı gerçekleri anlatmak zor. AKP giderse kıyamet kopmaz. Atatürk öldü kıyamet kopmadı. Kuzuya kurdu yedirmiyorsunuz, kurda kuzuyu yediriyorsunuz.
Zafer Caddesi'ndeki Gökbulut İşhanı içindeki bir optikçi dükkanına gelen Bekir T, silahla içeridekilere ateş etti.  Saldırıda işyeri sahibi 36 yaşındaki Murat Kaynatır ile işyerinde bulunan Emrah Koçak yaralandı.  Koçak, saldırıdan kaçarak kendini bir inşaat alanına attı.  Özel bir tıp merkezine kaldırılan yaralılardan Murat Kaynatır, müdahaleye rağmen kurtarılamazken ilk müdahalesi yapılan Emrah Koçak ise Yüksek İhtisas Hastanesine sevk edildi.  Kaçmaya çalışan Bekir T. ise devriye görevi yapan polis ekiplerince yakalandı.
Kardiyoloji Uzmanı Prof. Dr. Ergün Seyfeli, diyabeti olan kişilerde kalp damar hastalığına yakalanma riskinin erkeklerde 3, kadınlarda ise 4 kat daha fazla olduğunu söyledi. Prof. Dr. Ergün Seyfeli, diyabetin kalp damar hastalıklarının daha sık ve erken yaşlarda görülmesine yol açtığını söyledi. Prof.Dr. Seyfeli, bu nedenle diyabetiklerin kalp damar hastalığı açısından dikkatli olmalarının, şikayetleri olmasa da periyodik olarak kalp muayenesinden geçmelerinin önem taşıdığını söyledi. Riskli yaş gruplarının erkeklerde 45, kadınlarda 55 olduğunu anlatan Prof. Dr. Seyfeli, kolesterolün diyabet ve kalp hastalıklarına etkisi hakkında bilgi verdi.  "Yapılan bazı çalışmalar 30-35 yaşlarında kalp krizi geçiren, kalbi zayıflayan hasta sayısının da ciddi boyutlara ulaştığını ortaya koyuyor. Vücut için gerekli olan kolesterolün yüksek seviyede bulunması kalp damar hastalığına yol açtığından, özellikle diyabetik, hipertansiyon veya kalp damar hastalığı olan, sigara içen ve kilolu kişilerde kolesterol düzeyinin düşürülmesi konusunda ısrarcı olunması önem taşıyor. Kolesterol düzeyi normal olsa bile diyabeti veya hipertansiyonu olan, sigara içen kişilerde kalp damar hastalığı riski daha yüksek oluyor." Prof. Dr. Seyfeli ayrıca, kandaki şeker düzeyinin yüksekliğinin, damar içindeki 'endotel' denilen koruyucu tabakayı bozarak, damarın yapısını etkilediğini ve kireçlenmesini arttırdığını kaydederek şöyle konuştu: "Damar duvarındaki kireçlenme damar sertleşmesine yol açıyor. Hem büyük hem de küçük damarlarda oluşabilen damar sertliği de kalp krizi ve kalp yetmezliğine neden olabiliyor. Kalp-damar sorunu nedeniyle doktora başvuran diyabet hastaları öncelikle fiziki muayeneden geçiriliyor. EKG ve EKO ile kalp gücü kontrol ediliyor. Kişide tansiyon yüksekliği varsa, kalp hastalığı riski daha da yükseliyor. Yapılan tetkiklerle kalpte bölgesel olarak kasılma bozukluğu ya da genişleme olup olmadığı kontrol ediliyor. Şüpheli durumlarda yapılan stres testiyle kalbin kanlanma düzeyi incelenerek, gerekli görülmesi halinde koroner anjiyografi yapılarak kalp damar hastalığı olup olmadığı inceleniyor. Diyabette ve buna bağlı gelişen kalp hastalıklarında artışın temel nedeninin toplumun hareketsiz bir yaşama alışmasından kaynaklanmaktadır." Diyabet hastalarına önerilerde bulunan Prof. Dr. Seyfeli, yaşam tarzı ve beslenme alışkanlıklarını değiştirerek, kandaki şeker düzeyinin kontrol altına alınmasını önerirken, şunları ekledi: "Kilo almanın önüne geçmek ve hipertansiyonla mücadele etmek için, günde en az yarım saat tempolu yürüyüş yapın. Kesinlikle sigara içmeyin. Kalp hastalığı tanısı konan diyabetli kişilerin tedavisinde ilk adım yaşam tarzında değişiklik oluyor. Kandaki şeker düzeyinin kontrol altına alınması için egzersiz ile fazla kiloların atılması, tansiyonun normal değerlere çekilmesi gerekiyor. Yeterli olmadığı takdirde tedaviye ilaç takviye ediliyor. Gerekli durumlarda bazı kişilerin kalp damarlarına balon ya da stent tedavisi uygulanabiliyor. Ancak diyabetiklerde karşılaşılan tablo genellikle by-pass ameliyatını gerektirdiğinden, kişiler genellikle cerrahi yöntemlerle tedavi ediliyor." DHA
AK Parti’nin milletvekili aday listesi belli oldu. İşte AK Parti’nin adayları: (AD-SOYAD, ÖĞRENİM DURUMU, MESLEĞİ) NECDET ÜNÜVAR YÜKSEK DOKTOR FATMA GÜLDEMET SARI YÜKSEK MİMAR SADULLAH KISACIK YÜKSEK MÜHENDİS TALİP KÜÇÜKCAN YÜKSEK ÖĞRETİM ÜYESİ MEHMET ŞÜKRÜ ERDİNÇ YÜKSEK AVUKAT ESRA YALVAÇ YÜKSEK DOKTOR MEHMET CAN YÜKSEK AVUKAT MUSTAFA ÇALIŞKAN YÜKSEK ECZACI ASUMAN TEKİN YÜKSEK MİMAR KASIM PAMUK YÜKSEK MALİ MÜŞAVİR MEHMET FARUK BOZKURT YÜKSEK ÖĞRETMEN RAMAZAN DEMİR YÜKSEK YÖNETİCİ - ÖZEL SEKTÖR MEHMET AY YÜKSEK AVUKAT HASAN BERZAN TOPRAK YÜKSEK AVUKAT AHMET AYDIN YÜKSEK AVUKAT ADNAN BOYNUKARA YÜKSEK MÜHENDİS İBRAHİM HALİL FIRAT YÜKSEK AVUKAT SALİH FIRAT YÜKSEK DOKTOR İCLAL YALÇIN TUTUŞ YÜKSEK ECZACI HALİL ÜRÜN YÜKSEK AVUKAT ALİ ÖZKAYA YÜKSEK AVUKAT REMZİYE SIVACI YÜKSEK DOKTOR AKİF ÖZKALDI YÜKSEK MÜHENDİS FATİH BEDER YÜKSEK AVUKAT ABDULLAH ATALAY YÜKSEK MÜHENDİS YILMAZ ENSAROĞLU YÜKSEK İLAHİYATÇI HALİL ÖZYOLCU YÜKSEK AVUKAT ALİ KONYAR ORTA YÖNETİCİ - ÖZEL SEKTÖR İLKNUR İNCEÖZ YÜKSEK AVUKAT NEVZAT PALTA YÜKSEK MÜHENDİS HÜSEYİN HÜYÜK YÜKSEK AVUKAT MEHMET NACİ BOSTANCI YÜKSEK ÖĞRETİM ÜYESİ SAİT YÜCE YÜKSEK İLAHİYATÇI HASAN ALİ CESUR YÜKSEK MÜHENDİS YALÇIN AKDOĞAN YÜKSEK SİYASET BİLİMCİ AHMET GÜNDOĞDU YÜKSEK EĞİTMEN ALİ İHSAN ARSLAN YÜKSEK YÖNETİCİ - ÖZEL SEKTÖR JÜLİDE SARIEROĞLU YÜKSEK EKONOMİST MURAT ALPARSLAN YÜKSEK AVUKAT ERTAN AYDIN YÜKSEK MÜŞAVİR TÜLAY SELAMOĞLU YÜKSEK MİMAR FATİH ŞAHİN YÜKSEK AVUKAT MEHMET EMİN ZARARSIZ YÜKSEK MÜŞAVİR HASAN ALBAYRAK YÜKSEK MÜŞAVİR ERCAN KINACI YÜKSEK AVUKAT BARIŞ AYDIN YÜKSEK YÖNETİCİ - ÖZEL SEKTÖR MURAT KÖSE YÜKSEK MÜHENDİS HASAN KARAGÖZ YÜKSEK YÖNETİCİ - ÖZEL SEKTÖR HATİCE DEMİRTAŞ YÜKSEK AVUKAT HAYDAR ŞAHİN YÜKSEK AVUKAT FATMA COŞAR KARACAN YÜKSEK AVUKAT MEHMET ALİ CANLI YÜKSEK AVUKAT EMRULLAH İŞLER YÜKSEK ÖĞRETİM ÜYESİ AHMET İYİMAYA YÜKSEK AVUKAT LÜTFİYE SELVA ÇAM YÜKSEK MÜHENDİS VEDAT BİLGİN YÜKSEK ÖĞRETİM ÜYESİ AYDIN ÜNAL YÜKSEK GAZETECİ / YAZAR AYHAN YILMAZ ORTA SERBEST/ÖZEL MAHMUT SAMİ MALLI YÜKSEK MÜHENDİS NEVZAT CEYLAN YÜKSEK YÖNETİCİ - ÖZEL SEKTÖR AHMET BABA YÜKSEK MALİ MÜŞAVİR NURİ ELİBOL YÜKSEK GAZETECİ / YAZAR ADEM CEYLAN YÜKSEK YÖNETİCİ - KAMU SELİM CERRAH YÜKSEK YÖNETİCİ - ÖZEL SEKTÖR BÜLENT YAĞMUR YÜKSEK AVUKAT NESLİHAN CENK YÜKSEK MÜHENDİS LÜTFİ ELVAN YÜKSEK EKONOMİST MUSTAFA KÖSE YÜKSEK AVUKAT HÜSEYİN SAMANİ YÜKSEK MÜHENDİS GÖKCEN ÖZDOĞAN ENÇ YÜKSEK HALKLA İLİŞKİLER UZMANI SENA NUR ÇELİK YÜKSEK AVUKAT İBRAHİM AYDIN YÜKSEK MÜHENDİS ATAY USLU YÜKSEK YÖNETİCİ - KAMU İBRAHİM TÜRKİŞ YÜKSEK MALİ MÜŞAVİR NEVİN KORKMAZ ZOR YÜKSEK AVUKAT HAKKI BEŞKAZALI YÜKSEK AVUKAT ERCAN MEKTEPLİOĞLU YÜKSEK SERBEST/ÖZEL İZZET YILMAZ YÜKSEK DİŞ HEKİMİ MURTAZA TAMYÜREK ORTA YÖNETİCİ - KAMU MUSTAFA AKDENİZ YÜKSEK VETERİNER HEKİMİ ORHAN ATALAY YÜKSEK ÖĞRETİM ÜYESİ YUNUS BAYDAR YÜKSEK VETERİNER HEKİMİ İSRAFİL KIŞLA YÜKSEK YÖNETİCİ - ÖZEL SEKTÖR VEDAT KİBAR YÜKSEK MALİ MÜŞAVİR MEHMET SADIK ATAY YÜKSEK MÜHENDİS ABDURRAHMAN ÖZ YÜKSEK AVUKAT ZEYNEP ARMAĞAN USLU YÜKSEK ÖĞRETİM ÜYESİ MUSTAFA SAVAŞ YÜKSEK YÖNETİCİ - ÖZEL SEKTÖR METİN YAVUZ ORTA YÖNETİCİ - ÖZEL SEKTÖR ERSİN ESENLİK YÜKSEK MÜHENDİS CENGİZ ALTINTAŞ YÜKSEK ÖĞRETMEN MAHMUT POYRAZLI YÜKSEK AVUKAT SEMA KIRCI YÜKSEK DANIŞMAN ALİ AYDINLIOĞLU YÜKSEK ÖĞRETMEN AYŞE KARDAŞ YÜKSEK S. BİLİMCİ KASIM BOSTAN YÜKSEK MEMUR MEHMET BAYYİĞİT YÜKSEK ÖĞR ÜYESİ HİLAL DEMİRÖZER YÜKSEK SERBEST MUSTAFA CANBEY YÜKSEK GAZETECİ  YILMAZ TUNÇ YÜKSEK AVUKAT MUSTAFA YELKENCİ YÜKSEK YÖNETİCİ  ZİVER ÖZDEMİR YÜKSEK MÜHENDİS MEHMET EMİN EKMEN YÜKSEK AVUKAT MURAT GÜNEŞTEKİN YÜKSEK MÜHENDİS ADİLE GÜRBÜZ YÜKSEK AVUKAT NACİ AĞBAL YÜKSEK YÖNETİCİ - KAMU BÜNYAMİN ÖZBEK YÜKSEK MÜHENDİS HALİL ELDEMİR YÜKSEK MÜHENDİS RAMAZAN KURTULMUŞ ORTA EMEKLİ ŞEBNEM KOCAKELÇİ YÜKSEK YÖNETİCİ - ÖZEL SEKTÖR ENVER FEHMİOĞLU YÜKSEK ÖĞRETMEN FEYZİ BERDİBEK ORTA SERBEST/ÖZEL VEDAT DEMİRÖZ YÜKSEK MALİ MÜŞAVİR EDİP SAFTER GAYDALI YÜKSEK EKONOMİST FATİH KADİRİOĞLU YÜKSEK MÜHENDİS ALİ ERCOŞKUN YÜKSEK YÖNETİCİ - ÖZEL SEKTÖR FEHMİ KÜPÇÜ YÜKSEK AVUKAT MEHMET EMİN GÜZ YÜKSEK AVUKAT REŞAT PETEK YÜKSEK AVUKAT İBRAHİM EKİCİ YÜKSEK SERBEST/ÖZEL KAMİL ÖZCAN ORTA SERBEST/ÖZEL MEHMET MÜEZZİNOĞLU YÜKSEK DOKTOR EMİNE YAVUZ GÖZGEÇ YÜKSEK AVUKAT CEMALETTİN KANİ TORUN YÜKSEK DOKTOR HÜSEYİN ŞAHİN YÜKSEK YÖNETİCİ - ÖZEL SEKTÖR İSMET SU YÜKSEK AVUKAT HAKAN ÇAVUŞOĞLU YÜKSEK AVUKAT ÖNDER MATLI YÜKSEK SERBEST/ÖZEL ZEKERİYA BİRKAN YÜKSEK AVUKAT BENNUR KARABURUN YÜKSEK SERBEST/ÖZEL GÜRSEL DÖNMEZ YÜKSEK MEMUR YÜKSEL YENİ YÜKSEK YÖNETİCİ - KAMU NİHAT NASIR YÜKSEK GAZETECİ / YAZAR HARUN AKIN YÜKSEK YÖNETİCİ - ÖZEL SEKTÖR AHMET KILIÇ YÜKSEK DANIŞMAN OSMAN MESTEN YÜKSEK AVUKAT HALİDE SERPİL ŞAHİN YÜKSEK ECZACI CEMİLE YİĞİT YÜKSEK YÖNETİCİ - ÖZEL SEKTÖR SALİH BAŞPARMAK YÜKSEK EĞİTMEN BÜLENT TURAN YÜKSEK AVUKAT İSMAİL KAŞDEMİR YÜKSEK AVUKAT JÜLİDE İSKENDEROĞLU YÜKSEK TEKNİKER SEBAHATTİN GÜNER YÜKSEK AVUKAT MUHAMMET EMİN AKBAŞOĞLU YÜKSEK AVUKAT HÜSEYİN FİLİZ YÜKSEK YÖNETİCİ SALİM USLU ORTA YÖNETİCİ CAHİT BAĞCI YÜKSEK SOSYOLOG LÜTFİYE İLKSEN CERİTOĞLU KURT YÜKSEK ECZACI AHMET SAMİ CEYLAN YÜKSEK MÜHENDİS NİHAT ZEYBEKCİ YÜKSEK İŞADAMI MEHMET YÜKSEL YÜKSEK İŞADAMI BİLAL UÇAR YÜKSEK AVUKAT NURCAN DALBUDAK YÜKSEK YÖNETİCİ  OSMAN YÜCELİŞ YÜKSEK MÜHENDİS EMİN OKKAYA YÜKSEK VETERİNER  PERAL ULUKÖY YÜKSEK ECZACI CEVDET YILMAZ YÜKSEK BÜROKRAT MEHMET SELİM ENSARİOĞLU ORTA ÇİFTÇİ SEYYİT HAŞIM HAŞİMİ ORTA EMEKLİ OYA ERONAT YÜKSEK MÜHENDİS FAZIL HÜSNÜ ERDEM YÜKSEK ÖĞR.ÜYESİ ABDURRAHMAN KURT YÜKSEK MÜHENDİS ALİ İHSAN MERDANOĞLU ORTA ÇİFTÇİ MUSTAFA ELGÖRMÜŞ YÜKSEK İKTİSATÇI NETİCE ARSLAN ORTA ÖĞRETMEN ALAATTİN PARLAK �� YÜKSEK SANATÇI ABBAS BARIŞ YÜKSEK YÖNETİCİ FARUK ÖZLÜ YÜKSEK MÜHENDİS FEVAİ ARSLAN ORTA İŞADAMI AYŞE KEŞİR YÜKSEK MÜŞAVİR ŞEMSETTİN EMİR  FATMA AKSAL YÜKSEK EKONOMİST MUSTAFA OKUR İLK SERBEST/ÖZEL ŞUAY ALPAY YÜKSEK AVUKAT METİN BULUT YÜKSEK YÖNETİCİ - ÖZEL SEKTÖR SERPİL BULUT YÜKSEK ÖĞRETİM ÜYESİ ÖMER SERDAR YÜKSEK AVUKAT TALHA EROL DURMAZ YÜKSEK DOKTOR SERKAN BAYRAM YÜKSEK AVUKAT EFKAN ALA YÜKSEK MÜLKİ İDARE AMİRİ ADNAN YILMAZ YÜKSEK BÜROKRAT ZEHRA TAŞKESENLİOĞLU YÜKSEK EKONOMİST İBRAHİM AYDEMİR YÜKSEK MALİ MÜŞAVİR ABDURRAHİM FIRAT YÜKSEK AVUKAT ZAFER TARİKDAROĞLU YÜKSEK EĞİTMEN NABİ AVCI YÜKSEK ÖĞRETİM ÜYESİ SALİH KOCA YÜKSEK MÜHENDİS EMİNE NUR GÜNAY YÜKSEK EKONOMİST MUSTAFA KEMAL BİÇERLİ YÜKSEK ÖĞRETİM GÖREVLİSİ YETKİN TETİK ORTA SERBEST/ÖZEL ALİ DEMİREL YÜKSEK SERBEST/ÖZEL MEHMET ŞİMŞEK YÜKSEK EKONOMİST ABDULHAMİT GÜL YÜKSEK AVUKAT ŞAMİL TAYYAR YÜKSEK GAZETECİ / YAZAR CANAN CANDEMİR ÇELİK YÜKSEK AVUKAT ABDULLAH NEJAT KOÇER YÜKSEK YÖNETİCİ - ÖZEL SEKTÖR MEHMET ERDOĞAN YÜKSEK YÖNETİCİ - ÖZEL SEKTÖR SERPİL KAVRAK YÜKSEK AVUKAT ALİ ŞAHİN YÜKSEK ULS. İLİŞKİLER UZMANI FİKRET MURAT TURAL YÜKSEK ÖĞRETMEN YUSUF ERDEM GÜZELBEY YÜKSEK MİMAR MEHMET MENDERES KARADUMAN YÜKSEK SERBEST/ÖZEL MUHAMMED HAKAN TANRIÖVER YÜKSEK MEMUR TURHAN ALÇELİK YÜKSEK DOKTOR ADEM TATLI YÜKSEK VETERİNER HEKİMİ MEHMET GELDİ YÜKSEK MÜHENDİS HATİCE KOCAOĞLU YÜKSEK ECZACI KEMALETTİN AYDIN YÜKSEK ÖĞRETİM ÜYESİ FERAMUZ ÜSTÜN YÜKSEK MALİ MÜŞAVİR OSMAN KIZILBAN YÜKSEK SERBEST/ÖZEL RÜSTEM ZEYDAN YÜKSEK DOKTOR MEHMET ERTUŞ ORTA YÖNETİCİ - ÖZEL SEKTÖR ADEM YEŞİLDAL YÜKSEK AVUKAT ORHAN KARASAYAR YÜKSEK MÜHENDİS MEHMET ÖNTÜRK YÜKSEK İŞADAMI MEHMET ALĞAN ORTA SERBEST/ÖZEL HACI BAYRAM TÜRKOĞLU YÜKSEK İKTİSATÇI TÜLİN DURGUN YETİM YÜKSEK DOKTOR İBRAHİM NACİ YAPAR YÜKSEK MÜHENDİS MEHMET HACIOĞLU YÜKSEK ÇİFTÇİ CANAN KAHRAMAN YÜKSEK MÜHENDİS AHMET DEMİRTAŞ YÜKSEK MÜHENDİS FERDİ TURAN ORTA YÖNETİCİ - ÖZEL SEKTÖR CENGİZ ŞEYRAN YÜKSEK DANIŞMAN SÜREYYA SADİ BİLGİÇ YÜKSEK EKONOMİST RECEP ÖZEL YÜKSEK AVUKAT İSMAİL ÖZDEMİR YÜKSEK BÜROKRAT AYŞE USTA ORTA İŞKADINI İDRİS GÜLLÜCE YÜKSEK MÜHENDİS MİHRİMAH BELMA SATIR YÜKSEK AVUKAT EROL KAYA YÜKSEK SERBEST/ÖZEL AHMET BERAT ÇONKAR YÜKSEK YÖNETİCİ - ÖZEL  OSMAN CAN YÜKSEK ÖĞRETİM ÜYESİ BERAT ALBAYRAK YÜKSEK ÖĞRETİM ÜYESİ İSMET UÇMA YÜKSEK GAZETECİ / YAZAR METİN KÜLÜNK YÜKSEK MÜHENDİS RAVZA KAVAKCI KAN YÜKSEK ÖĞRETİM GÖREVLİSİ ERKAN KANDEMİR YÜKSEK MÜHENDİS ALEV DEDEGİL YÜKSEK YÖNETİCİ - ÖZEL SEKTÖR MEHMET ALİ PULCU YÜKSEK DİŞ HEKİMİ HASAN SERT YÜKSEK MÜHENDİS HÜSEYİN YAYMAN YÜKSEK GAZETECİ / YAZAR OSMAN BOYRAZ YÜKSEK MÜHENDİS FAİK IŞIK YÜKSEK AVUKAT HULUSİ ŞENTÜRK YÜKSEK MÜHENDİS ŞEYMA DÖĞÜCÜ YÜKSEK AVUKAT BİLAL TOPÇU YÜKSEK MUHASEBECİ RABİA İLHAN YÜKSEK AVUKAT FATMA VARANK YÜKSEK MİMAR ADEM SEFER YÜKSEK MÜHENDİS HURŞİT YILDIRIM YÜKSEK AVUKAT FAHRİ YASİN ŞENER YÜKSEK İKTİSATÇI PINAR KANDEMİR HACIBEKTAŞOĞLU YÜKSEK AVUKAT AYŞE KARTAL YÜKSEK MUHASEBECİ MUSTAFA DEMİRAL YÜKSEK AVUKAT MUSTAFA ÖZMEN YÜKSEK YÖNETİCİ - ÖZEL SEKTÖR ESMA ERSİN YÜKSEK SERBEST/ÖZEL ALİM ERDEMİR YÜKSEK YÖNETİCİ - KAMU COŞKUN KOÇ YÜKSEK ECZACI VOLKAN BOZKIR YÜKSEK DİPLOMAT AYŞE NUR BAHÇEKAPILI YÜKSEK AVUKAT EKREM ERDEM YÜKSEK SERBEST/ÖZEL AZİZ BABUŞCU YÜKSEK MALİ MÜŞAVİR DURMUŞ ALİ SARIKAYA YÜKSEK MÜŞAVİR ETHEM TOLGA  YÜKSEK ÖĞRETİM ÜYESİ ŞİRİN ÜNAL YÜKSEK ORDU MENSUBU FATMA BENLİ YÜKSEK AVUKAT HÜSEYİN BÜRGE YÜKSEK ÖĞRETMEN SEVİM SAVAŞER YÜKSEK ÖĞRETİM ÜYESİ HAYDAR ALİ YILDIZ YÜKSEK AVUKAT MARKAR ESEYAN YÜKSEK GAZETECİ / YAZAR OKTAY SARAL YÜKSEK MÜHENDİS AHMET HALDUN ERTÜRK YÜKSEK DOKTOR AHMET BAHA ÖĞÜTKEN YÜKSEK MALİ MÜŞAVİR AHMET HAMDİ ÇAMLI YÜKSEK GAZETECİ / YAZAR HÜSEYİN HÜSNÜ KILIÇ YÜKSEK GAZETECİ / YAZAR İBRAHİM SOLMAZ YÜKSEK YÖNETİCİ - ÖZEL SEKTÖR BEDRİ BAŞ ORTA SERBEST/ÖZEL İSMAİL ERGÜNEŞ YÜKSEK AVUKAT MEHMET ER YÜKSEK SERBEST/ÖZEL PERİHAN TOĞAY YÜKSEK SERBEST/ÖZEL MUHARREM BALTACI YÜKSEK SERBEST/ÖZEL REŞİDE YÜKSEL YÜKSEK DOKTOR MAHMUT DOĞAN YÜKSEK ÖĞRETİM ÜYESİ SÜLEYMAN ENES KILIÇ YÜKSEK MÜHENDİS MUSTAFA ŞENTOP YÜKSEK ÖĞRETİM ÜYESİ ÖZLEM ZENGİN YÜKSEK AVUKAT FEYZULLAH KIYIKLIK YÜKSEK AVUKAT MEHMET MUŞ YÜKSEK EKONOMİST MEHMET DOĞAN KUBAT YÜKSEK AVUKAT TÜLAY KAYNARCA YÜKSEK GAZETECİ / YAZAR ABDURRAHİM BOYNUKALIN YÜKSEK ÖĞRETİM GÖREVLİSİ HARUN KARACA ORTA MUHASEBECİ UĞUR IŞILAK ORTA SANATÇI MUSTAFA YENEROĞLU YÜKSEK AVUKAT MUSTAFA AFŞIN YAZICIOĞLU YÜKSEK MÜHENDİS MEHMET METİNER YÜKSEK GAZETECİ / YAZAR HALİS DALKILIÇ YÜKSEK İKTİSATÇI MAHMUT ÖVÜR YÜKSEK GAZETECİ / YAZAR YILDIZ SEFERİNOĞLU YÜKSEK AVUKAT FATMA BETÜL SAYAN KAYA YÜKSEK MÜHENDİS TÜLİN MAZLUMOĞLU KESTANE YÜKSEK DİŞ HEKİMİ MEHMET BAYKAN YÜKSEK AVUKAT RESUL KURT YÜKSEK ÖĞRETİM GÖREVLİSİ BETÜL BİRER ORTA SERBEST/ÖZEL ABDULLAH BAŞCI YÜKSEK YÖNETİCİ - ÖZEL SEKTÖR ZEYNEP İŞCEN ÇEVİKER YÜKSEK SAĞLIK GÖREVLİSİ CELAL BABAYİĞİT YÜKSEK AVUKAT HAKAN BAHADIR YÜKSEK ÖĞRETİM ÜYESİ HATİCE KÜBRA ÖZTÜRK YÜKSEK GAZETECİ / YAZAR YEŞİL AYTULUM TURUT ORTA SERBEST/ÖZEL YASİN ZÜLBAHAROĞLU YÜKSEK SERBEST/ÖZEL ABDULLAH SADIKSOY YÜKSEK YÖNETİCİ - ÖZEL SEKTÖR ARİF KALMAZ ORTA YÖNETİCİ - ÖZEL SEKTÖR FATMA NUR YAVUZ YÜKSEK SERBEST/ÖZEL FEVZİ DURMUŞ YÜKSEK YÖNETİCİ - ÖZEL SEKTÖR VEYSEL EROĞLU YÜKSEK ÖĞRETİM ÜYESİ FATMA SENİHA NÜKHET HOTAR YÜKSEK ÖĞRETİM ÜYESİ CEMİL ŞEBOY YÜKSEK MİMAR HÜSEYİN KOCABIYIK YÜKSEK GAZETECİ / YAZAR OZAN CEYHUN ORTA SERBEST/ÖZEL NECİP NASIR YÜKSEK MÜHENDİS CEMAL BEKLE YÜKSEK SOSYOLOG MAHMUT ATİLLA KAYA YÜKSEK AVUKAT BEDİHA TÜRKYILMAZ YÜKSEK DOKTOR TALİP UZUN YÜKSEK MEMUR KAZIM ERTEN YÜKSEK MEMUR ÖMER SERTBAŞ YÜKSEK MÜHENDİS GÜRBÜZ AKBULUT YÜKSEK YÖNETİCİ - KAMU MUSTAFA İBRAHİM TURHAN YÜKSEK YÖNETİCİ - ÖZEL SEKTÖR NESRİN ULEMA YÜKSEK ECZACI HAMZA DAĞ YÜKSEK AVUKAT KEREM ALİ SÜREKLİ YÜKSEK AVUKAT DURMUŞ BOZTUĞ YÜKSEK ÖĞRETİM ÜYESİ MEHMET BAYINDIR YÜKSEK DOKTOR SAVCI SAYAN YÜKSEK EKONOMİST NEŞE GÜRÇAY YÜKSEK SERBEST/ÖZEL TANSU KAYA YÜKSEK MÜHENDİS BİLAL KIRKPINAR YÜKSEK YÖNETİCİ - ÖZEL SEKTÖR ESRA ALADAĞ YÜKSEK DİŞ HEKİMİ ALİ HADİM ORTA ÇİFTÇİ MÜJDE ÇELİK ORTA SERBEST/ÖZEL MAHİR ÜNAL YÜKSEK BÜROKRAT NURSEL REYHANLIOĞLU YÜKSEK ECZACI VEYSİ KAYNAK YÜKSEK AVUKAT SEVDE BAYAZIT KAÇAR YÜKSEK İŞKADINI MEHMET UĞUR DİLİPAK YÜKSEK MÜHENDİS MEHMET İLKER ÇİTİL YÜKSEK DOKTOR TÜRK İSLAM KARAKOÇ YÜKSEK AVUKAT İMRAN KILIÇ YÜKSEK İLAHİYATÇI OSMAN KAHVECİ YÜKSEK MÜHENDİS SEDAT NAMAL ORTA YÖNETİCİ RECEP KONUK YÜKSEK ÖĞRETMEN RECEP ŞEKER YÜKSEK DOKTOR MEHMET UÇUM YÜKSEK AVUKAT YUSUF SELAHATTİN BEYRİBEY YÜKSEK DOKTOR ENSAR ERDOĞDU YÜKSEK AVUKAT MUSTAFA GÖKHAN GÜLŞEN YÜKSEK ECZACI METİN ÇELİK YÜKSEK AVUKAT ZAFER NALBANTOĞLU YÜKSEK MÜHENDİS MEHMET ÖZHASEKİ  YÜKSEK AVUKAT AHMET DOĞAN YÜKSEK ÖĞR.ÜYESİ YAŞAR KARAYEL YÜKSEK MÜŞAVİR KEMAL TEKDEN YÜKSEK DOKTOR HAVVA TALAY ÇALIŞ YÜKSEK DOKTOR HALİL ERGEN YÜKSEK MEMUR İSMAİL TAMER YÜKSEK DOKTOR AVŞAR ASLAN YÜKSEK YÖNETİCİ AYDIN KALKAN YÜKSEK ÖĞRETMEN OĞUZ KAĞAN KÖKSAL YÜKSEK M.İ.AMİRİ RAMAZAN CAN YÜKSEK AVUKAT ABDULLAH ÖZTÜRK YÜKSEK SERBEST HAMDİ IRMAK YÜKSEK YÖNETİCİ  VOLKAN GÖÇ YÜKSEK MÜHENDİS AYTAÇ AKSOY YÜKSEK MÜHENDİS SALİH ÇETİNKAYA YÜKSEK AVUKAT HACI TURAN YÜKSEK YÖNETİCİ  REŞİT POLAT YÜKSEK ECZACI AHMET SALİH DAL ORTA YÖNETİCİ  FİKRİ IŞIK YÜKSEK ÖĞRETMEN RADİYE SEZER KATIRCIOĞLU YÜKSEK YÖNETİCİ ZEKİ AYGÜN YÜKSEK MÜHENDİS İLYAS ŞEKER YÜKSEK MÜHENDİS MEHMET AKİF YILMAZ YÜKSEK ÖĞRETMEN CEMALETTİN KAFLI YÜKSEK AVUKAT SAMİ ÇAKIR YÜKSEK SERBEST AYŞE MÜGE OLŞEN YÜKSEK ECZACI HALİT ÇOKAN YÜKSEK AVUKAT YALÇIN COŞTUR YÜKSEK M.MÜŞAVİR YAHYA COŞKUN YÜKSEK GAZETECİ  AHMET DAVUTOĞLU YÜKSEK ÖĞR.ÜYESİ MUSTAFA BALOĞLU YÜKSEK DOKTOR HÜSNÜYE ERDOĞAN YÜKSEK DOKTOR ZİYA ALTUNYALDIZ YÜKSEK MÜSTEŞAR MUHAMMET UĞUR KALELİ ORTA YÖNETİCİ LEYLA ŞAHİN USTA YÜKSEK DOKTOR MEHMET BABAOĞLU YÜKSEK ÖĞR.ÜYESİ ABDULLAH AĞRALI YÜKSEK DOKTOR HALİL ETYEMEZ YÜKSEK EĞİTMEN RÜVEYDE GÜLSEREN IŞIK YÜKSEK PİSİKOLOG HACI AHMET ÖZDEMİR YÜKSEK ÖĞR.ÜYESİ ÖMER ÜNAL YÜKSEK YÖNETİCİ MUSTAFA KAYA YÜKSEK MEMUR ÖMER FARUK KANIK YÜKSEK MÜHENDİS MUSTAFA ŞÜKRÜ NAZLI YÜKSEK MÜHENDİS VURAL KAVUNCU YÜKSEK ÖĞR.ÜYESİ İSHAK GAZEL YÜKSEK AVUKAT AHMET TAN YÜKSEK M.MÜŞAVİR ÖZNUR ÇALIK YÜKSEK ECZACI TAHA ÖZHAN YÜKSEK MÜŞAVİR MUSTAFA ŞAHİN YÜKSEK EĞİTMEN NURETTİN YAŞAR YÜKSEK YÖNETİCİ  BÜLENT TÜFENKCİ YÜKSEK AVUKAT BAYRAM TAŞKIN YÜKSEK AVUKAT RECAİ BERBER YÜKSEK M.MÜŞAVİR UĞUR AYDEMİR YÜKSEK M.MÜŞAVİR SELÇUK ÖZDAĞ YÜKSEK ÖĞR.ÜYESİ MURAT BAYBATUR YÜKSEK SERBEST ŞULE TUNALI YÜKSEK YÖNETİCİ İSMAİL BİLEN YÜKSEK AVUKAT MUSA YILMAZ YÜKSEK YÖNETİCİ GÜZİDE İÇEN KASAP YÜKSEK MİMAR BİLAL TEMEL YÜKSEK AVUKAT ORHAN MİROĞLU YÜKSEK ÖĞRETMEN GÖNÜL BEKİN ŞAHKULUBEY YÜKSEK ECZACI MEHMET VEJDİ KAHRAMAN ORTA YÖNETİCİ ABDULLAH ERİN YÜKSEK YÖNETİCİ CENGİZ DEMİRKAYA YÜKSEK EĞİTMEN MEHMET EMİN DENİZ YÜKSEK SERBEST MUSTAFA MUHAMMET GÜLTAK YÜKSEK ECZACI YILMAZ TEZCAN YÜKSEK DOKTOR MUHSİN KIZILKAYA YÜKSEK GAZETECİ  ZEYNEP GÜL YILMAZ YÜKSEK AVUKAT İBRAHİM GÜL �� YÜKSEK SERBEST ARİF YILDIRIM YÜKSEK YÖNETİCİ MEHMET EMİN KAPLAN YÜKSEK AVUKAT PINAR NAR YÜKSEK AVUKAT CEMAL BALKAYA YÜKSEK SERBEST ABDULLAH KUZ YÜKSEK ÖĞRETMEN MEHMET TAŞKIRAN YÜKSEK M.MÜŞAVİR HASAN ÖZYER YÜKSEK SERBEST HASAN KÖKTEN YÜKSEK MÜHENDİS ELVAN GÖÇER YÜKSEK YÖNETİCİ  MEHMET YAVUZ DEMİR YÜKSEK YÖNETİCİ  MUHİTTİN KAYABAŞ YÜKSEK MÜHENDİS ÖZBEN YELDA EROL GÖKCAN YÜKSEK YÖNETİCİ  MEHMET EMİN ŞİMŞEK YÜKSEK MÜHENDİS ABDULSELAM ER YÜKSEK EĞİTMEN HALİS SALTIK ORTA YÖNETİCİ  MUSTAFA AÇIKGÖZ YÜKSEK ECZACI MURAT GÖKTÜRK YÜKSEK AVUKAT EBUBEKİR GİZLİGİDER YÜKSEK AVUKAT ALPASLAN KAVAKLIOĞLU YÜKSEK M.İ.AMİRİ ERDOĞAN ÖZEGEN ORTA YÖNETİCİ  YAŞAR ATAÇ YÜKSEK YÖNETİCİ  NUMAN KURTULMUŞ YÜKSEK ÖĞR.ÜYESİ OKTAY ÇANAK YÜKSEK AVUKAT İHSAN ŞENER YÜKSEK YÖNETİCİ AYŞE NİLGÜN TOMAKİN YÜKSEK AVUKAT ŞAKİR ÇOBAN ORTA YÖNETİCİ  SUAT ÖNAL YÜKSEK MÜHENDİS MÜCAHİT DURMUŞOĞLU YÜKSEK YÖNETİCİ  MEHMET SARI YÜKSEK EMEKLİ EMİR HASAN ARSLANTAŞ YÜKSEK AVUKAT HASAN KARAL YÜKSEK İLAHİYATÇI HİKMET AYAR YÜKSEK M.MÜŞAVİR OSMAN AŞKIN BAK YÜKSEK MÜHENDİS AYŞENUR İSLAM YÜKSEK ÖGR.ÜYESİ MUSTAFA İSEN YÜKSEK ÖĞR.ÜYESİ ALİ İHSAN YAVUZ YÜKSEK AVUKAT RECEP UNCUOĞLU YÜKSEK MÜHENDİS ALİ İNCİ YÜKSEK ÖĞRETMEN RECEP HACIEYÜPOĞLU YÜKSEK AVUKAT BİLGEHAN DOĞRU YÜKSEK DOKTOR AKİF ÇAĞATAY KILIÇ YÜKSEK SYS.BİLİMCİ AHMET DEMİRCAN YÜKSEK DOKTOR FUAT KÖKTAŞ ORTA YÖNETİCİ  ÇİĞDEM KARAASLAN YÜKSEK MİMAR HASAN BASRİ KURT YÜKSEK YÖNETİCİ  KAMURAN ÖZDEN YÜKSEK MÜSTEŞAR YILMAZ HOCAOĞLU YÜKSEK AVUKAT HÜSEYİN AVNİ ÇATAL YÜKSEK MÜHENDİS ADEM TUNCER YÜKSEK YÖNETİCİ YASİN AKTAY YÜKSEK ÖĞR.ÜYESİ HAŞİM TAŞKIRAN YÜKSEK YÖNETİCİ ALİ İLBAŞ YÜKSEK YÖNETİCİ  CENGİZ TOKMAK YÜKSEK YÖNETİCİ  NAZIM MAVİŞ YÜKSEK SERBEST İSMET YILMAZ YÜKSEK AVUKAT HİLMİ BİLGİN YÜKSEK AVUKAT SELİM DURSUN YÜKSEK MÜHENDİS ADEM YILDIRIM YÜKSEK AVUKAT YALÇIN ÖZDEMİR YÜKSEK SERBEST  NUREDDİN NEBATİ YÜKSEK YÖNETİCİ MEHMET KASIM GÜLPINAR YÜKSEK ÇİFTÇİ SEYİT EYYÜPOĞLU ORTA ÇİFTÇİ MAZHAR BAĞLI YÜKSEK SOSYOLOG HALİL ÖZCAN YÜKSEK ÖĞR.ÜYESİ HAMİDE SÜRÜCÜ YÜKSEK MÜHENDİS AHMET EŞREF FAKIBABA YÜKSEK DOKTOR MEHMET AKYÜREK ORTA YÖNETİCİ  MAHMUT KAÇAR YÜKSEK MÜHENDİS YUSUF EĞİLMEZ YÜKSEK AVUKAT YILDIZ KONAL SÜSLÜ YÜKSEK PİSİKOLOG ABDULLAH YEŞİL YÜKSEK M.MÜŞAVİR ARSLAN TATAR ORTA YÖNETİCİ  ADNAN ŞIK �� ORTA SERBEST LEZGİN ADIYAMAN ORTA YÖNETİCİ RİZGİN BİRLİK ORTA YÖNETİCİ MUSTAFA YEL YÜKSEK M.İ.AMİRİ AYŞE DOĞAN YÜKSEK DİŞ HEKİMİ METİN AKGÜN ORTA YÖNETİCİ  EYÜP KANAR YÜKSEK SERBEST HAKAN SUNAL YÜKSEK DOKTOR AHMET ÜZGÜN YÜKSEK ÖĞRETMEN COŞKUN ÇAKIR YÜKSEK ÖĞR.ÜYESİ CELİL GÖÇER YÜKSEK DOKTOR FATMA GAYE GÜLER YÜKSEK SERBEST FATİH AKGÜN YÜKSEK AVUKAT MUSTAFA ARSLAN YÜKSEK AVUKAT SÜLEYMAN SOYLU YÜKSEK SERBEST MUHAMMET BALTA YÜKSEK MÜHENDİS AYŞE SULA KÖSEOĞLU YÜKSEK AVUKAT ADNAN GÜNNAR YÜKSEK DİŞ HEKİMİ NİHAT TOSUN YÜKSEK DOKTOR SALİH CORA YÜKSEK AVUKAT MEHMET TUNÇ YÜKSEK MÜHENDİS ALİ ULVİ SEYREK YÜKSEK AVUKAT MEHMET ALTAY YÜKSEK AVUKAT EYÜP GÖKHAN ÖZEKİN YÜKSEK MİMAR HÜSEYİN KESKİN YÜKSEK YÖNETİCİ BURHAN KAYATÜRK YÜKSEK MÜHENDİS ÖMER ÇAHA YÜKSEK ÖĞR.ÜYESİ NAHİDE HAKAN YÜKSEK AVUKAT FARUK ALPASLAN YÜKSEK YÖNETİCİ HAMDULLAH ŞEVLİ YÜKSEK ÖĞR.ÜYESİ ÖZGE BURAK DEGER YÜKSEK EĞİTMEN YAKUP ALADAĞ YÜKSEK ÖĞRETMEN NİZAMETTİN AĞAR YÜKSEK MÜŞAVİR FİKRİ DEMİREL YÜKSEK ÖĞRETMEN MEHMET DEMİRHAN ORTA SERBEST ABDULKADİR AKGÜL YÜKSEK SERBEST ERTUĞRUL SOYSAL YÜKSEK DOKTOR YUSUF BAŞER YÜKSEK AVUKAT İSKENDER MİNAR YÜKSEK AVUKAT HÜSEYİN ÖZBAKIR YÜKSEK SAVCI FARUK ÇATUROĞLU YÜKSEK EKONOMİST ÖZCAN ULUPINAR YÜKSEK SERBEST EMİNE ÇİFT YÜKSEK YÖNETİCİ  AKIN KAYMAK YÜKSEK EKONOMİST
Dün oynanan Kayserispor maçı sonrası 7 arkadaşı ile bindiği özel bir minibüsün yaptığı kaza sonrası hayatını kaybeden Josef Sural için Türkiye Futbol Federasyonu (TFF), maçlarda saygı duruşu yapılacağını açıkladı. TFF’den konu hakkında şu açıklama yapıldı:  “Aytemiz Alanyaspor Kulübü futbolcusu Josef Sural'ın vefatı sebebiyle, 29 Nisan-6 Mayıs 2019 tarihleri arasında oynanacak olan tüm profesyonel lig müsabakaları öncesinde saygı duruşu yapılacak.”
Kars'ın Kağızman ilçesinde, alıkoydukları 9 yaşındaki  i tecavüz edip öldürdükleri gerekçesiyle tutuklanan 3 kişi, güvenlik gerekçesiyle Diyarbakır'daki bir cezaevine nakledildi. Kağızman ilçesine bağlı Paslı köyünde 16 Eylül'de kaybolduktan 7 gün sonra cesedinin üzeri taşlarla örtülü bulunan Sedanur Güzel'in öldürülmesine ilişkin Kars Cezaevi'nde tutuklu bulunan Ertan B, Himmet U, ve Ahmet B'nin güvenlik gerekçesiyle başka bir cezaevine nakledilmesi kararlaştırıldı. Söz konusu tutuklular jandarma ekiplerince Diyarbakır T Tipi Cezaevi'ne gönderildi. Kars'ın Kağızman ilçesi Paslı Köyü'nde 16 Eylül'de yabani meyve toplamaya çıkan ve bir daha geri dönmeyen 9 yaşındaki Sedanur Güzel'in cesedi, köyün bir kilometre uzağında üzeri taşlarla örtülü halde bulunmuş, olaya ilişkin küçük kızın komşusu E.B.'nin de aralarında bulunduğu 3 kişi tutuklanmıştı.
Milli Eğitim Bakan Yardımcısı Mustafa Safran, öğretmen eğitiminin, Milli Eğitim Bakanlığı (MEB), Yükseköğretim Kurulu (YÖK) ve eğitim fakülteleri ile birlikte yapılandırılacağını söyledi. Yükseköğretim Kurulu'ndan yapılan açıklamaya göre, YÖK tarafından Hacettepe Üniversitesi Eğitim Fakültesinin ev sahipliğinde, 22-23 Eylül'de "Eğitim Bilimleri ve Öğretmen Yetiştirme Alanında Lisansüstü Eğitim Çalıştayı" düzenlendi. Çalıştayın açılışında Hacettepe Üniversitesi Rektörü Prof. Dr. Haluk Özen, YÖK Yürütme Kurulu Üyesi Prof. Dr. Mehmet Şişman ve Milli Eğitim Bakan Yardımcısı Prof. Dr. Mustafa Safran konuşma yaptı. Çalıştaya, 41 eğitim bilimleri fakültesinden 189 öğretim üyesi ile 29 eğitim bilimleri enstitüsünün yöneticileri ve Milli Eğitim Bakanlığından ilgili uzmanlar katıldı. Hacettepe Üniversitesi Rektörü Prof. Dr. Haluk Özen, eğitim ve öğretmenlik gibi iki önemli bir konuda yapılan toplantıya ev sahipliği yapmaktan duyduğu memnuniyeti ifade etti. Milli Eğitim Bakanlığı Bakan Yardımcısı Prof. Dr. Mustafa Safran, MEB ve eğitim fakültelerinin öğretmenlerin mesleki gelişimiyle ilgili çalışmaları birlikte yürüteceklerini bildirdi. Eğitim fakültelerinin bu konudaki desteğini önemsediklerini belirten Safran, "Öğretmen eğitimleri, MEB, YÖK ve eğitim fakülteleri ile birlikte yapılandırılacak. Kısa zaman içinde YÖK ile bir toplantı gerçekleştireceğiz. Bu konuda Milli Eğitim Bakanlığının projelerini YÖK yetkililerine anlatacağız. Milli Eğitim Bakanı Prof. Dr. Ziya Selçuk, YÖK Başkanı Prof. Dr. Yekta Saraç ile yaptığımız ön görüşmede konuya ilişkin aldığımız prensip kararını bir protokole bağlayacağız. Öğretmen eğitimlerine ilişkin çalışmalarda bu protokol doğrultusunda hareket edilecek" bilgisini paylaştı. YÖK Yürütme Kurulu Üyesi Prof. Dr. Mehmet Şişman da öncelikle YÖK'ün öğretmen yetiştirme alanında yaptığı düzenlemeleri ve çalıştayın yapılma gerekçelerini anlattı. Eğitim bilimleri ve öğretmen yetiştirme alanıyla ilgili olarak fakülte, program, lisans ve lisansüstü öğrenci, öğretim elemanı, toplantı ve kongre, dergi, makale ve bildiri, tez, kitap sayıları hakkında güncel verileri aktaran Şişman, bu zamana kadar yükseköğretim alanındaki genişleme ve büyümeyi yatay büyüme olarak nitelendirdi. Şişman, bundan sonraki hedeflerinin, dikey yani nitelik ve kalite yönünden de geliştirme olacağını vurguladı. Mehmet Şişman, "Cumhurbaşkanımız Sayın Recep Tayyip Erdoğan, 2017-2018 Akademik Yılı açılış törenindeki konuşmasında öğretmen yetiştirme konusuna ve öğretmen niteliğinin geliştirilmesine vurgu yaptı. Bu konunun masaya yatırılması ve etkin bir eylem planı ortaya konulması şart." ifadelerini kullandı. Bu konuda YÖK'te yapılan çalıştay ve panelleri aktaran Şişman, bugüne kadar eğitim bilimcilerden konuyla ilgili kendisini heyecanlandıran fikir ve proje gelmemesinden duyduğu rahatsızlığı dile getirdi. Milli Eğitim Bakanı Ziya Selçuk ve ekibinin iş başına gelmesiyle ülkede olumlu bir hava oluştuğunu ve herkesin beklentilerinin çok yükseldiğini aktaran Şişman, bu olumlu havayı devam ettirebilmek ve eğitim sistemi adına yararlı işler yapmak için herkesin kafa yorması ve taşın altına eline koyması gerektiğini vurguladı. Şişman, öğretmen adaylarının yetiştirilmesi ve çalışan öğretmenlerin mesleki gelişimi konusunda eğitim fakültelerinin Bakanlık ile iş birliği halinde üzerine düşen sorumluluğu yerine getireceğinden emin olduğuna değindi. Mehmet Şişman, yeni YÖK olarak eğitim fakülteleri ve öğretmen yetiştirme alanında yapılanları anlatırken, "Bölüm ve anabilim dallarını yeniden yapılandırdık. Öğretmenlik lisans programlarını güncelledik. Öğretmenlik alanları için baraj uygulaması getirdik. İkinci öğretim programlarını tedricen kapatmaya başladık. Bazı programlar için puan türünü değiştirdik, kontenjanları azaltmaya başladık" diye konuştu. Yeni öğretmen yetiştirme programlarına ilişkin getirilen yenilikleri aktaran Şişman, fakülteler arasında programlar ve derslerle ilgili olarak haftalık ders saati, ders kredisi ve Avrupa Kredi Transfer Sistemi (AKTS) yönünden olabildiğince standartlaşmaya gidildiğini, çekirdek programlar oluşturulduğunu, seçmeli derslerle ilgili yeni düzenlemeler yapıldığını, öğretmenlik uygulamalarının iki dönem olarak düzenlendiğini anlattı. Öğretmen yetiştirmeyi, hizmet öncesi ve hizmet içinde eğitim olmak üzere iki başlıkta düşünmek gerektiğini belirten Şişman, "MEB'de çalışan bir milyon öğretmenin yüzde 1,43'ü enstitü, yüzde 2,24'ü önlisans, yüzde 87,36'sı lisans, yüzde 9,29'u yüksek lisans, yüzde 0,14'ü doktora mezunu" bilgisini verdi. Açılış konuşmalarından sonra 7 ana tema ve 34 başlık altında oluşturulan oturumlar gerçekleştirildi. İki gün süren çalıştayda ele alınan konular arasında, "Öğretmenlik alanlarında lisansüstü eğitim açma standartları", "Uzaktan eğitime dayalı lisansüstü eğitim programları", "Lisansüstü eğitim-öğretim süreçleri", "Lisansüstü eğitimde kurumlar arası iş birliği ve hareketlilik", "Araştırma, tez, proje konuları ve yazım süreçleri", "Lisansüstü programlarda akreditasyon", "Programlardan mezunların istihdamı" başlıkları yer aldı. Çalıştayın kapanış oturumunda 34 çalışma grubu tarafından ele alınan eğitim bilimleri ve öğretmen yetiştirme alanında sürdürülen lisansüstü eğitimde yaşanan sorunlara ve fırsatlara ilişkin hazırlanan raporlar tartışıldı. Çalıştayla ilgili ayrıntılı rapor, önümüzdeki günlerde paylaşılacak.
ABD Başkanı Trump'a destek düşüyor. Washington Post ve ABC News tarafından yapılan ankete göre Amerikalıların yüzde 59'u Trump'ın politikalarından memnun değil. Trump'a destek verenlerin oranı ise yüzde 37. Bu oran son 70 yılda bir ABD Başkanı'na verilen desteğin en düşüğü. Trump'ın başkanlığının ilk 100 gününe denk gelen nisan ayındaki anketlerde Trump'a destek oranı yüzde 42'ydi. Anketlerde dikkat çeken unsur ise Trump'ın hiçbir şey başaramadığına inananların oranı. Her 100 Amerikalıdan 65'i Trump'ın performansını beğenmediğini sert şekilde dile getiriyor. En çok rahatsızlık yaratan konu başlığı ise Kuzey Kore. Amerikalıların yüzde 51'i Trump'ın Kuzey Kore tehdidini ele alış şekline güvenmiyor. Yine Amerikalıların yarısı Trump'ın Siyahlara karşı, yüzde 55'i de kadınlara karşı önyargılı olduğunu düşünüyor.
İstanbul Esenyurt'ta iki kadın sokak ortasında silahla vurularak yaralandı.  Olay saat 09.00 sıralarında Akçaburgaz Mahallesi 3088 üzerinde meydana geldi. İki kadını takip eden saldırgan ya da saldırganlar sokakta kimsenin olmadığını görünce kadınlara ateş açarak kaçtı.  İhbar üzerine olay yerine çok sayıda polis ve sağlık ekibi sevk edildi. Yaralı kadınlar ambulansla hastaneye kaldırılırken polis ekipleri olay yeri inceleme çalışması başlattı.  Ekipler sokakta bir bıçak ve yol kenarında otların arasında bir pompalı tüfek buldu. Polis olayla ilgili soruşturma başlattı. Polis ekiplerinin incelemesinde yol kenarında otların arasında bir pompalı tüfek bulundu.
Bundesliga'nın 5. haftasında Borussia Dortmund, sahasında Bayer Leverkusen'i 3-0 gibi net bir skorla mağlup etti. Sezona fırtına gibi bir başlangıç yapan Nuri Şahin'in takımı Borussia Dortmund, Leverkusen karşısında da iyi futbolunu devam ettirdi ve zorlanmadan 3 puana uzandı. Dortmund'un gollerini 19'da Hofmann, 58'de Kagawa ve 74'te Aubameyang kaydetti. Ev sahibi ekipte Nuri Şahin forma giymedi, İlkay Gündoğan 90 dakika sahada kaldı. Konuk ekip Leverkusen'de ise milli yıldız Hakan Çalhanoğlu 90 dakika sahada kaldı, Ömer Toprak ise sakatlığı nedeniyle forma giyemedi. Borussia Dortmund bu galibiyetle ligde 5'te 5 yaptı ve puanını 15'e yükseltti. Leverkusen 6 puanda kaldı. Bundesliga'da saat 18:30'da başlayan bir diğer maçta Augsburg, Hannover'i 2-0 mağlup etti.
Türkiye Futbol Federasyonu, değişikliklerine devam ediyor. TFF'nin resmi internet sitesinden yapılan açıklamada sürekli eleştiri alan Türkiye Kupası'nın da statüsü değişti. Türkiye Futbol Federasyonu'nun aldığı karara göre yeni sezonda Türkiye Kupası; tıpkı Şampiyonlar Ligi gibi 32 takımlı 8 grup halinde oynanacak ve gruplarında ilk 2 sırayı alan toplam 16 takım, çapraz olarak eşleşecek.
Bilim adamları, Antarktika kıtasında deniz altı buzul erimesinin olağan koşullardan 5 kat hızlı olduğunu bildirdi. İngiltere'nin Leeds Üniversitesi Kutup Gözlem ve Modelleme Merkezinden bilim adamları, sonuçları "Nature Geoscience" dergisinde yayımlanan araştırmada, Antarktika'da kıyı buzullarının denizin altında okyanus tabanıyla buluştuğu dip çizgisinin olağan koşullardan 5 kat hızlı gerilediğini belirledi. Araştırma için Antarktika'daki 8 büyük kıyı buzuluna ait uydu görüntülerini inceleyen araştırmacılar, yaklaşık 16 bin kilometrelik kıyı şeridindeki deniz altı buzul gerilemesinin haritasını çıkardı. Bilim adamları normalde buzul devirlerini takip eden çağlarda yıllık ortalama 25 metreye kadar gerilemesi normal olan dip çizgisinin incelenen bölgelerin bazılarında 180 metreye kadar gerilediğini tespit etti. Okyanus sıcaklıklarındaki artışın 2010-2016 yılları arasında bin 463 kilometrekarelik deniz altı buzunu erittiği tahmin ediliyor. Bu, yaklaşık Londra şehri büyüklüğündeki bir buzul alanının yok olduğu anlamına geliyor. Araştırmacılar, deniz altı buzullarındaki gerilemenin bu hızda deva etmesi halinde, kıtanın iç kesimlerindeki kara buzullarını da etkileyeceği ve tüm buz tabakasının kırılarak çökmesine yol açabileceği uyarısında bulundu. Bilim adamları, 2017 yılında yayımlanan başka bir çalışmada, Antarktika kıta buzulundaki büyük çaplı bir kırılmanın küresel deniz seviyesini yüzyıl sonu itibarıyla en kötü senaryo olan 3 metreye kadar çıkarabileceğini öne sürmüştü.
Karamollaoğlu, Cumhurbaşkanı ve 27. Dönem Milletvekili Genel Seçimleri'nde oy verme işleminin sona ermesi ve sonuçların açıklanmasının ardından parti genel merkezine gelişinde partililerce karşılandı. Burada konuşan Karamollaoğlu, Cumhurbaşkanı Recep Tayyip Erdoğan'ı ve AK Parti'yi tebrik ederek, demokraside tercihi milletin yaptığını, bu tercihe de saygı duyduklarını belirtti. Konuşmasının ardından partisinin genel merkezindeki makamına çıkan Karamollaoğlu, bir süre sonra genel merkezin önünde bekleyen partililere hitap etti.  Karamollaoğlu, parti teşkilatlarının seçim çalışmaları kapsamında olağanüstü çaba sarf ettiğini dile getirerek, "Hakikaten bugün gördüğümüz neticeden çok daha iyisini beklerdik. Ama demokrasilerde milletin tercihi neyse ona saygı duyulur. Millet böyle bir tercihte bulundu. Biz de bu tercihe saygı göstermek durumundayız." diye konuştu. Seçim sürecinde ülkenin sıkıntılarının nereden kaynaklandığını ve nasıl çözülebileceğini anlattıklarını ifade eden Karamollaoğlu, şunları kaydetti: "Bu ifadelerimiz bugün de geçerli. İktidarda bulunan arkadaşlar eğer bu ifadelere biraz bundan sonra kulak kabartırlar, bunları dikkate alırlarsa hem kendilerinin hem de memleketin faydasına olur diye düşünüyoruz. Burada işimizi bırakıyor değiliz. Bundan sonra çalışmalarımıza inşallah daha büyük gayretle devam edeceğiz. Elbette bugün içinde bulunduğumuz şartlar bu milleti nasıl etkiliyor, neden böyle etkiliyor? Onu da dikkate alarak yeni metotlar geliştirmeye, millete ulaşmaya gayret edeceğiz."
Türk Silahlı Kuvvetleri (TSK), Kuzey Irak'taki PKK hedeflerine dönük hava harekatı gerçekleştirdi. İlk tespitlere göre 8 terörist etkisiz hale getirildi. Genelkurmay Başkanlığı'ndan yapılan açıklamaya göre savaş uçakları Avaşin-Basyan ve Zap bölgelerinden alınan anlık istihbarat sonucu 4 hedefi imha etti. 8 teröristin etkisiz hale getirildiği harekatta terör örgütüne ait, mağara, sığınak ve iki barınma yeri imha edildi.
Cumhurbaşkanlığı Başdanışmanı Prof. Dr. İbrahim Adnan Saraçoğlu, ata tohumlarına devletin sahip çıktığını belirterek, "Önümüzdeki yıllarda bir vatandaş, gerek sebzede gerek meyvede tarım il müdürlüklerine gittiğinde, oradan domatesini, patlıcanını, biberini, salatalığını, kabağını rahatlıkla tedarik edebilecek" dedi. Saraçoğlu, insanların enerjisiz yaşayabileceğini ama tohumsuz asla yaşayamayacağını söyledi. Özellikle ata mirası tohumların gelecek açısından çok önemli olduğunu belirten Saraçoğlu, "Özellikle ata tohumlarımız bizim genetik kaynaklarımızdır. Bu genetik kaynakların çok iyi korunması gerekiyor. Bunlar paha biçilmez değerlerimizdir" diye konuştu. Saraçoğlu, ata tohumlarının, genetik kaynaklarının ve biyolojik çeşitliliğinin korunması gerektiğini vurgulayarak, hayata geçirilen Milli Tarım Projesi ile yerli tohumların koruma altına alınmaya başlandığını ifade etti.Bu kapsamda ata tohumlarının kaynaklarından toplanmaya başlandığını kaydeden Saraçoğlu, şöyle devam etti: "Ata tohumlarımız, bunlar tahıl, sebze, baharat gibi, civardaki köylülerden toplanıyor ve biz bunları çoğaltıyoruz. Devlet buna sahip çıkıyor. Dolayısıyla yıllardır Anadolu'yu arşınlayan yabancılar nice bitkilerimizi, tohumlarımızı götürdüler. Artık buna 'dur' demenin zamanı gelmiştir, bir an önce bunları topluma geri kazandırmak zorundayız. Önümüzdeki yıllarda bir vatandaş, gerek sebzede gerek meyvede tarım il müdürlüklerine gittiğinde, oradan domatesini, patlıcanını, biberini, salatalığını, kabağını rahatlıkla tedarik edebilecek. Tabii tohum deyince buğday, mısır gibi bütün tohumlar olacak." Saraçoğlu, Türkiye'de obezitenin eskiden neredeyse hiç konuşulmadığını ancak doğal olmayan yiyeceklerin artmasıyla hastalığın gündeme geldiğini vurguladı. Doğal yiyecekler biraz fazla tüketilse kilo alma sorununun da yaşanmayacağının altını çizen Saraçoğlu, "Ama doğal olmayan, katkılı gıdalar tüketmeye başlarsanız metabolizma, vücut bunları tanımıyor. Tanımadığı gıdayı da parçalayamıyor ve yağ olarak vücutta biriktiriyor. İşte obezite dediğimiz şey bu. Yani doğruları bilmek lazım. Doğal beslenmek lazım. Millet 'organik tarım' diyor. Demek ki insanları doğal gıdaya yöneltmemiz lazım. Dolayısıyla burada başa dönerek ata tohumlarına yönelmeliyiz" diye konuştu. Prof. Dr. İbrahim Adnan Saraçoğlu, yaz mevsiminin yaklaşması nedeniyle birçok kişinin diyet yapmaya başladığını belirterek, vatandaşları zayıflama çayları konusunda uyardı. Tavsiye edilen ve reklamı yapılan bitki çaylarının zayıflatmadığını vurgulayan Saraçoğlu, "Hep söylüyorlar zayıflamak için 5'li çay, 9'lu çay. Yok öyle bir şey. Uydurmasınlar, yalan söylemesinler, insanları kandırmasınlar. Zayıflamak mı istiyorsun, önce doğal gıdayı bulacaksın, bir de az yemeyi öğreneceksin. Yok öyle bir bitki, onun çayını içerim de zayıflarım diye. Yok öyle bir şey" şeklinde konuştu.
Son olarak benzine 6 kuruşluk indirim geldi. İstanbul'da 95 oktan kurşunsuz benzinin litresi 4 lira 14 kuruştan, 4 lira 8 kuruşa düştü.  Son indirimle birlikte, son 6 ayda benzinin litresi 1 lira 4 kuruş ucuzladı.  2014’ün Temmuz ayında 307 liraya dolan 60 litrelik bir aracın deposu, artık 244 liraya doluyor. Yani araç sahipleri, bir depoda 63 lira daha az para ödüyor.  Öte yandan dünyada da, petrol fiyatlarındaki düşüşle birlikte değerlendirilen yeni gelişmeler yaşanıyor.  Bunlardanbiri, Dünya Bankası’nın, petrol fiyatlarındaki gerilemeye rağmen küresel ekonomik büyüme tahminlerini düşürmesi oldu. Banka, 2015 büyüme beklentisini yüzde 3,4'ten yüzde 3'e, 2016 beklentisini ise yüzde 3 buçuktan yüzde 3,3'e indirdi.  Büyüme tahminlerini aşağı çekilmesine gerekçe olarak Avrupa, Japonya ve bazı gelişen ülkelerdeki ekonomik görünümün hayal kırıklığı yaratması gösterildi. Bankanın başekonomisti Kaushik Basu, küresel ekonominin tek bir motor yani Amerikan ekonomisi tarafından çekildiğini ifade etti.
PKK'nın Suriye uzantısı PYD, 10 gün önce Suriye'nin Türkiye sınırındaki Rasulayn kasabasını ele geçirdiğini duyurmuş ve bayrağını sınırımıza sıfır noktasındaki bir binaya dikmişti. PKK’nın Suriye’deki uzantısı Demokratik Birlik Partisi (PYD) Başkanı Salih Müslim'in, dün İstanbul’a gelerek 2 günlük sır ziyaretler gerçekleştirecek olması merak uyandırırken sınırdan yeni bir haber geldi. PYD'nin Rasulayn kentinde bir binaya diktiği bayrak indirildi. Yerine Suriye Ulusal Kürt Konseyi bayrağı çekildi.
Milyonların "Gel" çağrısına koştuğu büyük Türk düşünürü ve mutasavvıf Mevlana Celaleddin Rumi'nin kabrinin bulunduğu Mevlana Müzesinin ziyaretçi sayısı bu yılın ilk 6 ayında geçen senenin aynı dönemine göre yüzde 32 yükseldi. Türkiye genelinde 2017 yılında 2 milyon 480 bin 433 kişiyle en çok ziyaret edilen müze olan Mevlana Müzesini bu yılın ilk 6 ayında başta İranlı, Çinli, Tayvanlı, Amerikalı ve Güney Koreli olmak üzere çok sayıda turist gezdi.  Yerli ve yabancı turistlerin ilgi gösterdiği Mevlana Müzesi'ni geçen yılın ilk 6 ayında 950 bin kişi ziyaret etti. Bu yılın ilk 6 ayında da ziyaretçi sayısı yüzde 32 artarak 1 milyon 250 bin kişiye ulaştı. İl Kültür ve Turizm Müdürü Abdüssettar Yarar, Mevlana Müzesinin geçen yıl en çok ziyaret edilen müze olduğunu söyledi. Yurt içi ve yurt dışından gelen ziyaretçi sayısının artması için ellerinden geleni yaptıklarını dile getiren Yarar, şöyle devam etti: "Mevlana Müzesini yerli ve yabancı milyonlarca turist ziyaret ediyor. Bu yüzden 2016 yılında 2 milyon 429 bin ve 2017'de ise 2 milyon 480 bin ziyaretçi ile Türkiye'de en çok ziyaretçi ağırlayan müze olduk. Müzemize geçen yılın ilk 6 ayında 950 bin ziyaretçi gelmişti. Bu yıl geçen yılın ilk 6 ayına göre ziyaretçi sayımız yaklaşık yüzde 32 artarak 1 milyon 250 bin kişi oldu. Bu sayının yıl sonunda geçen yıl ağırladığımız ziyaretçi sayısından çok daha fazla olmasını bekliyoruz." Yarar, dünyanın dört bir yanından turistin Mevlana Müzesine akın ettiğini vurgulayarak, şunları kaydetti: "Bu yıl itibarıyla ziyaretçi profilimize baktığımızda Çin ve Kore ön sıralarda yer alıyor. Biz de İl Kültür ve Turizm Müdürlüğü olarak misafirlerimize Hazreti Mevlana'yı kendi dilinden anlatmak adına yazılı ve görsel yayınlarımızı çoğalttık. Özellikle müzemizi ve Hazreti Mevlana'yı Çince anlatan yayınlarımızı çoğaltarak onlara hitap etmeye çalışıyoruz."
Kulüp Lisans ve Mali Fair Play Sistemi kapsamında yapılan değerlendirmeler sonucu eksikliklerini tamamlamaları için ek süreler verilen 7 kulübün ulusal lisans taleplerinin reddedildi ve takımlara puan silme cezası verildi. TFF'den yapılan açıklamada, Kulüp Lisans Kurulu'nun 4 Eylül 2015'te aldığı ve Tahkim Kurulu'nun 14 Ocak 2016'da onadığı kararlar gereğince PTT 1. Lig ekiplerinden Samsunspor ve Denizlispor ile Spor Toto 2. Lig'de mücadele Orduspor, MKE Ankaragücü, Kahramanmaraşspor, Bucaspor ve Tarsus İdmanyurdu'nun mevcut puanlarından 3'er puanın silindiği bildirildi.
Manisa Alaşehir'de yaşayan Özden ailesinin 11 aylık bebeği Zeynep'e, 45 günlükken "Gevşek Bebek Sendromu" olarak da bilinen "SMA hastalığı" teşhisi konuldu. Tedavi için gereken ilacın yurtdışında bulunduğu ve fiyatının yaklaşık 3 milyon lira olduğu ortaya çıktı. İlacın getirilmesi için Sağlık Bakanlığı harekete geçti. AK Parti Manisa Milletvekili Selçuk Özdağ, ilacın Zeynep ve benzer durumdaki başka bebekler için bakanlık tarafından getirileceğini açıkladı. SMA hastalığı, omurilikteki kasların hareketinden sorumlu olan hücrelerin görevini yapmaması olarak tanımlanıyor.
Mecliste uzun süredir görev yapan tecrübeli siyasetçiler parlamentoya veda etti. Bu isimler arasında   Başkanı İsmail Kahraman, eski TBMM başkanları Cemil Çiçek ve Mehmet Ali Şahin, eski Başbakan Ahmet Davutoğlu, CHP'nin Cumhurbaşkanı adayı Muharrem İnce ile eski HDP Eş Genel Başkanı Selahattin Demirtaş da bulunuyor. TBMM Başkanı İsmail Kahraman 27. Dönem Parlamentosunda yer almayacak. 23 yıl önce, 20. Dönem'de İstanbul Milletvekili seçilen Kahraman, 54. Hükümette Kültür Bakanlığı yaptı, 26. Dönem'de TBMM Başkanlığı görevini yürüttü. Meclise veda eden siyasetçiler arasında CHP'nin 24 Haziran seçimlerindeki Cumhurbaşkanı adayı Muharrem İnce de yer alıyor. 16 yıl önce Yalova'dan CHP milletvekili seçilen İnce, 22, 23 ve 24, 25 ve 26 dönemlerde Yalova'dan milletvekili oldu. İnce, 23 ve 24. dönemlerde de CHP Grup Başkanvekili olarak görev yaptı. Meclise veda eden isimlerden birisi de eski başbakanlardan Ahmet Davutoğlu. 24. Dönem'de 2011'de AK Parti Konya Milletvekili olarak parlamentoya giren Ahmet Davutoğlu, 60 ve 61. hükümetlerde Dışişleri Bakanlığı, 62 ve 63. hükümetlerde Başbakanlık görevini üstlendi. Eski TBMM başkanları Cemil Çiçek ile Mehmet Ali Şahin de Meclise veda eden isimler arasında yer alıyor. 31 yıl ile Meclisin en tecrübeli siyasetçilerinden olan Çiçek, 1987 yılında Yozgat Milletvekili olarak Meclise girdi. 20, 21, 22, 23, 24 ve 26. dönemlerde Ankara Milletvekilliği, 46, 47 ve 53. hükümetlerde Devlet Bakanlığı, kısa bir dönem Sağlık Bakanlığı, 58 ve 59. hükümetlerde Adalet Bakanlığı, 60. Hükümet'te Devlet Bakanlığı ve Başbakan Yardımcılığı, 24. Dönemde ise TBMM Başkanlığı yaptı. 23 yıl önce İstanbul Milletvekili olarak parlamentoda görev yapmaya başlayan Mehmet Ali Şahin de İstanbul, Antalya, Karabük Milletvekili seçildi. Şahin, 58 ve 59. hükümetlerde Devlet Bakanı ve Başbakan Yardımcısı, 60. Hükümet'te Adalet Bakanı, 23. Dönemde ise TBMM Başkanı oldu. Başbakan Yardımcısı Mehmet Şimşek, Bilim, Sanayi ve Teknoloji Bakanı Faruk Özlü, Maliye Bakanı Naci Ağbal, Ekonomi Bakanı Nihat Zeybekci ile Avrupa Birliği Bakanı Ömer Çelik de Meclise veda eden önemli siyasetçiler arasında yer alıyor. AK Parti'nin iktidara geldiği 16 yıl önce Ankara milletvekili seçilen Ali Babacan da Meclise veda etti. 58 ve 59. Hükümetlerde Devlet Bakanlığı, 60. Hükümette Dışişleri Bakanlığı ile Devlet Bakanı ve Başbakan Yardımcısı olarak görev yapan Babacan, 61 ve 62. hükümetlerde Başbakan Yardımcılığı görevini üstlendi. İlk olarak 21. Dönem'de Bursa Milletvekili olarak parlamentoya giren eski bakanlardan Faruk Çelik, 22. Dönem'de Ankara milletvekili seçilen eski bakanlardan Beşir Atalay, 23. Dönem'de İstanbul Milletvekili olan eski Sağlık Bakanı Mehmet Müezzinoğlu, 23. Dönem'de Kahramanmaraş Milletvekili seçilen eski Başbakan Yardımcısı Veysi Kaynak da Meclis'e veda etti. AK Parti milletvekilleri Zeyid Aslan, Ayhan Sefer Üstün, Şaban Dişli, Alpaslan Kavaklıoğlu, Selçuk Özdağ, Recai Berber, Fatma Seniha Nükhet Hotar, Nureddin Nebati, Mehmet Metiner, Harun Karaca, Burhan Kuzu, Ayşe Nur Bahçekapılı, Ekrem Erdem, Mustafa Ilıcalı, Necdet Ünüvar, Reşat Petek, Ahmet İyimaya, Haluk İpek de Meclise veda eden siyasetçiler arasında yer aldı. Cezaevinde tutuklu bulunan eski HDP Eş Genel Başkanı Selahattin Demirtaş da Meclise veda etti. İlk olarak 19. Dönem'de 27 yıl önce milletvekili seçilen ve geçen dönem milletvekilliği düşürülen HDP'li Leyla Zana, 21. Dönem'de Adıyaman Milletvekili seçilen HDP'li Dengir Mir Mehmet Fırat yeni dönemde Mecliste olmayacak. 16. Dönem'de Gaziantep Milletvekili olarak Meclise gelen HDP'li Celal Doğan da 41 yıl sonra Meclis'e veda etmiş oldu. CHP Milletvekilleri Gülsün Bilgehan, Aylin Nazlıaka, Mustafa Akaydın, Bihlun Tamaylıgil, Zekeriya Temizel, Musa Çam, Fikri Sağlar 27. Dönem Parlamentosunda olmayacak. MHP'den ise Oktay Vural, Şefkat Çetin, Mehmet Günal, Emin Haluk Ayhan, Atila Kaya, Ekmeleddin İhsanoğlu, Ahmet Kenan Tanrıkulu, Mehmet Erdoğan yeni dönemde Mecliste yer almayacak isimler arasında bulunuyor.
1997 yılında geçirdiği bir trafik kazasında hayatını kaybeden eski Galler Prensesi Lady Diana ve büyük aşkı “Bay Mükemmel” lakaplı doktor Hasnat Khan’ın aşkının anlatıldığı film tepki topladı.  Bugüne kadar Diana ile olan ilişkisi hakkında sessizliğini koruyan Khan, başrolünü Naomi Watts’ın oynadığı filmin fragmanını izledikten sonra filmi izlememeye karar verdiğini açıkladı. 54 yaşındaki kalp doktoru, film yapımcılarının kendisinden bilgi almak istediğini ancak hiçbir zaman onlarla iletişim kurmadığını ifade etti.  Khan, Daily Mail’e verdiği röportajda, Lady Diana ile olan ilişkisine de değindi. Khan, “Diana ile aramızda hiyerarşi yoktu. İlişkimizde ne o prensesti ne de ben doktor” dedi.  Filmin sadece dedikodu ve varsayımlar üzerine yazıldığını iddia eden Khan, filmi kesinlikle izlemeyeceğini ifade etti.
Muğla Adliye Sarayı’nın önünde toplanan, ''Şerzan'a sıkılan kurşun kardeşliğe sıkılmıştır'' yazılı pankartlar ile Şerzan Kurt'un fotoğraflarını taşıyan, aralarında Kurt'un üniversiteden arkadaşlarının da bulunduğu grup, saat 08.00'den itibaren adliye binasının önünde toplanmaya başladı.  BDP Muş Milletvekili Sırrı Sakık, Baskın Oran, Kurt'un annesi Necla ve babası Ömer ile İzmir'de ''dur'' ihtarına uymadığı iddiasıyla açılan uyarı ateşi sonucu ölen Baran Tursun'un babası Mehmet Tursun ve Kurt'un avukatlarının da aralarında bulunduğu grup, davanın Eskişehir'e alındığının açıklanmasının ardından adliye sarayından olayın yaşandığı Recai Güreli Caddesi'ne kadar polis eşliğinde slogan atarak yürüdü.  Şerzan Kurt'un vurulduğu noktada basın açıklaması yapan avukatlardan Arif Ali Cangı, Muğla 1. Ağır Ceza Mahkemesi’nin davanın ilk duruşmasının bugün yapılacağına dair kendilerine davetiye gönderdiğini belirterek, ''Bu sabah Muğla 1. Ağır Ceza Mahkemesi kaleminden bize duruşmayla ilgili olarak mahkemenin dün akşam saatlerinde duruşma yapılmadan evrak üzerinde karar aldığını öğrendik'' dedi.  Mahkemenin davayla ilgili yetkisizlik kararı verdiğini, davanın bundan sonra Eskişehir'de görülmesine ve sanık polis memurunun tutukluluk halinin devamına karar verdiğinin kendilerine iletildiğini ifade eden Cangı, ''Mahkeme bu karara itiraz ederek, yeni duruşma yapılması talebimizi de reddetti'' diye konuştu.  Olayın yaşandığı yerde açıklama yapan Şerzan Kurt'un annesi Necla ve babası Ömer ise 2 bin kilometre yol katederek Muğla'ya geldiklerini kaydederek, ''Mahkemenin ilk duruşmayı yapmaması bizi hayal kırıklığına uğrattı. Eskişehir'e alınan davanın takipçisi olacağız'' dedi.  Milletvekili Sırrı Sakık da davanın Eskişehir'e alınmasına tepki göstererek, ''Adalet ve hukuk olmazsa iç barış olmaz. Adaletin siyasallaştığı bir süreç yaşıyoruz'' diye konuştu.  Konuşmaların ardından grup, üniversite öğrencisi Şerzan Kurt'un vurulduğu yere karanfil bırakarak olaysız dağıldı.  Bu arada, İzmir, Aydın, Denizli ve Burdur'dan takviye olarak istenen çevik kuvvet ekipleri, adliyenin önünde ve kentin farklı noktalarında bekliyor.  Muğla'da üniversite öğrencileri arasındaki kavgada 1 üniversite öğrencisi silahla vurularak ağır yaralanmış, kavganın ardından çıkan olaylarda biri polise ait 2 otomobil, 2 iş yeri ve MHP İl Başkanlığı zarar görmüştü. Kavgada silahla vurularak ağır yaralanan üniversite öğrencisi Şerzan Kurt, Dokuz Eylül Üniversitesi Tıp Fakültesi Hastanesi’nde 24 Mayıs’ta yaşamını yitirmişti.
Olay, öğle saatlerinde İstasyon Caddesi’ndeki bir AVM’nin önünde meydana geldi. Mehmet Kütle ve Fikret Çoban aileleriyle beraber 27 J 3267 otomobille AVM’ye geldi. Çevrede park yeri bulamayan araç sürücüsü Çoban, otomobili   önündeki bir kaldırıma park etmek istedi. Bu sırada alışveriş merkezinde güvenlik görevlisi olarak çalışan Ramazan Kaya ve Cuma Kılıçoğlu, Çoban’a uyarıda bulunarak aracı farklı bir yere park etmesini istedi.   görevlileri ile Çoban ve Kütle arasında başlayan tartışma, büyüyerek kavgaya dönüştü. Kavgada, Çoban yanındaki bıçakla Kaya ve Kılıçoğlu’nu bacaklarından yaralarken, Kütle ise, başına aldığı darbelerle yaralandı. Kavgayı görenlerin haber vermesi ile olay yerine çok sayıda polis ve sağlık ekibi sevk edildi. Sağlık ekipleri Kütle, Kaya ve Kılıçoğlu’nu çevredeki hastanelere götürdü. Acil serviste ilk müdahalesi yapılan yaralıların   durumlarının iyi olduğu belirtildi. Polis, kavgada bıçak kullanan Çoban’ı gözaltına aldı.
Eşinden ayrı yaşayan Z.K adlı kadın, Yıldırım Beyazıt Mahallesi Barış Sokak'taki evinde, kardeşinin internet üzerinden satın aldığı av tüfeğiyle selfie çekmek istedi. İddiaya göre Z.K, silahın bu sırada ateş alması sonucu odada oynayan 2 yaşındaki oğlu Özgür K.'nin yaralanmasına neden oldu. Yakınları tarafından Erciyes Üniversitesi Tıp Fakültesi Hastanesi'ne kaldırılan çocuk, müdahalelere rağmen kurtarılamadı. Olayın ardından Z.K., gözaltına alındı.
Mersin'de Tarsus-Adana-Gaziantep (TAG) Otoyolu'nda tıra arkadan çarpan pikaptaki 5 kişi öldü.    Alınan ilk bilgilere göre, çift kabinli pikap, otoyolun Pozantı-Tarsus istikameti Gülek Boğazı mevkisinde, önünde seyir halindeki demir yüklü TIR'a arkadan çarptı.    Kazada, pikaptaki 5 kişi olay yerinde hayatını kaybetti. Ekipler, araçta sıkışan cesetleri çıkarmak için çalışma başlattı.  Sürücülerin ve ölen kişilerin kimlikleri de belirlenmeye çalışılıyor. Bir kaza haberi de Çorum'dan geldi. Alınan bilgiye göre, Yasin Can'ın (26) kullandığı otomobil, Bayat-Çankırı karayolunun 11. kilometresinde, Mustafa Ceylan'ın (35) kullandığı otomobille çarpıştı. Çarpmanın etkisiyle Ceylan'ın kullandığı otomobilde yangın çıktı. Yangın, olay yerine sevk edilen Bayat Belediyesi İtfaiye Müdürlüğü ekiplerinin müdahalesi sonucu söndürüldü.    Olay yerine gelen sağlık ekipleri, sürücü Ceylan ile beraberindeki Abdulkadir Babademer (34) ve Yavuz Yetiş (84) ile diğer araçtaki Ali Atasoy'un (25) olay yerinde hayatını kaybettiğini belirledi.    Yaralanan diğer sürücü Yasin Can ile yanan araçtan çıkarılan Fatih Satılmış, ambulanslarla Bayat Devlet Hastanesi götürüldü.    Ölen kişilerin cenazeleri de Bayat Devlet Hastanesi morguna kaldırıldı.    Bayat Kaymakamı İdris Akça, yaptığı açıklamada, cenazelerin işlemlerinin ardından Ankara Adli Tıp Kurumuna gönderileceğini kaydetti.
CHP Genel Başkanı Kemal Kılıçdaroğlu,  diye adlandırdığı MİT’in   belirterek,   iddiasında bulundu. Bir müsteşar yardımcısının da   görevlendirildiğini söyleyen Kılıçdaroğlu,   dedi. Kılıçdaroğlu, Doğan Grubu’nun Ankara yönetimiyle bir araya geldiği gecede çok önemli açıklamalarda bulundu. Partisine yönelik MİT’e talimat verildiğini öne süren Kılıçdaroğlu, bir müsteşar yardımcısının da bu konuyla ilgili olarak görevlendirildiğini belirtti. Kılıçdaroğlu,   görüşünü dile getirdi.   diyen Kılıçdaroğlu, verilen talimatlardan birinin de  söyledi. Kılıçdaroğlu,   dedi. Kılıçdaroğlu iktidarın Dersim konusunu da   söyledi. Başbakan Ahmet Davutoğlu’nun  açıklamasına da değinen Kılıçdaroğlu, şöyle konuştu:  Kılıçdaroğlu, 11. Cumhurbaşkanı Abdullah Gül’ün “Kayıp Trilyon” davasıyla ilgili ifade vermesini de “Tayyip Bey, bozulmuştur tabii bu duruma. Çünkü Erdoğan’ın yolunu açtı; olması gerekeni yaptı. Erdoğan da gitmek zorunda” sözleriyle değerlendirdi.
Fransız basınına konuşan Milli Cephe lideri Marine Le Pen, seçim sonuçları olarak Hollande'dan 3 talepleri olduğunu söyledi.  Bu talepleri; "ABD ile serbest ticaret anlaşmasından vazgeçmek", "Türkiye'nin üyeliğinin Fransa tarafından veto edileceğini ilan etmek" ve "yabancı şirketlere satılması planlanan Fransız Alstom şirketini AB kurallarının aksine yeniden kamu şirketi yapmak" olarak sıraladı.  Milli Cephe, Avrupa Parlamentosu seçimlerinde oyların yüzde 25'ini elde etmişti. Bu skorla Fransa'nın Avrupa Parlamentosu'na göndereceği 74 vekilden 24'ü aşırı sağcılardan oluşacak.  Fransa'da aşırı sağcılar dışında sağ ve merkez partiler de Türkiye'nin AB üyeliği fikrine tamamen karşı çıkıyor.  Eskiden "Kopenhag kriterlerini yerine getirmesi halinde" Ankara'nın üyelik perspektifine ilke olarak sıcak bakan sol partiler de son zamanlarda bu tavırlarından çark etmiş görünüyor.  Bu partilerin yöneticileri, Fransız kamuoyunun ezici çoğunluğunun muhalif tutumunu dikkate alarak Türkiye'nin üyelik perspektifine karşı olduklarını ifade eden beyanlarda bulunmaya başladılar.
Sinema Yazarları Derneği (SİYAD) 44. Türk Sineması Ödülleri Harbiye Cemal Reşit Rey Konser Salonu'nda düzenlenen törenle sahiplerini buldu. Gecede, SİYAD üyelerinin oylarıyla, 2011'de gösterime giren 70 Türkiye yapımı film arasında yapılan değerlendirme sonucu kazananlara ödülleri verildi. Şevval Sam'ın da mini bir caz konseri verdiği gecede, yapılan değerlendirmeye göre, En İyi Erkek Oyuncu Ödülünü ''Saç'' adlı filmdeki rolüyle Ayberk Pekcan, Cahide Sonku En İyi Kadın Oyuncu ödülü aynı filmdeki rolüyle Nazan Kesal alırken, ''Bir Zamanlar Anadolu'da'' En İyi Film, yönetmeni Nuri Bilge Ceylan da En İyi Yönetmen ödülünü aldı. Buna göre ödül kategorileri ve bu kategorilerde ödüle değer bulunanlar şöyle:  Bir Ayrılık  Bir Zamanlar Anadolu'da  Nuri Bilge Ceylan (Bir Zamanlar Anadolu'da) : Ebru Ceylan, Nuri Bilge Ceylan, Ercan Kesal (Bir Zamanlar Anadolu'da)  Nazan Kesal (Saç)  Ayberk Pekcan (Saç)  Asiye Dinçsoy(Press)  Ercan Kesal (Bir Zamanlar Anadolu'da) Gökhan Tiryaki (Bir Zamanlar Anadolu'da)  Mircan Kaya (Kar Beyaz) Bora Gökşingöl, Nuri Bilge Ceylan (Bir Zamanlar Anadolu'da)  Haluk Ünlü (Dedemin İnsanları)  Zeynep Oral (Atlıkarınca) Öte yandan, SİYAD'ın bu yılki ''Onur Ödülleri'' de yönetmen Erden Kıral, sinema oyuncusu Perihan Savaş ve yazar ve senarist Osman Şahin'e verildi.
Dünden beri müzik dünyasının en prestijli ödüllerini konuşuyoruz. ntv.com.tr’de geceyle ilgili bütün detayları çok çarpıcı fotoğraflar, videolar ve notlarla birlikte sıcağı sıcağına takip ettik. Adele’in 5 ödülle, Beyonce’nin de efsane bir performansla geceye damga vuruşunu satır satır biz de buralarda yaşamış gibi olduk. Beni törende en çok etkileyen şey ise Adele’in aldığı ödüllerden, Beyonce’nin performansından ziyade Adele’in yaptığı ödül konuşması oldu. “En İyi Albüm” ödülünü almak üzere sahneye geldiğinde Adele, kendisinden çok; en büyük rakibi Beyonce’den söz etti. Ağlayarak ona olan hayranlığını dile getirdi. “  diyerek söze başladı ve Beyonce’in bütün kadınlara adadığı Lemonade albümüne dakikalarca övgüler yağdırdı: “ " Hatta öyle ileri götürdü ki Adele, “  varken  ” bile dedi. Finalde Adele ödülünü ikiye kırdı. Adele’in, ödülün kırık haliyle verdiği pozu, People dergisi tarafından “Bir parçasını Beyonce’ye verdi” olarak yorumlandı. Cosmopolitan’a göre ise sadece bir kazaydı. Eğer ilk senaryo doğruysa bir alkış daha Adele’e. Ama zaten ödülün ne önemi var. Adele, o ödülü fiziksel olarak ikiye ayırmasa da kalbinde yarısını ve hatta tamamını Beyonce’ye verdiğini tüm dünyaya ilan etmiş oldu. O kadar gerçek ve sevgi dolu bir kucaklaşmaydı ki bu, Adele ağlayarak onu ne kadar sevdiğini söylerken Beyonce da duygulandı. İki büyük dünya starının böylesi sevgiyle kucaklaşması pek rastlanır bir şey değil. Aynı törende Beyonce ödül alırken, Rihanna da “güya kafaya takmıyormuş, ilgilenmiyormuş” gibi bir halde kameralara yansırken. Adele ve Beyonce ister istemez bizim kıyıları düşündürdü bana. Bizde yeni kuşak yıldızlarda hala herkes birbirinin gözünü oymaya, birbirine ayar vermeye devam ediyor. “Haddini bil” diyor biri, “dengim değilsin” diyor öbürü, “kıdemim var benim” diye ekliyor bir başkası. Bizde “ışığımsın” diyen yok da “ışık”la ayar veren çok. Bir tek eski kuşakta; Ajda, Sezen, Nükhet ve Nilüfer kıyılarında böylesi bir olgunluğu görebiliyoruz. Onlar birbirlerine sevgi sözcüklerini söylemede, hayranlıklarını ifade etmede oldukça bonkör davranıyorlar. Onlar da kendi zamanlarının en büyük rakipleri değiller miydi? Hiç mi hırslanmamışlardır birbirlerine karşı? Daha iyi albümler yapmak, daha çok albüm satmak, daha zirvede olmak için? Elbette olmuştur. Ama onların en büyük hırsı daha iyi ve kaliteli müzik yapmak oldu. Daha iyi melodiler üzerine daha değerli, anlamlı sözler söylemek için mücadele ettiler. Zamana iz bırakmak için uğraştılar. En önemlisi de birbirlerine en rakip oldukları dönemde bile birbirleri hakkında tek bir kötü söz söylemediler. Olabildiğince olgun, sağlam bir duruş sergiledir. Hepsine bir selam olsun buradan. Grammy gecesi demişken, Beyonce’un performansından söz etmeden olmaz. Beyonce, ödül sayısıyla geceye damga vuramadı ama yıllarca hafızalardan çıkmayacak çok özel bir sahne performansına imza attı. Sahneye Roberto Cavalli’nin eski kreatif direktörü Peter Dundas imzalı altın renkli bir kostümle geldi. Sahnede hem Beyonce'in gerçeği hem de hologram görüntüsü vardı. Hologramdaki Beyonce sarı bir mayoyla hamile göbeğini saklamadan cesurca elindeki sarı ipek kumaşı uçuşturuyordu. Derken siyah fonda "esas" Beyonce göründü. Performans bir süre hayal ve gerçek arasında ikili geçişlerle devam etti. Son albümü "Lemonade" ile bütün kadınların acılarını, mücadelesini anlatan, kadınları karanlık taraflarıyla yüzleştiren Beyonce, Grammy performansını da bu tema üzerine kurgulamıştı. Bir ara hologram görüntüde dünyanın farklı yerlerinden birçok kadınla yan yana yer aldı, onlara "hepiniz çok değerlisiniz, yalnız değilsiniz, güç birliği yapmalıyız" mesajı verdi. "Love Drought" ve "Sandcastles" şarkılarını söyleyen sanatçının, finale doğru sandalyede yaptığı akrobatik hareketleri de unutmayalım. Beyonce'a hayran kalmamak elde değil. Uzun zamandır "Beyonce bir yana, dünya bir yana"....
Türkiye'de yatırım yapan yabancılara   verilmesiyle ilgili düzenleme yürürlüğe girdi.  Resmi Gazete'nin bugünkü sayısında yayımlanan Türk vatandaşlığı kanunu uygulama yönetmeliğinde değişiklik yapan yönetmelikte şartlar belirlendi.  En az 1 milyon dolar tutarında taşınmazı üç yıl satılmaması şerhiyle satın alan, en az 2 milyon dolar tutarında sabit sermaye yatırımı yapan en az 3 milyon dolar tutarında mevduatı üç yıl tutma şartıyla Türkiye'de faaliyet gösteren bankalara yatırdığı belgelenen veya bu tutarda devlet borçlanma araçlarını üç yıl tutmak şartıyla satın aldığı tespit edilen yabancılara Türk vatandaşlığı verilecek. Değişiklikle, en az 100 kişilik istihdam oluşturduğu belgelenen yabancıların da Türk vatandaşlığı almaya hak kazanacağı hüküm altına alındı.
Cumhurbaşkanlığı Sözcüsü  , kabine toplantısı sonrasında açıklamalarda bulundu. Kalın,  'nin  'den çekilmesinden terör örgütü DEAŞ'la mücadeleye, Akdeniz'deki petrol arama çalışmalarından İsrail Başbakanı Netenyahu'nun sözlerine, yerel seçimlerden yeni askerlik modeliyle ilişkin yapılan çalışmalara, Trump'ın Türkiye'yi ziyaret etmesinden son Metin Akpınar ve Müjdat Gezen'i8n sözlerine değin birçok konuda görüş bildirdi. Açıklamaların ardından gazetecilerin de sorularını yanıtlayan Kalın'ın konuşmasından satır başları şöyle:  Fırat Kalkanı harekatında 3 bin DEAŞ'lı etkisiz hale getirilmişti. O günden bugüne kadar Cerablus, El Bab hattında DEAŞ unsurlarına rastlanılmamaktadır. Hem sahada hem masada olmaya devam edeceğiz. Bugün bir eylem hazırlığında olan hücrenin çökertilmesi bunun önemli örneklerinden bir tanesi. Reina saldırısıyla iltisaklı olduğu tespit edilen hücre çökertildi. Güvenlik güçlerimizi tebrik ediyoruz. Ön alıcı bir şekilde her alanda bu mücadelemiz devam e decektir. Türkiye YPG/PKK terörüyle kararlı bir şekilde mücadeleye devam edecektir. Kılın, Cumhurbaşkanı Erdoğan ile ABD Başkanı Trump'ın yapmış olduğu telefon görüşmesinin bir dönüm noktası olduğuna işaret ederek şu ifadeleri kullandı: ABD'nin Suriye'den çekilme kararıyla ilgili olarak konuşan İbrahim Kalın, "14 Aralık'ta sayın Cumhurbaşkanımız Erdoğan ile Trump'un görüşmesi meselenin seyrini değiştirdi"  Akdeniz'de yaşanan gerginliğe de değinen Cumhurbaşkanlığı Sözüsü, "Doğu Akdeniz sürekli hareket halinde olan bir bölge. Kıbrıs'ın kuzey, güney, doğu ve batısında fiili durumun yaratılmasına müsaade etmedik, bundan sonra da etmeyeceğiz. Doğu Akdeniz'i barış denizi haline getirmek bizim amacımızdır" diye konuştu.  İsrail Başbakanı Netanyahu'nun Cumhurbaşkanı Erdoğan ve Türk Silahlı Kuvvetleri'ne ilişkin sözlerini de cevap veren Kalın şöyle konuştu: "İsrail Başbakanı Netanyahu'nun sayın Cumhurbaşkanımıza yönelik ifadelerini gördük. Bazı hususları kayda geçirmek isterim. Netanyahu'nun Cumhurbaşkanımıza saldırması, TSK'ya dil uzatmaya kalkması dikkati dağıtmak, kendi iç sıkıntılarından ve belalarından kurtulmak için belki onun için geçici bir yol olabilir. Netenyahu'nun Başbakanlığı döneminde 3 binden fazla Filistinli hayatını kaybetmiştir. Öncelikle bunun hesabını vermelidir. Terör eylemlere karşı bizim yaptığımız meşru müdafa harekatları onları rahatsız etmektedir. Acaba PKK'yla gizli ilişkileri mi vardır. Türkiye terörle mücadele en kararlı bir şekilde mücadelesini sürdürecektir" Kalın, Türkiye ve Cumhurbaşkanı Erdoğan'ın dünyada ne kadar mazlum ve mağdur varsa onların savunucusu olduğunu belirterek konuşmasında devamla şu ifadelere yer verdi: "Dünyada mağdur ve mazlum insan başını kaldırdığında Türkiye'ye, sayın Cumhurbaşkanımıza bakmaktadır. Netanyahu böyle bir şeyi hayal bile edebilir mi? Bugün erken seçim kararı aldılar. Türkiye Cumhuriyeti Cumhurbaşkanı olarak TSK olarak alnımız ak bir şekilde mücadeleyi kararlı bir şekilde yürüteceğimizi ifade etmek isterim". Bu hafta Amerikan askeri heyetinin Türkiye'ye geleceğine işaret eden Kalın, ilk koordinasyon toplantısının askerler arasında yapılacağını kaydetti. Kalın şöyle konuştu: "Bu hafta bir Amerikan heyeti Türkiye'ye gelecek, konunun koordinasyonunu konuşacaka. Sayın Cumhurbaşkanımızla sayın Trump'ın mutabık kaldığı konu koordinasyonun üzerineydi. Münbiç'le ilgili mutabık kalınan bir yol haritası vardır. Buna mugayir bir durum sözkonusu değil. Bunun nasıl şekilleneceği yapılacak koordinasyon toplantılarında ele alınacak". Kalın konuşmasını şöyle sürdürdü:  DEAŞ'la mücadelede herhangi bir geri adım, zaafiyet, duraklama, yavaşlama asla sözkonusu değildir. Biz aynı kararlılıkla bu mücadeleyi sürdüreceğiz. Koalisyonun desteği ve yerel unsurları devreye katarak bu çalışmalar sürdürülecek. Bu koordinasyonu yaparken tabii ki Rusya Federasyonu ile yakın bir çalışma içerisine gireceğiz. Bu yeni dinamikler ışığında Rusya Federasyonu ile koordinasyon çalışması da başlatılacak. Türküyle, Kürdüyle, Müslümanıyla, Hristiyanıyla Suriye'ye özgürlük götürmeye gidiyoruz. Kürtlerin terör örgütüyle birlikte anılmasını Kürt halkına bir saygısızlık addederiz. Bizim yaklaşımız, özellikle sayın Cumhurbaşkanımızın Kürt vatandaşlarımıza ve özellikle bölge Kürtlerine dönük olarak, Suriye Kürtlerinin temel hak ve hukukunun tanınmasıydı. Kimse Kobani kelimesini duymadan, YPG/PKK palazlanmadan söylemişti bunu. Biz bu mutabakatı İdlib anlaşması çerçevesinde daha önce İran ve Rusya ile yapmıştık. Bizim askerlerimiz orada, 12 askeri gözlem noktası orada. Askerlerimiz her türlü ihtiyaçları karşılanıyor. Şu ana kadar hamdolsun bir saldırı, sıkıntı sözkonusu olmadı. Bunun böyle devam etmesi için her türlü tedbiri almış durumdayız. Orada askerlerimize herhangi bir saldırı halinde dünyayı başlarına dar ederiz. Anayasa'nın 79. maddesinde amir hüküm var. Seçimlerin düzen içinde yapılmasıyla ilgili. Seçimlerin düzenli ve güven içinde yapılmasına olumsuz etki yapma ihtimaline binaen YSK üyelerinin sürelerinin uzatılması öngörülebiliyor. Geçmişte bunun örnekleri de var. 1990-2000 seçimlerinde benzer uygulamalar yapılmış. Bunu seçimlere gölge düşürecek, şüphe yaratacak bir konu gibi takdim etmek doğru bir yaklaşım olmaz. Nihai takdtir Meclisindir. Milli Savunma Bakanımızla görüştük. Kendileri bütün yetkili kurumlarımızla en iyi modeli inşa etmek için çalışıyorlar. Tamamlanınca sayın Cumhurbaşkanımıza arz edilecek. En uygun, en optimal askerlik müdelini mutlaka üreteceklerdir. Amerikan yönetimi patriotların Türkiye'ye satılmasıyla ilgili önünde bir engel olmadığını ifade ediyor. Fakat belli sayının üstündeki satış için Kongre'den onay almak gerekiyor. Gelecek teklifin mahiyeti ve muhtevası önemli. Ortak üretim, fiyat, kredi, teknoloji transferi, teslim süresi gibi unsur etrafında gelecek teklif önemli. S-400'lerle ilgili Türkiye en iyi teklifi Rusya'dan aldığı için oraya yöneldi. Amerikan yönetiminin konuyla ilgili olumlu bir kanaatini kayda geçirmesi açısından bu konu önemli. 8 Ocak'ta bizden bir heyet Washington'a gelecek. Oradan buraya ziyaretler olacak. Sayın Trump ile sayın Cumhurbaşkanımızın yüzyüze görüşmesi önümüzdeki aylar içerisinde planlanmıyor. Sayın Cumhurbaşkanımız sayın Trump'ı davet etti. Kendisi 2019'da Türkiye'ye ziyaret yapabileceğini söyledi. Mart ayının sonunda bir seçim takvimimiz var. Biz daha çok Türkiye merkezli bir program üzerinde çalışıyoruz. Yunanistan, Hırvatistan, Pakistan'dan Türkiye'ye ziyaretler planlanıyor. Trump'la yüzyüze görüşme Türkiye ziyaretinde gerçekleşebilir. Bir gazetecinin sorusu üzerine tiyatro sanatçıları Metin Akpınar ve Müjdat Gezen'in sözleriyle ilgili olarak konuşan Kalın, "Keşke masum çocukluğumuzun kahramanları olarak kalsalardı" dedi. Kalın şöyle konuştu: "Programı sonradan izledim. Söylenen sözlerin kabul edilmesi mümkün değil. Bunların eleştiri ya da mizah adı altında hoşgörülmesi mümkün değil. İfadeleri okuduğunuz zaman, "Birilerini ayağından asarlar, başka liderlerin yaşadığı kötü sonları yaşar" gibi ifadelerle Türkiye'deki mevcut iktidarı, Cumhurbaşkanımızı eleştiri bağlamında söylenen sözler. Bunlar bugünün Türkiyesiyle ilgili söylenmiş sözler. Sayın Cumhurbaşkanımız tepki vermeden savcılık resen soruşturma başlattı. Bunların her biri hem kişisel hem kamu, amme davası olabilecek konular. Bu kişiler bizim çocukluğumuzun o masumiyet dönemlerinde, izlediğimiz filmlerde hatırladığımız kahramanlar olarak kalsalardı. Keşke bu tür galiz ifadelerle, Cumhurbaşkanı ile "belki ipte sallandırılır, belki bir mahzende ölür" gibi sanatçılıkla ilgisi olmayan lafları söylemeselerdi. Bunun mizahla izah edilecek bir durumu sözkonusu değildir".
İdare Mahkemesi, TÜDEF'in ulaşım zamlarının iptali ve yürütmesinin durdurulması için açtığı davayı karara bağladı.  Mahkeme, zamların yürütmesinin durdurulmasına hükmetti.  Tüketici Dernekleri Federasyonu Başkanı Ali Çetin yaklaşık yüzde 40'lık artış ile başkentlilerden 10 ay içinde keyfi olarak 1 milyar lira alındığını iddia etti ve "Kararın kesinleşmesiyle birlikte bu parayı yargı yoluyla belediyeden geri isteyeceğiz" dedi.  2008 yılının başında Ankara'da ulaşıma yüzde 20 zam yapılmıştı.
Henüz bu iddia doğrulanmamışken haftalık der Spiegel dergisi yeni bir iddia daha ortaya attı: Merkel, 2002 yılından, yani henüz başbakan değilken bile dinleniyordu.  ABD Ulusal Güvenlik Kurumu NSA'nın küresel dinleme ve izleme programını basına sızdıran Edward Snowden’in verdiği bilgiler ve kendi araştırmalarından yola çıkan dergi, dinleme mekanı olarak başbakanlık binasına çok yakın bir yerde bulunan Amerikan Büyükelçiliği’ni gösterdi.  Amerikan istihbaratı, büyükelçilik binasına yerleştirdiği dışarıdan görünmeyen özel bir anten yardımıyla çevredeki hükümet binaları ve Federal Meclis’de internet ya da uydu anteni üzerinden yapılan konuşmaları kolayca izlemeye almış.  Çarşamba gününden bu yana büyükelçiliğin üzerinde Alman Gizli Servisi’ne ait helikopterlerin dolaşması bu iddiaların ne kadar ciddi olduğuna işaret ediyor. Başbakan Angela Merkel’in ABD Başkanı Barak Obama’yı arayıp iddiaların hemen açıklığa kavuşturmasını istemesi de bu yöndeki bir başka işaret. Merkel, olayın aydınlanması için ABD’ye özel bir delegasyon da gönderecek.  Federal Savcılık da, istihbarat girişiminin suç unsuru içerip içermediğini incelemek üzere bir ön soruşturma başlattı. Bu ön soruşturmanın şimdilik kanuni ya da cezai bir bağlayıcılığı yok.  Dişişleri Bakanı Guido Westerwelle, durumun ciddiyetini anlamak üzere ABD büyükelçisini makamına çağırdı. Yaptığı telefon görüşmesinde ABD Başkanı Obama’nın Merkel’e “Telefonlarının dinlenmiş olduğunu bilmediğime garanti veririm. Bilseydim engel olurdum” dediği belirtildi.  Ancak Alman Bild gazetesi, NSA ajanlarından aldığı bilgiye dayanarak verdiği haberde, Merkel'in dinlendiğinden Obama’nın haberdar edildiğini, Obama’nın da ses çıkarmadığını iddia etti. Obama ile Merkel arasındaki ilişkinin başlarda pek iyi olmadığı hatta Merkel’in Obama adayken tarihi Brandenburg kapısında konuşma yapmasına bile izin vermediği düşünüldüğünde bu bilginin doğru olma ihtimali büyük.  Hatta Bild gazetesi Merkel’in selefi Gerhard Schröder’in de Irak müdhalesine "hayır" dediği dönemden itibaren dinlenmiş olduğunu da öne sürüyor. Barack Obama’nın güvenlik danışmanı Susan Rice hafta sonu yaptığı açıklamada “Başbakan Merkel’in bugün dinlenmediği, yarın dinlenmeyeceğini söyleyebilirim ama geçmiş ile ilgili bir iddiada bulunamam” şeklindeki açıklaması da şüpheleri doğrular nitelikte.  Almanya ile ABd arasında bilgi alışverişini içeren bir anlaşma olduğu düşünülürse Başbakan Angela Merkel’in Obama hükümetine geçmişteki istihbarat girişimleri konusunda fazla baskı yapamayacağı açık.  Hatırlanacak olursa, yaz aylarında Alman Haber Alma Dairesi BND’nin milyonlarca bilgiyi yasal olmayan bir biçimde NSA’ya ilettiği iddia edilmiş, ancak bu iddialar doğrulanamamıştı. Hükümet partileri genel seçimin yaklaşıyor olması nedeniyle konunun üzerine gitmek yerine hasır altı etmeyi başardı.  Federal İçişleri Bakanı Hans-Peter Friedrich, ABD'ye gitti eli boş döndü. O’nun “NSA skandalını ispat edecek bir belge yok” açıklamasının ardından Başbakan Merkel’in sağ kolu Başbakanlık Müsteşarı Ronald Pofalla da bu skandalın halledilmiş olduğunu söyledi.  Yeşiller’in verdiği soru önergesinin 50 sayfalık yanıtından da özetle benzer bir sonuç çıktı. Seçim kampanyaları sırasında muhalefet partileri hükümeti NSA konusunda sıkıştırmak istediler ama beceremediler. Şimdi bu skandal hem muhafazakarların hem de ana muhalefetin ayağına dolanıyor.  NSA’nın Merkel’i dinlediği iddialarının muhafazakar ve sosyal demokratlar arasında koalisyon pazarlıklarının resmen başladığı güne denk gelmesi tuhaf bir tesadüf. Hal böyle olunca, kişisel bilgilerin korunması konusu koalisyon görüşmelerinin birinci gündem maddesi haline geldi.  Bunu sadece Sosyal Demokrat Parti SPD değil, koalisyonun küçük ortağı Hıristiyan Sosyal Birlik Partisi CSU da istiyor. Zamanında Washington’dan eli boş dönen İçişleri Bakanı Friedrich, şimdi ABD'ye en çok veryansın eden muhafazakar siyasetçilerin başında geliyor.  Pofalla ise, sözleriyle “NSA değil, BND’nin istihbarat yolladığı iddiasının açtığı skandalın bittiğini kastetmiştim” şeklinde yeniden ifade ederek manevra yaptı. Merkel’in dinlenme iddiaları üzerine dikkatli davranan eleştiri oklarını başbakan yerine ABD’ye çevirmeyi tercih eden sosyal demokratlar, Yeşiller ve Sol Parti’nin “Federal Meclis Araştırma Komisyonu kuralım” önerisine geç de olsa katıldı.  Seçimde barajı aşamayan Liberaller, şaşırtıcı bir biçimde ABD ile yapılacak serbest ticaret anlaşmasının, NSA skandalı açıklığa kavuşana kadar rafa kaldırılmasını istiyor. Yeşiller de, “Edward Snowden’e mülteci hakkı tanıyalım, gelsin ifade versin” diyor. Snowden’in ifade vermesini isteyen sadece Yeşiller değil.  Almanya dinlenme skandalı, Bild gazetesinin deyimi ile "Handygate" olayının ilk şokunu atlattı, şimdi saflar kuruluyor. Meclise giren Yeşiller ve Sol Parti ile giremeyen FDP’nin muhalefeti ilk sınavını verecek. Aldıkları oylara bakınca küçük muhalefetten çok şey beklemek doğru olmaz. Asıl koz büyük koalisyonu kurmaya hazırlanan sosyal demokratlarda.  İktidar hırsına kapılmadan, Başbakan Angela Merkel’i ürkütme kaygısı olmadan kişisel bilgilerin korunması yönünde AB’yi de dikkate alarak radikal bir öneri yapmak ve bu öneride bastırmak zorundalar.  Geçtiğimiz hafta yapılan AB zirvesinden anlaşıldı ki, ABD’ye baskı yapmak güç görünüyor. Avrupa Parlamentosu’nun SWIFT Sözleşmesi'ni dondurma talebi fazla rağbet görmedi. 1 Ağustos 2010’da yürürlüğe giren ve bir uluslararası hukuk anlaşması olan SWIFT Sözleşmesi (Society for Worldwide Interbank Financial Telecommunication), ABD gizli servisinin para transferlerini görmesini sağlıyor.
Show TV ekranlarında her sabah canlı olarak yayınlanan “Zahide Yetiş’le”, birbirinden önemli konukları ağırlamaya devam ediyor. Programın bugünkü konuğu, sağlıklı yaşam konusunda önemli açıklamalar yapan Genel Cerrahi Uzmanı Prof. Dr. Murat Aksoy. Türkiye’nin en başarılı doktorları, yaşanmış insan hikayeleri, birbirinden ilginç yemek tarifleri, güzellik, moda, müzik, dalında uzman konuklar, hayatı kolaylaştıran püf noktalarının paylaşıldığı “Zahide Yetiş’le”de bugün; Prof. Dr. Murat Aksoy ile vücudumuzu tehdit eden hastalıklar konusunda çok önemli bilgiler verildi. Sağlık konusunda ciddi açıklamalar yapan Prof. Dr. Murat Aksoy, ‘fil hastalığı’ konusunda önemli bilgiler verdi. Uygulamalı olarak fil hastalığını anlatan Prof. Dr. Murat Aksoy, dikkat edilmesi gereken konulardan bahsetti. Fil hastalığı olanların vücutlarında çatlak oluşumuna izin vermemeleri gerektiğini söyleyen Prof. Dr. Murat Aksoy, vazelin yardımıyla cildin yumuşatılması gerektiğini söyledi. Damar hastalıklarını anlatan Prof. Dr. Murat Aksoy, ‘Anevrizma’ konusunda önemli bilgiler verdi. Uygulamalı olarak anevrizmayı anlatan Prof. Dr. Murat Aksoy, özellikle sigara içen kişilerin bu hastalığa dikkat etmesi gerektiğini ve anevrizmanın patlaması durumunda acilen müdahale edilmesi gerektiğini söyledi.
Bursaspor'un reklam ve pazarlamadan sorumlu yöneticisi İlhan Uslu, Bursastore mağazaları için adeta ürün yetiştiremediklerini söyledi. Uslu, yaptığı açıklamada, son iki yıldır önemli başarılara imza atan Bursaspor'un ürün yelpazesini geliştirmek için çok yoğun bir mesai harcadıklarını belirtti. Bu süreçte Bursastore mağaza sayısını 2'den 5'e çıkarttıklarını, ürün yelpazesini de 70'den 240'a getirdiklerini ifade eden Uslu, taraftarların bunu bile yeterli görmediğini, bu nedenle sürekli yeni ürünler tasarlayıp, taraftarların beğenisine sunduklarını vurguladı. Uslu, ürün ve mağaza sayısının artmasıyla Bursastore'nin cirosunun da arttığını dile getirerek, ''Bursastore mağazaları için adeta ürün yetiştiremiyoruz. Takım şampiyonluğa oynarken taraftar da yeni ürünler talep ediyor. Bu talepleri karşılama adına ciddi mesai harcıyoruz'' dedi.
Akıllı asistan, kullanıcıların özel konuşmalarını kaydederek başka bir kişiye gönderdi.  ABD'de yaşanan olay, sanal ev asistanının gizli gizli evdeki konuşmaları kaydettiği yorumlarına yol açtı.   Şirketten yapılan açıklamada,, cihazın kendisine komut verildiğini sandığı ifade edildi. Konuşma kaydını inceleyen firma, üst üste yaşanan hatalar sonrasında olayın gerçekleştiğini açıkladı.  Şirket, sanal asistanın gizlice evdekileri "dinlemediği" savunması yaptı. Echo isimli ev asistanının sık sık başka kelimeleri yanlış anlayıp devreye girdiği biliniyor.       Uzmanlar sanal asistanların yanlış anlama ile çok büyük sorunlara yol açabileceği uyarısında bulunuyor..
Geçtiğimiz günlerde uyuşturucu operasyonu kapsamında teknik ve fiziki takibe alınan zanlıların üzerinde çalışma yapan polis ekipleri, Muhammet Emin G.'yi (22) durdurarak kimlik sordu. Polise kimliğini göstermek istemediği iddia edilen Muhammet Emin G., polis tarafından gözaltına alınmak istendi. Bu sırada polislere direnen Muhammet Emin G., kendisine kimlik soran polisi yaşanan arbede sırasında bacağından ısırarak yaralamıştı. Zor kullanılarak gözaltına alınan zanlı, ifadesi alınmak üzere emniyete götürüldü. Yapılan sorgulamasında uyuşturucuyla bir alakası olmadığı anlaşılan Muhammet Emin G., sevk edildiği mahkemece serbest bırakıldı.
CHP Genel Başkanı Kemal Kılıçdaroğlu, terör saldırılarıyla ilgili görüşmek üzere MHP Genel Başkanı Bahçeli ve HDP Eş Genel Başkanı Selahattin Demirtaş'tan randevu talep etmişti. Bahçeli, Kılıçdaroğlu'nun randevu talebine olumsuz yanıt verdi. MHP kaynaklarından alınan bilgiye göre, "zamanlamanın uygun olmadığı" gerekçesiyle söz konusu talebe "hayır" yanıtı verildi. Bu arada HDP Eş Genel Başkanı Selahattin Demirtaş, bir gazetecinin "Çankaya Köşkü'ne davet edilmediniz. CHP Genel Başkanı Kemal Kılıçdaroğlu sizin de bu sürece dahil edilmeniz gerektiğini söyledi ve sizden bir randevu talebinde bulundu. Görüşecek misiniz?" şeklindeki sorusuna, Kılıçdaroğlu'yla cenaze ve taziye yoğunluğu içerisinde görüşmesinin çok mümkün olmadığını söyledi. Kılıçdaroğlu'nun bu çabasını çok anlamlı bulduğunu ifade eden Demirtaş, "Tabi ki ilk fırsatta bir araya gelebilmeyi arzu ediyoruz. Ama bugün, yarın olması mümkün değil. Görüşme talebini olumlu karşılıyoruz. Ancak zamanıyla ilgili şu gün gibi bir şey diyemiyorum. Kendisi de cenazelerde, taziyelerde. Biz de öyle. Bütün bu cenaze ve taziye yoğunluğu biter bitmez umarım bir araya geliriz. Başbakanın bizimle görüşmemiş olmasını yadırgamıyorum, normal karşılıyorum" ifadelerini kullandı.
Hidayet Mahallesi'nde önceki gece polisin bir eve yaptığı baskının ardından gözaltına alınan ve sorguları tamamlanan şüpheliler Malatya Adliyesi'ne götürüldü. Malatya Emniyet Müdürlüğü Asayiş Şube Müdürü Ahmet Pehlivan, düzenlediği basın toplantısında, olayın aydınlatılmasıyla ilgili bilgiler verdi.  Hanife D'nin, polise kayıp olarak bildirildiği gün Yamaç Mahallesi'ndeki evinde kocasının kardeşi R.D tarafından bıçaklanarak öldürüldüğünün ortaya çıktığını belirten Pehlivan, olayın aydınlatıldığını ve somut delililerin bulunduğunu kaydetti.  Hanife D'nin kaybolmasının ardından polise ihbarda bulunan bir kişinin kayıp kadını İzmir Otogar'ında gördüğünü bildirdiğini ifade eden Pehlivan şöyle konuştu:  ''Malatya Emniyet Müdürlüğü'ne yapılan ihbarın ardından İzmir Emniyet Müdürlüğü aracılığıyla otogar görüntüleri temin edilerek detaylı incelendi. Ancak görüntülerde kadına hiçbir şekilde rastlanmayınca araştırmalara devam edildi. Yapılan çalışmalar ışığında şüphelilerin de itiraflarıyla cinayet aydınlatılmış oldu.  Hanife D'nin polise kayıp ihbarı verildiği gün, Yamaç Mahallesi'ndeki evinde R.D tarafından bıçaklanarak öldürüldüğü, çuvala konularak Hidayet Mahallesi'ndeki eve getirilen kadının cesedinin burada çuvalla evin avlusuna gömüldüğü, bir süre sonra yakalanma endişesiyle çıkarılan cesedin evin önünde yakıldığı, ardından bazı parçaların çöpe atıldığı bazılarının da gömüldüğü tespit edildi.''  Polisin dün evin içinde yaptığı kazıda bazı kemik parçalarına rastlandığını anlatan Pehlivan, ''Son günlerde polisin hareketliliğinden rahatsız olan şüphelilerin kemiklerin bulunduğu kısmın üzerine beton döktüğü ve evi boyadıkları ortaya çıktı'' dedi.  Bir süreden beri çalışma yürüten Malatya Emniyet Müdürlüğü Asayiş Şube Müdürlüğü ekipleri Hidayet Mahallesi'ndeki bir eve baskın yaparak Hanife D'nin akrabaları olan 8 kişiyi gözaltına almıştı.  Asayiş Şube Müdürlüğü'ne götürülen şüpheliler sorguya alınırken evin çevresinde kazı yapan polis bazı kemik parçalarına ulaşmıştı. Bir süre sonra olay yerine getirilen şüpheli Ramazan D'nin, polise kadının gömüldüğü yerlerle ilgili bilgi verdiği öğrenilmişti.
Avustralyalı iki çocuk annesi politikacı, İslam'ı bir ülke sandı. Stefani Banister adındaki acemi politikacı, bir televizyon kanalına verdiği mülakatta yaptığı gaflarla siyasi kariyerini başlar başlamaz bitirdi.  Banister'ın politika kariyeri, sadece 48 saat sürdü.  Banister, katıldığı televizyon programında, “Bir ülke olarak İslam'a karşı çıkmıyorum. Ama kurallarının Avustralya'da hoş karşılanacağını sanmıyorum” ifadesini kullandı. Göçmen karşıtı Tek Ulus Partisi'nin adayı olan Banister, "haram" ile "Kuran"ı da karıştırdı. Banister, “Avustralyalılar'ın yüzde 2'sinden daha azı haram'a bağlı” dedi.  Acemi politikacı, sadece İslam'la ilgili değil, Yahudilerle ilgili de gaf yaptı. Banister, “Museviler haram'a bağlı değil. Onlar hazreti İsa'ya inanıyor” diyerek herkesi şaşkına çevirdi.  Stefani Banister, bu sözleriyle ülkede alay konusu olunca 7 Eylül'de yapılacak seçimlerde milletvekili adaylığından çekildiğini duyurdu. Banister, gaflarıyla 2008'de ABD’de başkan yardımcılığı içim aday olan Alaska eski valisi Sarah Palin'e benzetildi. Banister'ın röportajı, YouTube'da dört gün içinde yaklaşık 500 bin kişi tarafından izlendi.
Erzurum'da üniversite öğrencisi Efekan Yer, kullandığı kremin kurbanı oldu. 22 yaşındaki Yer, Erzurum'da seyyar satıcıdan cilt kuruluğu için krem aldı. Kremi süren üniversite öğrencisi bir süre sonra yüzünün yanmaya başladığını fark etti. Kısa süre sonra yüz derisi soyulmaya başlayan genç hastaneye gitti.  Yanık Merkezi'nde tedavi edilen Efekan Yer'in yüzünde ikinci derece yanık tespit edildi. Öğrencinin, işportada satılan kreme alerjik reaksiyon gösterdiği belirtildi.
Türk Telekomüni̇kasyon AŞ ile Bank of America NA arasında 100 milyon dolarlık uzun vadeli kredi anlaşması imzalandı. Türk Telekomüni̇kasyon AŞ'nin Kamuyu Aydınlatma Platformu'nda (KAP) yer alan açıklamasında, Türk Telekomüni̇kasyon ile Bank of America NA arasında 100 milyon dolar tutarında uzun vadeli kredi anlaşması imzalandığı belirtildi. Söz konusu kredinin vadesinin Ocak 2021 olduğu, anaparanın tamamının vade sonunda ödeneceği, kredinin yıllık faiz oranının LIBOR + yüzde 1,85 olduğu bildirildi.
Fetullahçı Terör Örgütü/Paralel Devlet Yapılanması'nın (FETÖ/PDY) "hakim ve savcı çalışma evleri"ne yönelik soruşturma kapsamında 8 zanlı gözaltına alındı.  Tokat Cumhuriyet Başsavcılığınca yürütülen örgütün mahrem hakim/savcılık sınavlarına hazırlık çalışma evleri soruşturması kapsamında Ankara, İstanbul, Kayseri, Mardin, Kahramanmaraş, Samsun, Malatya, Kırıkkale ve Çorum'da haklarında gözaltı kararı verilen 10 kişiden 8'i yakalandı. Gözaltına alınan zanlıların emniyetteki işlemleri sürüyor. Adreslerinde bulunamayan 2 kişinin yakalanması için çalışmalar devam ediyor.
Avustralya son yılların en büyük sel felkaetiyle mücadele ediyor.  Ülkenin kuzeydoğusunda Fransa ve Almanya'nın toplamından daha büyük bir alan sağanak yağış sonucu taşıyan nehir sularının altında kaldı.  Selin vurduğu Queensland eyaletinde binlerce kişi evini terketmek zorunda kaldı.  Mahsur kalanlar ise güvenlik güçlerince botlarla tahliye edildi.  Kimleri yakınlarının yanına sığınrken, kimileri de barınaklara yerleştirildi.  Sel felaketi nedeniyle bölgeye kara ve demiryolu ulaşımı yapılamıyor.  Binlerce bina ve tarım arazisi sular altına kalırken, hayvanlar telef oldu.  Selin yaklaşık 1 milyar dolarlık maddi hasara neden olduğu belirtiliyor.  Yetkililer, yağışların bir süre daha devam edeceği uyarısında bulunurken; sel sularının çekilmesinin bir ayı bulabileceği söyleniyor.
’nden yapılan yazılı açıklamada, beyin, solunum, kalp damar, mide bağırsak sistemi dahil pek çok sistemde ve organda düzgün çalışmadığı zaman hastalıklara yol açan nitrik oksit sentaz enziminin aktivesinin ölçülebilmesi için çalışma başlatıldığı kaydedildi.    Çalışmada EÜ Eczacılık Fakültesi  , biyomühendis uzman  ve Atina Üniversitesinden  'un görev aldığı bildirildi.    Uluslararası TÜBİTAK Projesi ile yapılan ve buluş sahibinin EÜ olduğu ifade edilen açıklamada, çalışmada nitrik oksit sentaz aktivesinin kullanıcı dostu ucuz ve kolay bir yöntemle ölçülebilmesini sağlayan bir yöntemin bulunduğu kaydedildi.        Açıklamada görüşlerine yer verilen Ege Üniversitesi Rektörü , vücutta nitrik oksit seviyesinin artması ve azalmasının, kalp, solunum, sindirim sistemi gibi birçok hastalığa sebep olduğunu, ekiplerinin bu aktiviteyi belirleyen bir biyosensör geliştirdiğini belirtti.    Sensör ile nitrik oksidin azaldığı ya da arttığı durumlarda söz konusu hastalıklara yönelik ilaç geliştirme ve doğru tedavi yöntemlerinin belirlenebileceğini aktaran Budak, şu değerlendirmede bulundu:    "Bu anlamda ulusal patent alınmış durumda, patentin ticarileşmesi için de yatırımcılara ihtiyaç var. Toplumumuza sağlık anlamında ciddi bir hizmet sunmuş olacağız." ifadelerini kullandı.    Buluşlarının iki amacı olduğuna dikkati çeken   da biyosensörün hem enzimin aktivitesini hem de bir sitrüllin amino asidinin düzeyini ölçtüğünü bildirdi. Bu enzim önemli olduğunu bildiren Prof. Dr. Anacak, şunları kaydetti: "Hipertansiyonda, diyabette, solunum sistemi hastalıklarında, kanserde, seksüel fonksiyon bozukluklarında, mide bağırsak hastalıklarında, bunama ve alzheimer gibi hastalıkların hepsinde nitrik oksit sentaz enziminin farklı tiplerinin aktivitesinin düşüklüğü ya da fazlalığı sorun, eğer biz enzimin aktivitesinin azalıp azalmadığını bulabilirsek ona göre tedaviyi yönlendirebiliriz. İlaç geliştirme aşamalarında da bu çok önemli. Günümüzde bu enzimin aktivitesini ölçen yöntem radyoaktivite gerektiriyor. Bu nedenle bu enzimin aktivitesini değiştirecek ilaçların geliştirilmesi kolay olmuyor. Ancak bu yöntemle ilaç keşfi ve ilaç taramaları çok daha kolay olabilecek."  da buluşlarının Türkiye’de ve uluslararası anlamda ilk kez yapılan bir şey olduğunu, bu biyosensörle piyasaya sürülebilir hızlı ve çok ucuz çipler geliştirilebileceğini belirtti.
Araştırma, kolin maddesi açısından zengin, tuzlu su balıkları, yumurta, karaciğer, tavuk, süt ve aralarında soya ve barbunyanın da bulunduğu bazı baklagilleri tüketen kişilerin hafıza testlerinde daha iyi sonuçlar alabileceğini ortaya koydu. Boston Üniversitesi Tıp Okulu baş araştırmacısı Rhoda Au başkanlığında bir grup bilim adamının yaptığı araştırma, ayrıca kolin maddesini tüketenlerin beyinlerinde, demansa bağlı olarak ortaya çıkan değişikliklere rastlanma oranının daha düşük olduğunu ortaya çıkardı. Au, American Journal of Clinical Nutrition adlı bilimsel derginin internet sitesinde yayımlanan çalışmalarında elde ettikleri bulguların, Alzheimer hastalığından korunmak ile kolin tüketimi arasındaki ilişkinin bilimsel kanıtı olmadığını, ancak insanların hayat boyu sürdürdükleri beslenme alışkanlıklarının, beynin yaşlanma sürecinde bir fark yaratabileceğine ilişkin yeni bir delil olduğunu söyledi. Au ve ekibi, araştırmalarında, kalp hastalıkları konusunda 1991-1995 yılları arasında yapılmış uzun dönemli bir bilimsel çalışmaya katılarak beslenme alışkanlıklarına ilişkin soruları cevapladıktan sonra 1998-2001 yıllarında hafıza ve zihni kavrayışla ilgili diğer testlerin yanı sıra beyinleri manyetik rezonans görüntüleme (MRI) yöntemiyle görüntülenen kişiler hakkındaki verileri taradı. Yaşları 36-83 arasında değişen 1400 kişiyi kapsayan sonuçların taranması, genelde kolin tüketimde en yüksek dörtte birlik grup içinde yer alan erkek ve kadınların, hafıza testinde en alt dörtte birlik gruptakilerden daha başarılı olduklarını gösterdi. Araştırmaya katılan kişilerin eğitim durumu, kalori alımları, yağ ve B6 ve B12 gibi vitaminleri gibi hafıza üzerinde etkisi olabilecek faktörleri de göz önüne alan araştırmacılar, kolin tüketimi ile hafıza testlerinde gösterilen daha yüksek performans arasındaki ilişkinin yine de korunduğunu gözlemledi. Hafıza testlerindeki performans farklılıklarının küçük ve günlük işlevlerde önemli bir fark yaratacak düzeyde olmadığını belirten Au, ancak az kolin tüketen kişilerin, üst gruptakilere göre zihinsel gerileme ''patikasına'' girme ihtimalinin daha yüksek olduğunu söyledi. Araştırmacılar ayrıca, başlangıçta yüksek oranda kolin tükettiği saptanan katılılımcılar üzerinde yapılan beyin taramalarında bu kişilerde, inme ve sonuçta demans gibi beyin damarlarıyla ilgili hastalıkları işaret eden ''beyaz madde hiperintensite'' alanlarının daha az oranda görüldüğünü saptadı. Araştırmalarının kolinin tek başına hafızayı koruduğunu veya beyinde sağlıksız değişikliklerin meydana gelmesini engellediğini kanıtlamadığını kaydeden Au, buna karşılık kolinin diğer besleyici özelliği olan maddelerle birlikte bunda başarılı olmasının ihtimal dahilinde olduğunun altını çizdi. Fareler üzerinde yapılan testlerde kolin maddesinin farelerin hafızasında iyileşme sağladığının gözlemlendiğini anlatan Au, ancak bunun bir kanıt olmadığını ve insanlar üzerinde daha fazla araştırma yapılmasına ihtiyaç bulunduğunu belirtti. Au, araştırmalarında elde ettikleri bulgularının başka araştırmalarla da desteklenmesinin gerekli olduğuna işaret etti. Kolinin, beynin hafıza ve diğer zihinsel kavrayış işlevlerinde önemli bir rol oynayan asetilkolin adlı sinir devim salgısının başlangıç molekülü olduğu biliniyor. Alzheimer hastaları üzerinde yapılan araştırmalar asetilkolin düşüklüğüyle Alzheimer hastalığı arasında bir ilişki bulunduğuna işaret ediyor. Uzmanlar erkeklerin günde 550 miligram, kadınların ise günde 425 miligram kolin tüketmesini tavsiye ediyor. AA
Cumhurbaşkanı Recep Tayyip Eroğan, Manisa'da üç tesisin açılış töreninde konuştu. Erdoğan, CHP Genel Başkan Yardımcısı Bülent Tezcan'ın kendisine yönelik sözlerine tepki göstererek "Kalkıyor Erdoğan ile ilgili 'diktatör' falan, git yat aşağıya. Şahsıma bu lafı eden kişi, afedersin kendisini vurdular ve ben kendisini geçmiş olsun diye aradım. Diktatör kalkıp da seni arar mı be? Bu bir merhamettir." dedi.  Erdoğan'ın konuşmasından satır başları: Dün yerli otomobilin müjdesini vermiştik. Bugün de burada yine, 600 milyon liralık bir yatırımın açılışını yapıyoruz. Bu da gerek grup için gerekse ülkemiz için önemli bir adım. Yılda 6 milyon akıllı telefon ve tablet üretme kapasitesine sahip bu fabrikanın yeni ufukların açılmasına vesile olmasına inanıyorum.  Kendi otomobilimizle birlikte kaçırdığımız dünyadaki sıçrama dönemlerinden sonuncusunu yakalama imkanı elde edeceğiz. Yerli otomobil girişimininin bu şekilde sonuçlanacağına ben yürekten inanıyorum. Azmettikten sonra aşılmayacak dağ yoktur. Azmettiler inandılar ve buraya geldiler.  Kalkıyor Erdoğan ile ilgili 'diktatör' falan, git yat aşağıya. Şahsıma bu lafı eden kişi, afedersin kendisini vurdular ve ben kendisini geçmiş olsun diye aradım. Diktatör kalkıp da seni arar mı be? Bu bir merhamettir. Ama yok. Bunlarda bu yok. Bunların bu ülkede dikili ağacı yok.  Belediye başkanlarını istifası ile ilgili konuşuyorsun, sana ne, sen kendi partine bak. Bizim partimizin uyguladığı taktik, strateji seni ilgilendirmez. Bunca yıldır kazandığın bir seçim var mı? Sen onu söyle. Biz mutluyuz. Böyle başarısız, aşırı derecede gol yiyen bir kaleci olduğu zaman zaten önemli değil.  (Terörle mücadele) Kandil'se Kandil, Sincar'sa Sincar şehidimizin kanını yerde bırakmayacağız.
Dünya Doğayı Koruma Vakfı’nın (WWF) yayımladığı görüntüler, Endonezya’nın Ujung Ulusal Parkı’na yerleştirilen gizli kameralar tarafından geçen yıl Kasım ve Aralık aylarında çekildi.  WWF, Cava adasının güney batı ucunda çekilen görüntülerde, iki yetişkin ile iki yavru gergedanın görüldüğünü açıkladı. WWF’nin Ujung Kulon programının başındaki Adhi Hariyadi, “Son 10 yıl içinde sadece 12 Cava gergedanı dünyaya geldiğini düşünürsek, elde ettiğimiz görüntüler çok sevinç verici” dedi.  Hariyadi, “Ujung Kulon’da Cava gergedanlarının görülmesi, nesli tükenmekte olan hayvanların hayatta kalabilmeleri adına ümit verici” ifadesini kullandı.  Yetkililer, vahşi doğada sadece 40 tane Cava gergedanı kaldığını ancak kameralarla tespit edilen görüntülerin ardından bu sayının 50 civarında olduğunu düşündüklerini belirtti.  Beş türe sahip olan Cava gergedanları, boynuzları nedeniyle avlandıkları için sayılarında ciddi bir azalma yaşandı. Gergedanların boynuzları Çin ve diğer Asya ülkelerindeki geleneksel ilaç yapımında kullanılıyor. Ancak sağlık açısından bilimsel olarak kanıtlanmış bir faydaları bulunmuyor.
Türk televizyonuna yeni bir soluk getiren, 6 bölümlük Polisiye TV filmleri serisi ' ' dün gece üçüncü filmi ile ekrana geldi.     “ ” gizemli cinayet örgüsü ve beklenmedik finali ile AB kategorisinde 4,68 izlenme oranı ve 16,58 izlenme payı, 20+ABC1 kategorisinde 4,03 izlenme oranı ve 13,15 izlenme payı alarak en çok izlenen yapım oldu. Abdullah Oğuz’un yönetmenliğini yaptığı ve yapımcılığını Yapımcılığını Ans Prodüksiyonun üstlendiği projenin başrollerinde Serhat Kılıç, Pelin Akil Altan, Barış Bağcı ve Anıl Altan yer alıyor.
İstanbul Şirinevler'de meydana gelen 5 otomobilin karıştığı zincirleme trafik kazasında 1 kişi hayatını kaybederken 3 kişi de yaralanarak hastaneye kaldırıldı. Kaza, Şirinevler çıkışı Edirnekapı istikametinde 01:00 sıralarında meydana geldi. İddialara göre; Henüz bilinmeyen bir sebeple 5 otomobilin birbirine girerek zincirleme kazaya meydana geldi. Kazayı gören vatandaşların haber vermesiyle olay yerine çok sayıda sağlık, itfaiye ve polis ekibi sevk edildi. Sağlık ekiplerinin yaptığı kontrollerde 1 kişinin olay yerinde hayatını kaybettiği belirlendi.  Kazada yaralanan 3 kişi, olay yerinde yapılan ilk müdahalenin ardından ambulanslarla Bakırköy Sadi Konuk Eğitim ve Araştırma Hastanesi'ne kaldırıldı. Kaza nedeniyle D-100 Karayolu Edirnekapı istikameti trafiğe kapandı. otomobiller yan yola yönlendirilerek trafik akışı sağlandı. Olay yerinde bulunan bazı vatandaşlar cep telefonları ile kazayı görüntülemek için adeta birbirleri ile yarıştı. Araçların kaldırılmasının ardından trafik normale döndü. Kazaya ilişkin başlatılan soruşturma sürüyor.
Tanrıdağ, yaptığı yazılı açıklamada, damarsal kökenli bunamanın genetik faktörlerin yanı sıra çevresel etkenlere bağlı olarak da ortaya çıkabileceğini belirtti. Ağır metallerin yüksek olduğu ton ve somon gibi büyük balıkların yüksek miktarlarda tüketiminin civa ve merküri zehirlenmesine yol açabileceğini aktaran Tanrıdağ, şunları kaydetti: "Bu ağır metallerin yüksek olduğu okyanus balıklarının çiğ tüketimi seksüel güçsüzlüğe yol açtığı gibi hipertansiyon yoluyla damar yapılarının bozulması sonucu bellek kaybı üzerinden bunamaya zemin hazırlayabilir. Tüm demanslar içinde damarsal bunamanın Japonya'da en sık rastlanan demans tipi olması da bu hipotezi desteklemektedir." Oğuz Tanrıdağ, dünyada son yıllarda, "deli dana" hastalığı denilen, virüs yoluyla bunama yapan ölümcül hastalığın artmasında, fast food endüstrisinde kullanılan, "nereden geldiği ve ne işlem yapıldığı belli olmayan etler"in sorumlu gösterilmesine benzer biçimde, çiğ balık tüketiminin de bazı hastalıklara neden olabildiğinin konuşulduğunu vurguladı. Özellikle çiğ balığın sık tüketilmesinin kalp ve beyin damarları üzerinde tahribat yapma yoluyla önce tedaviye dirençli hipertansiyona yol açtığını aktaran Tanrıdağ, "Kronik hipertansiyon üzerinden de bunamaya yol açma riski her geçen gün daha fazla konuşuluyor" ifadelerini kullandı.
Adalet Bakanı  ,  Genel Kurulu'nda, Bölge Adliye ve Bölge İdare Mahkemelerinin İşleyişinde Ortaya Çıkan Sorunların Giderilmesi Amacıyla Bazı Kanunlarda Değişiklik Yapılmasına Dair Kanun Tasarısı'nın ikinci bölümü üzerinde milletvekillerinin sorularını yanıtladı. " 'de adalet var mı?" sorusunu yanıtlayan Bozdağ, "Elbette Türkiye'de adalet var ama adalet görevini yerine getirmek üzere görev yapanlara karşı bir adaletsizlik, haksızlık var" ifadesini kullandı. 2016 Yılı Adli Sicil İstatistiklerinin yayımlandığını anımsatan Bozdağ, geçen sene itibarıyla cumhuriyet savcılıklarında 7 milyon 398 bin 616, ceza mahkemelerinde yaklaşık 2,5 milyon, hukuk mahkemelerinde yaklaşık 3,5 milyon dosyanın, diğer mahkemelerdeki dosyaların da eklenmesiyle 15 milyon civarında işin olduğunu vurguladı. Bakan Bozdağ, şöyle devam etti: "Bu kadar iş yapılıyor. Bunların karara bağlananları, devam edenleri, soruşturması olanlar var. Bunlardan kaç tane konu Türkiye'nin gündeminde her gün tartışılıyor? Elinizi vicdanınıza koyun. 15 milyon adli işlem var. 15 milyon içerisinde parlamentoda milletvekillerinin veya dışarıda medyanın, başka çevrelerin tartıştığı karar, dava, ceza sayısına baktığınızda, mukayese ettiğinizde gerçekten çok az sayıda. 15 milyon iş yapılan yer var. 15 milyonda hadi diyelim 200 tane eleştirilen konu. Yargı son dönemde bütün bu işleri yaparken bir sürü travmalar da geçirdi. Meslekten ihraçlar var. İstinafı kurduk. İstinafa, birinci sınıf hakimleri atayınca onların yerlerine aşağıdan birinci sınıf olanları getirdik. Bir hareketlenme oldu. Bütün bu şartlar altında gerçekten hakim ve savcılarımız görevlerini büyük bir özveriyle yapıyorlar ve milletimizin kendilerinden beklediği adaletin zamanında ve doğru tecellisi için çalışıyorlar. Ben Türkiye'de hakim ve savcılarımızın, görevlerini anayasa ve hukuka uygun yapma konusunda özverili çalışma yaptıklarına ve milletimizin adalet beklentisine olumlu cevap verdiklerine inanıyorum."  Yargıdan memnuniyet oranlarının çok yukarıda olmasının işin doğası gereği mümkün görünmediğini dile getiren Bozdağ, yargıya işi düşenlerin yarısının kaybettiğini, yarısının kazandığını ve kazananın da istediği gibi kazanamadığını belirtti. Bozdağ, buna rağmen 2016 yılı itibarıyla yargıdan memnuniyetin yüzde 52,4 olduğunu belirterek, "İşin doğası gereği zorluk da var. Buna rağmen 52,4'tür. Bu iyi bir rakamdır. Yargıya güven ise yargıya işi düşenlerle beraber işi düşmeyen bütün vatandaşların yargı hakkındaki kanaatini ifade eder" diye konuştu.   Bozdağ, yargıyı yıpratmanın hiç kimseye yarar sağlamayacağını anlattı. Elbette eleştiriler olacağını ancak milletin adalete inancını zayıflatacak bir üslubu doğru bulmadığını söyleyen Bozdağ, şunları kaydetti: "Hakim ve savcılarımıza büyük bir haksızlık yapıldığını ifade etmek isterim. Türkiye'de adalet de vardır. Adalet, hizmet eden ve bu görevini gerçekten fedakarlıkla yapan hakim ve savcılarımızda vardır ama onların verdiği kararlardan rahatsız olanlar da olacaktır. Bu işin doğası gereği her zaman olacaktır. Yargıya güveni artırmak için önemli adımlar attık. Kalkan not sistemini yeniden getirdik. Hakimlere, savcılara istinaf ve temyiz mercileri not verecek. Denetimleri artırmak için adım attık. Komisyonda tasarı var. Teftişe alınacak müfettiş sayısını artırıyoruz. Rutin denetimleri vaktinde ve etkin bir şekilde yapacağız. Yargı bundan sonra bir şikayet olduğunda o şikayeti kaç gün içinde karara bağlayacağını, şikayet eden vatandaşa verecektir. Bunun uygulamasını getirdik. Yönetmeliğini çıkardık. 1 Ocak 2018 itibarıyla da uygulamasını başlatacağız. Adli Veri Bankası diye bir banka kurduk. Bu da çok önemli. 1 Ocak 2017'de yürürlüğe girdi. Yargıya ilişkin ne kadar soru soracaksanız bütün bu soruların hemen hemen tamamına cevap verecek bir sistem"  Öte yandan, tasarının ikinci bölümü üzerinden siyasi parti grupları adına konuşmalar yapıldı.  Muğla Milletvekili Ömer Süha Aldan, Bölge Adliye Mahkemelerinin hukuka entegresi için büyük çaba harcandığını belirtti. Bu sistemin günümüzde kolaylaştırıcı unsur olarak hayata geçirildiğini ifade eden Aldan, birçok eksiklik bulunduğunu öne sürdü. Düzenleme ile tek başına bir mahkeme başkanına yetki verilmesinin son derece sakıncalı olduğunu savunan Aldan, "Zira bu durum önemli davalara atanacak hakimin üzerinde kuşku bulutları oluşturacaktır. Uygulamada bu durumun sıkıntılarını bir süre sonra göreceğiz" değerlendirmesini yaptı. 15 Temmuz hain darbe girişimi sonrası yargıda ciddi sorunların bulunduğunu, ciddi kaygıların var olduğunu iddia eden Aldan, "Soruşturmalar kapsamında verilen kararlara ilişkin kaygılar gün yüzüne çıkmaktadır. Hakimlerin üzerinde büyük bir ürkeklik söz konusudur. Özellikle İstanbul 25. Ağır Ceza Mahkemesinin başına gelenlerden sonra hakimler ciddi anlamda karar vermekte güçlük çeker hale gelmişlerdir. Bu önemli bir handikaptır" görüşünü aktardı.  Grup Başkanvekili Filiz Kerestecioğlu da olağanüstü hal (OHAL) sürecinde 25 bin kadının görevden ihraç edildiğini söyledi. Türkiye'de kadın hakları için çok kez mücadele yürüttüklerini ifade eden Kerestecioğlu, yapılan haksızlıklar karşısında yine en büyük direnci kadınların gösterdiğini kaydetti.  Muğla Milletvekili Mehmet Erdoğan ise 15 Temmuz hain darbe girişimi sonrası en çok zarar gören kurumların başında yargının geldiğini vurguladı. Mevcut hakim ve savcı kadrolarının üçte birinin görevinden ihraç edildiğine ve bunlardan önemli kısmının tutuklu olduğuna dikkati çeken Erdoğan, "  ile mücadele kapsamında meslektaşlarını tutuklamaktan çekinmeyen hakim ve savcıların varlığı FETÖ ile mücadelede bize umut vermiştir" değerlendirmesinde bulundu. Erdoğan, yargının sorunlarının başında personel açığının geldiğini, yaşanan süreçte bu sorunun daha da arttığını dile getirdi. Bu açığın atamalarla kapatılmaya çalışıldığına değinen Erdoğan, gerçekleştirilen hızlı atamaların sakıncalarının gözardı edilmemesi gerektiğini sözlerine ekledi. Şahsı adına söz alan AK Parti Giresun Milletvekili Sabri Öztürk, istinaf mahkemelerinin faaliyete geçirilmesiyle önemli bir hukuk reformunun yapıldığını, hak arama özgürlüğü ve adil yargılama hakkının temini bakımında hızlı ve etkin bir yargılamanın gerçekleştirilmesi için önemli bir adımın atıldığını ifade etti. İstinafın faaliyete geçtiği bir yıllık süreçte usul hükümlerinin uygulanması ve teşkilat yapılanmasında ortaya çıkan birtakım aksaklıkların giderilmesi için kanun değişikliğin yapıldığını hatırlatan Öztürk, tasarı ile getirilen değişiklikleri anlattı. TBMM Başkanvekili Ayşe Nur Bahçekapılı, daha sonra birleşime ara verdi. Bahçekapılı, aranın ardından komisyon ve hükümetin yerini almaması üzerine birleşimi bugün saat 14.00'te toplanmak üzere kapattı.
Dünyadaki ölümlerin sekizde birinden sorumlu olan hipertansiyon, tedavi edilmediğinde birçok sağlık sorununa neden olabiliyor. Hipertansiyonun inme, kalp ve böbrek hastalıklarının en büyük sorumlusu olduğunu belirten Johns Hopkins Üniversitesi Tıp Fakültesi Kardiyoloji Bölümü’nden Dr. Oscar Cingolani, “Hipertansiyon nedeniyle dünyada her yıl yedi buçuk milyon kişi yaşamını yitiriyor. Hipertansiyon vakalarını daha erken evrede ve daha etkin bir şekilde önlemek amacıyla hipertansiyon değerleri yeniden düzenlendi” dedi. Dr. Cingolani, hipertansiyonda büyük tansiyonun 140’tan 130’a, küçük tansiyonun ise 90’dan 80’e düşürüldüğünü belirtti. Yeni yüksek tansiyon tanımı sonucunda hipertansiyon farkındalığının artacağını ve daha sağlıklı yaşam tarzlarına yönelik bir ilginin oluşabileceğini söyleyen Dr. Oscar Cingolani, yüksek tansiyonun tanımlandığı değerlerin düşürüldüğü için yüzde 14 daha fazla kişiye yüksek tansiyon tanısının konacağını belirterek “Yeni hipertansiyon değerleri sayesinde ileri kardiyovasküler risk faktörleri taşıyan hastalar daha erken ve daha agresif ilaç tedavisinden büyük fayda sağlar” dedi. Hipertansiyon verilerinin değiştirilmesini fırsat olarak gördüklerini anlatan Johns Hopkins Üniversitesi Tıp Fakültesi Kardiyoloji Bölümü’nden Dr. Oscar Cingolani, “Bu sayede ölümcül olabilecek hipertansiyon vakalarını daha erken evrede ve daha etkin bir şekilde önleyerek, tespit ederek, yöneterek ve tedavi ederek daha çok insanın hayatını uzatmaya yardımcı olabileceğiz” şeklinde konuştu. Yeni hipertansiyon kategorisine giren bütün hastaların hemen ilaç tedavisine ihtiyaç duymayacağını söyleyen Dr. Cingolani, “Hastalara ilk etapta kilo verme, düşük tuz diyeti ve egzersiz gibi yaşam tarzı değişikliği önerilecek” dedi. Yüksek tansiyonu olan hastalarda antihipertansif ilaçların bilişsel fonksiyonu korumaya yardımcı olabildiğini anlatan Johns Hopkins Üniversitesi Tıp Fakültesi Kardiyoloji Bölümü’nden Dr. Oscar Cingolani, “Araştırmalar orta yaşta hipertansiyonun, ileri yaşta hafıza sorunlarının baş gösterme ihtimalini artırdığını gösteriyor” dedi. Erken tedavi uygulandığında bu riskin düşebildiğini belirten Dr. Oscar Cingolani, “Araştırmalar kilo alımı ve yüksek tansiyon arasındaki bağlantıyı daha somut bir şekilde ortaya koydu” açıklamasında bulundu. Kardiyoloji Uzmanı Dr. Ayşegül Karahan Zor, hipertansiyonun tüm dünyada olduğu gibi Türkiye’de de önemli bir sağlık sorunu olduğunu belirtti. Türkiye’de her 3 kişiden 2’sinin hipertansiyon hastası olduğunun farkında olmadığını vurgulayan Dr. Zor, “Hipertansiyon tüm dünyada toplumun yaşam tarzındaki olumsuz gelişmeler nedeniyle artık 30-40 yaşlarda da sıklıkla görülüyor” dedi. Fazla kilo, obezite, hareketsiz yaşam, beslenmedeki işlenmiş gıdalar ve tuz alımında artışın gerek hipertansiyon gerekse şeker hastalığı gelişiminde önemli rol oynadığını vurgulayan Kardiyoloji Uzmanı Dr. Ayşegül Karahan Zor, “Hipertansiyonda tedavi planlaması hipertansiyona eşlik eden başka hastalıkların olup olmamasına, kardiyovasküler risk durumuna ve hipertansiyonun yol açtığı hedef organ hasarlarının meydana gelip gelmemesine bağlı olarak değişiyor” dedi.
Trabzonspor'un avukatları Nusret Yılmaz, Erdem Egemen ve Hakan Orhan, geçtiğimiz Perşembe günü UYAP üzerinden şike davasına bakan İstanbul 13. Ağır Ceza Mahkemesi'ne bir dilekçe yollamışlardı.  Aziz Yıldırım'ın yeniden yargılanma talebinin hukuka aykırı olduğu belirtilen dilekçede, "Bu dosyada yargılamanın yenilenmesi kararı verilmesi demek Ceza Hukuku ve Ceza Usul Hukukunun temel kaidelerinin alt üst edilmesi demektir. Özetle yeniden yargılama kararı verilmesi halinde, Yargıtay Cumhuriyet Başsavcılığı'nın belirttiği gibi adalet içinden çıkılmaz bir kaosa sürüklenecek, tüm Yargıtay içtihatları ve hukukun gelen kuralları da çiğnenecektir" denilmişti. Trabzonspor'un bu dilekçesi, davaya bakan İstanbul 13. Ağır Ceza Mahkemesi'nce Aziz Yıldırım'ın yeniden yargılama talebi ile birlikte değerlendirileceği öğrenildi. (DHA)
Sertab Erener'in 22 Nisan Cumartesi günü saat 21:00’de İzmir Ahmet Adnan Saygun Sanat Merkezi’nde gerçekleşecek konserinin biletleri tükendi.  İzmirlilerin yoğun ilgisiyle karşılaşan Erener ve ekibi, bunun üzerine aynı gün saat 17:00 için yeni bir konser verme kararı aldı. Erener'e Piyanoda Çağrı Sertel, Kemanlarda Deniz İbrahimoğlu, Vugav Kurbanov; Viyolada Çağatay Şahin, Viyolonselde Yılmaz Bişer ve Kontrbasta Volkan Hürsever eşlik ediyor.
Beşiktaş hem liderliğini 7. haftasına taşıdı hem de Galatasaray ise puan farkını 7'ye çıkardı. Siyah beyazlılar, Sivasspor'u ağırladığı maçı Mario Gomez ve Oğuzhan Özyakup'un golleriyle 2-0 kazanarak, maç fazlasıyla zirveye çıkan Fenerbahçe'nin liderliğinin uzamasına da izin vermedi.    Beşiktaş'ta Teknik Direktör Şenol Güneş, Sivasspor karşısında son Bursaspor maçının 11'inde değişikliğe gitti. Güneş, hafta içinde gribal enfeksiyon nedeniyle 3 gün takımla çalışamayan ama son üç idmanda yer alan Gökhan Töre'yi 18 kişilik maç kadrosuna almadı. Tecrübeli hoca Gökhan Töre'nin yerine Olcay Şahan'a forma verdi.   Kalede Tolga Zengin'i görevlendiren tecrübeli teknik adam, defansı Andreas Beck, Luiz Rhodolfo, Ersan Adem Gülüm ve İsmail Köybaşı 4'lüsünden oluşturdu. Defansın önünde Atiba Hutchinson'ı oynatan Güneş, orta alanın sağında Ricardo Quaresma'yı, ortada Oğuzhan Özyakup ve Jose Sosa'yı, sol kanatta ise Olcay Şahan'ı sahaya sürdü. Beşiktaş'ın ileri ucunda ise Mario Gomez yer aldı.   Konuk Medicana Sivasspor'da ise Teknik Direktör Okan Buruk takımını sahaya Setkus, Ziya Erdal, İbrahim Öztürk, Yiğit İncedemir, Cicinho, Adem Koçak, Chahechouhe, Taouil, Hakan Özmert, Burhan Eşer, Eneramo 11'i ile sürdü.   Beşiktaş maça çok hızlı başladı. İlk 11 dakikada skor 3-0 bile olabilirdi. Ancak siyah beyazlılar bireysel yeteneklerle yakaladığı pozisyonları kötü son vuruşlar nedeniyle değerlendiremedi. Ancak 15. dakikadan sonra manzara değişti. Beşiktaş'ın baskısı giderek düştü, Sivasspor orta sahada dengeyi kurup 2 önemli pozisyon üretti. Ardından yeniden baskı kuran Beşiktaş, ilk yarının son dakikalarında kazanılan penaltıda Mario Gomez ile 1-0'lık üstünlüğü yakaladı. İkinci yarı da nefes kesen bir tempo ile başladı. Her iki takım da üst üste pozisyonlar bulurken top ağlarla buluşmadı. Kimsenin kontrolünde geçmeyen ama topun bir o kalede bir bu kalede göründüğü ilk 15 dakikada izleyenlere keyif verdi. Ardından Beşiktaş yine oyunda ağırlığını hissettirmeye ve rakip kalede daha fazla görünmeye başladı. Sivasspor ise hızlı akınlarla gol aradı. Ancak bunların hiçbirinde top ağlarla buluşmadı. Ta ki uzatma anlarına kadar. Son maçta Bursa'da 89. dakikada attığı golle takımına 3 puan kazandıran Oğuzhan Özyakup, yine şık bir vuruşla maçın skorunu ilan etti: Beşiktaş: 2 - Sivaspor: 0   Siyah beyazlılar böylece maç eksiğiyle Fenerbahçe'ye kaptırdığı liderliği korumayı başardı. Fenerbahçe'nin 2 puan önünde yer alan Beşiktaş, bir diğer önemli rakibi Galatasaray ile puan farkını ise 7'ye çıkardı. MAÇTAN DAKİKALAR 4. dakikada Beşiktaş ilk pozisyonunu buldu. Ricardo Quaresma'nın sağ kanattan yaptığı ortayı Jose Sosa, ceza sahası içindeki Olcay Şahan'a indirdi. Ancak Olcay Şahan'ın gelişine şutunda top ayağıana oturmadığı için kaleye yönelmedi. 6. dakikada Ernestas Setkus'un ceza sahasındaki riskli hareketleri üzerine Jose Sosa prese gitti. Setkus'un uzaklaştırmaya çalıştığı top, sosa'dan sekti. Topla buluşan Mario Gomez, ceza sahası içinde dengesini kaybedince, düşerken yaptığı vuruş kaleci Ernestas Setkus'ta kaldı.   9. dakikada Oğuzhan Özyakup'un ara pası ile ceza sahasında topla buluşan Olcay Şahan'ın uygun durumda çektiği şut az farkla yandan dışarı çıktı ve Beşiktaş muklak bir golden oldu.   11. dakikada Beşiktaş yine büyük bir fırsattan yararlanamadı. Mario Gomez'in pasında kaleci ile karşı karşıya kalan Jose Sosa'nın net pozisyonda vuruşu az farkla yandan dışarı çıktı.   Beşiktaş'ın net pozisyonlar ürettiği ve %65'lik topla oynama oranı yakaladığı ilk 15 dakikanın ardından konuk ekip Sivasspor da siyah beyazlı kalede görünmeye başladı. 19. dakikada Mehdi Taouil'in topuk pasıyla ceza sahasında topla buluşan Chahechouhe'nun çaprazdan çektiği şut, kaleci Tolga Zengin'de kaldı. 21. dakikada Aatif Chahechouhe bu kez Hakan Özmert'in pasıyla ceza sahasında sol çaprazda topla buluştu ama yerden şutu direk dibinde Tolga Zengin'in ellerinde kaldı. 23. dakikada sağ kanattan kazanılan köşe vuruşunda topun başına Ricardo Quaresma geçti. Quaresma'nın ortası ile ön direkte buluşan Atiba Hutchinson topu içeri çıkarmak istedi ancak araya giren Ziya Erdal tehlikeyi uzaklaştırdı. 27. dakikada Michael Eneramo'nun pasıyla ceza sahası yayının hemen dışında topla buluşan Burhan Eşer'in gelişine şutu farklı şekilde yandan dışarı çıktı.   28. dakikada bu kez Hakan Özmert'in ceza sahası yayının hemen dışından şutu kaleci Tolga Zengin'de kaldı. 29. dakikada Sivasspor bir kez daha Beşiktaş kalesini yokladı ve Chahechouhe'nun pasıyla ceza sahası dışında sol çaprazda topla buluşan Mehdi Taouil'in şutu farklı şekilde dışarı gitti. 35. dakikada soldan Oğuzhan Özyakup'un kornerinde savunmanın uzaklaştırmaya çalıştığı top arka direkteki Mario Gomez'e geldi. Ama Gomez'in kafa vuruşu kaleci Ernestas Setkus'ta kaldı. 36. dakikada Chahechouhe'nun pasıyla ceza sahasında topla buluşan Eneramo'nun sol çaprazdan şutu, kalenin sağından az farkla dışarı çıktı. 38. dakikada Hutchinson'ın yerden pasıyla ceza sahasında topla buluşan Quaresma'nın trivelası az farkla üstten dışarı gitti. 44. dakikada Beşiktaş aradığı golü buldu. Adem Koçak'ın önünde ceza sahasınad topla buluşan Hutchinson'ın yerde kalamsı sonrası hakem Hüseyin Göçek, beyaz noktayı gösterdi. Topun başına geçen Mario Gomez, topu ve kaleciyi ayrı köşelere gönderdi: 1-0   45. dakikada kazanılan serbest vuruşta topun başına Cicinho geçti. Cicinho'nun ortasıyla arka direkte buluşan Burhan Eşer'in kafa vuruşu az farkla yandan dışarı çıktı.   Beşiktaş ilk yarıyı son dakikalarda bulduğu golle 1-0 önde kapattı. İkinci yarıya her iki takım da ilk 11'leriyle çıktı.   50. dakikada tartışmalı bir pozisyon yaşandı ve saha kenarında gerilim arttı. Hızlı gelişen Sivasspor atağında Eneramo'nun pasında topla buluşan Chahechouhe, ceza sahasına girdikten sonra şutunu çekmek üzereyken Luiz Rhodolfo son anda araya girdi. Rhodolfo kritik bir müdahale ile tehlikeyi engellerken, yerde kalan Chahechouhe hakemden penaltı bekledi. Ancak Hüseyin Göçek, Chahechouhe'nun yerde kaldığı sırada topa elle müdahale ettiğini belirterek Beşiktaş lehine atışa karar verdi. Bu esnada Sivasspor Teknik Direktörü Okan Buruk karara saha kenarında sert tepki gösterirken, Beşiktaş yedek kulübesi ile gerilim yaşandı. Tartışmaya dahil olan Şenol Güneş'in de Buruk'a sert tepki gösterdiği görüldü. Ancak tartışma uzamadı. 51. dakikada sağ kanattan Quaresma'nın kullandığı kornerde altıpas çizgisinde iyi yükselen Ersan Gülüm'ün kafa vuruşu az farkla üstten dışarı çıktı.   54. dakikada Adem Koçak'ın hatalı pası sonrası topla buluşan Quaresma, hiç bekletmeden yerden pasını ceza sahasındaki Mario Gomez'e aktardı. Ancak Alman yıldızın şutu kaleci Setkus'tan döndü. Hemen ardından Mario Gomez bu kez Oğuzhan'ın pasıyla ceza sahası içi sol çaprazında topla buluştu. Ama Gomez'in şutu yine Setkus'ta kaldı.   56. dakikada Mario Gomez bu kez pasıyla sahne aldı ve Olcay'ı ceza sahasında topla buluşturdu. Olcay Şahan da yerden pasını arka direkteki Oğuzhan Özyakup'a verdi. Oğuzhan'ın gelişine şutu az farkla dışarı çıktı. 57. dakikada Burhan Eşer'in pasıyla ceza sahası içi sol çaprazda topla buluşan Aatif Chahechouhe'nin şutu Hutchinson'dan döndü. Ardından Mehdi Taouil'in sol kanattan ortasında penaltı noktasına yakın bir noktada topla buluşan Michael Eneramo'nun kafa vuruşu kaleci Tolga Zengin'de kaldı. 62. dakikada Oğuzhan Özyakup'un pasında ceza sahası yayının hemen dışında topla buluşan Mario Gomez'in sol ayağı ile yerden çektiği şut kaleci Setkus'ta kaldı. 71. dakikada Oğuzhan Özyakup, oyuna 2 dakika önce giren Kerim Frei'yı gördü. Ara pasıyla ceza sahasında topla buluşan Kerim Frei'ın çektiği şut yan ağlarda kaldı. 73. dakikada Andreas Beck, sağ kanattaki Quaresma'yı topla buluşturdu. Portekizli yıldızın topu soluna çektikten sonra ceza sahasına girmeden şutu Sivasspor savunmasına çarpıp kornere çıktı. Köşe vuruşunu da kullananan Quaresma'nın ortasıyla ön direkte buluşan Hutchinson'ın kafa vuruşu üstten auta çıktı. 75. dakikada Quaresma'nın pasında Mario Gomez kaleci ile karşı karşıya kaldı. Mario Gomez'in Setkus'un üzerinden aşırtma vuruşu az farkla dışarı çıktı ve Beşiktaş 2 farklı öne geçme fırsatından yararlanamamış oldu. 85. dakikada Ziya Erdal'ın sol kanattan gönderdiği uzun pas Ersan Gülüm'ün kafasından sekip arka direkte bulunan Burhan Eşer'e geldi. Burhan Eşer'in gelişine şutu yan ağlarda kaldı. 90. dakikada Oğuzhan Özyakup'un müthiş pası ile ceza sahası yayı içerisinde topla buluşan Cenk Tosun'un yerden çektiği sert şutu kaleci Ernestas Setkus, direk dibinde kurtardı.   90+2'de maçın skoru belli oldu. Cenk Tosun'un pasıyla ceza sahası yayında buluşan Oğuzhan Özyakup, yerden bir vuruşyla kaleci Setkus'u avladı: 2-0 Mücadele bu golle 2-0 sona erdi.
Milli Savunma Bakanlığı(MSB),Özel Kuvvetler Komutanlığı'na 200 Muvazzaf Subay ve 500 Muvazzaf Astsubay alımı yapacak. Kasım ayının başında başlayan başvurular bugün sona eriyor. Peki Muvazzaf Subay ve Muvazzaf Astsubay'lığa başvurular nasıl yapılır? İşte detaylar... Özel Kuvvetler Komutanlığı'na dış kaynaktan muvazzaf subay ve astsubay alımı için Kasım ayının başında başlayan başvurular bugün saat 17.00'de bitecek. Muvazzaf subaylığa başvurmak için en az lisans mezunu olmak ve KPSS ilgili puan türünden en az 50 almak gerekiyor. Astsubaylığa başvurular için ise en az ön lisans mezunu olmak ve KPSS ilgili puan türünden en az 50 alma şartı aranıyor. Özel Kuvvetler Komutanlığında görev yapacak personel daha önce Türk Silahlı Kuvvetleri bünyesinden seçiliyordu. Bakanlığın Personel Temin Dairesi Başkalığınca yapılan alım birçok açıdan ilk olma özelliği taşıyor. Milli Savunma Bakanlığının teşkilat yapısı ve görevlerine yönelik gerçekleştirilen düzenlemelerin ardından Özel Kuvvetler Komutanlığına ilk defa bakanlık tarafından personel alımı yapılıyor. Söz konusu alım, komutanlığa dışarıdan subay ve astsubay temini bakımından da ilk olma özelliği taşıyor. Bu kapsamda komutanlığa 200 muvazzaf subay ve 500 muvazzaf astsubay alınacak. Ay başında başlayan başvurulara yoğun ilgi gösteriliyor. Özel Kuvvetler Komutanlığının personel alımı için 4 günde 700 kişilik kadronun 10 katından fazla başvuru yapıldı.
Cumhurbaşkanı ve 27. Dönem Milletvekili Genel Seçimleri için yurt içinde 56 milyon 342 bin 263, yurt dışında 3 milyon 49 bin 65 kişi olmak üzere, toplam 59 milyon 391 bin 328 seçmenin oy kullanması bekleniyor. 24 Haziran 2018 Cumhurbaşkanı ve Milletvekili Seçimleri için Türkiye genelinde toplam 246539 oy kullanıldı. AK Parti ve MHP'nin kurduğu "Cumhur İttifakı" Cumhurbaşkanı Recep Tayyip Erdoğan'ı destekliyor. CHP, İYİ Parti, Saadet Partisi ve Demokrat Parti ise ‘Millet İttifakı’ adını verdikleri ittifakı kurdu. Millet İttifakı’nda her parti kendi adayını destekleyecek. Cumhurbaşkanı seçimi için adaylar: Recep Tayyip Erdoğan, Muharrem İnce, Meral Akşener, Selahaddin Demirtaş, Temel Karamollaoğlu, Doğu Perinçek.  27. Dönem Milletvekili Genel Seçimi'ne ise AK Parti, CHP, HDP, İYİ Parti, MHP, Saadet Partisi, Hüda Par ile Vatan Partisi katılacak. BBP seçime AK Parti listelerinden, DP ise İYİ Parti listelerinden katılacak.  Cumhurbaşkanı seçiminde 6 aday yarışıyor. Cumhurbaşkanı seçim sonuçlarına göre Türkiye’de cumhurbaşkanlığı hükümet sistemine geçilmiş ve yeni bir dönem başlamış olacak.  ili için Cumhurbaşkanı seçim sonuçları   itibarı ile şu şekilde (son durum):  ili için Milletvekili seçim sonuçları   itibarı ile şu şekilde (son durum): Peki 24 Haziran Milletvekili Genel seçimlerinde ittifaklar açısından nasıl bir tablo oluşuyor? İşte anlık sonuçlar :  Türkiye’de ilk kez uygulanan sistemle Cumhurbaşkanı seçiminin ikinci tura kalması halinde ikinci tur oylama 8 Temmuz’da gerçekleşecek. Yurt dışında ise 30 Haziran-4 Temmuz tarihlerinde ve azami 5 gün süre ile oy verilecek. Yurt dışındaki seçmenlerin oy kullanacağı ülkelerden Almanya'da 13, ABD'de 7, Fransa'da 6, Rusya, Çin ve Yunanistan'da 4'er, Avustralya, Avusturya, Azerbaycan, Bulgaristan, İsviçre, İran ve Kazakistan'da ise 3'er temsilcilikte oy verilebilecek. BARTIN GEÇMİŞ DÖNEM CUMHURBAŞKANI VE GENEL SEÇİM SONUÇLARI
Türkiye'de mizah alanında trendleri belirleyen, alternatif ve avangart projelere zemin hazırlayan BKM'nin 'Söyleyin de beraber gülelim' sloganıyla dördüncü kez gerçekleştireceği festivalin açılışı  'ın Yapı Kredi Bomontiada'da gerçekleşecek 'Soru & Cevap' oturumuyla olacak. Bu yıl festival takvimine giren etkinlikler arasında geçtiğimiz sezon kapalı gişen oynayan Ozan Güven, Günay Karacaoğlu'nun 'Don Kişot'um Ben'i, Şevket Çoruh ve Murat Akkoyunlu'nun 'Bir Baba Hamlet'i ve kadrosunda Mert Fırat'ın da yer aldığı 'Josef K' dikkat çekiyor. İstanbul Komedi Festivali'nin takviminde 4 yıldır yer alan BKM Klasikleri 'Çok Güzel Hareketler 2', 'Güldür Güldür Show', 'Güldüy Güldüy Show' ve 'Ata Demirer Gazinosu'nun biletleri de satışa çıktığı an yoğun ilgi gördü. 2016 yılında başlayan İstanbul Komedi Festivali her yıl etkinlik sayısıyla beraber etkinlik mekanlarını da artarak şehre yayılıyor. Bu yıl; BKM Tiyatro, BKM Mutfak Çarşı'nın yanı sıra Yapı Kredi Bomonti Ada, Feriye Ortaköy, Sofitel Hotel Taksim, Bostancı Gösteri Merkezi, Baba Sahne, Caddebostan Kültür Merkezi, Akasya Kültür Sanat, Das Das, Zorlu PSM gibi pek çok yeni mekânda kahkaha dolu performanslara ev sahipliği yapacak.
Yargıç ve Savcılar Birliği (YARSAV) Yönetim Kurulu'ndan yapılan yazılı açıklamada, ''bazı hakim ve savcıların hukuk devleti ilkesinin geçerli olmadığı totaliter rejimlerde rastlanabilecek biçimde, dinleme ve teknik araçlarla izleme işlemine tabi tutulduğu'' öne sürüldü.  Yargıç ve savcıların dinlenilmesiyle ilgili olarak bazı ilgililer hakkında suç duyurularında bulunulduğu anımsatılan açıklamada, ''Soruşturmaların evrensel hukuk ilkeleri doğrultusunda tamamlanması ve Türkiye'nin kara kutusu TİB'in tüm engelleme girişimlerine karşın açılması, sadece YARSAV'ın değil, hukukun, bireylerin temel hak ve özgürlükleri ile yargı bağımsızlığının zaferi olacaktır'' denildi. Açıklamada, YARSAV'ın bu alandaki hukuka aykırılıkları kamuoyunun bilgisine sunma konusunda üzerine düşen sorumluluğu yerine getirmekte kararlı olduğu ifade edildi. Bu gelişmelerin ardından Adalet Bakanlığı'nın, adalet müfettişlerince yapılan soruşturmaların azaldığını açıkladığı, ancak son 3 yılda yargıç ve savcıların sistematik bir şekilde dinlenildiği gerçeğini ifade etmediği anlatılan açıklamada, ''Baskı yönteminin biçim değiştirdiği anlaşılmaktadır'' denildi. ''Adalet Bakanlığının dinleme isteminde bulunduğu 56 yargıç ve savcıdan 46'sı hakkında ilişkilendirildikleri suçla ilgili delil bulunmaması nedeniyle soruşturmaya geçilmemesinin, dinlemelerin hukuk dışı olduğunu ortaya koyduğu'' iddia edilen açıklamada, şu görüşlere yer verildi: ''Yargıç ve savcılar hakkında ve hatta yüksek mahkeme santrali de dahil olmak üzere yönteme uygun görüntüsü verilerek hukuk dışı dinleme kararlarıyla yargıç ve savcıların temel hak ve özgürlüklerinin hiçe sayıldığı, bu yolla baskı altına alınmaya çalışıldığı anlaşılmaktadır. Hukuka aykırı dinleme kararları hakkında yasa yararına bozma girişiminde dahi bulunulmamış olması, bu biçimdeki dinleme kararlarının Adalet Bakanlığınca onaylandığının ve hukuk dışı bu yola devam edileceğine dair iradesinin de bir göstergesidir. Sayın Başbakan'ın 'biz de dinlendik' biçimindeki sanki yasa dışı dinlemeler demokrasilerde olağan kabul edilmeliymiş gibi yorumlanabilecek nitelikteki ve hukuka güven duygusunu zedeleyici açıklamaları, hukuk devletine ağır zarar tehlikesi içermekte olup, sorumlu makamdakilerin yakınma değil, çözüm üretme ve ilgililer hakkında gereğini yapma yükümlülükleri bulunduğu gözden uzak tutulmamalıdır. Kamuoyunca bilinmeli ve özümsenmelidir ki, hukuka aykırı dinleme kararları bir magazin malzemesi değildir. Hukuka güven duygusu azaltılarak, korku toplumu yaratmanın ve demokrasinin çok sesliliğinin yok edilmesinin en kaba, en kestirme ve en vahşi metodudur. Türk yargıç ve savcılarının sivil sesi YARSAV, hukukun üstünlüğüne olan saygısı ve inancı ile yargıya yöneltilen saldırılara karşı hukuk içindeki mücadelesini sürdürmekte kararlıdır.''
Rockets'ın all-star gardı James Harden, 22 sayı, 11 ribaunt ve 11 asistle bu sezon 12. kez "triple double" yaptı. Trevor Ariza 23 sayı, 8 ribaunt ve kenardan oyuna giren Eric Gordon 24 sayıyla Harden'a eşlik etti. Mağlubiyet serisi 10 karşılaşmaya çıkan Nets'te 18 sayı, 5 ribauntla oynayan Trevor Booker ve 14 sayı, 7 ribaunt, 3 top çalma üreten Rondae Hollis-Jefferson, takımlarını ayakta tutmaya çalıştı.
Nazenin Tokuşoğlu, HT Cumartesi'de  'yı kaleme aldı. Bu yazıyı okumak yararınıza olacaktır. Çünkü Konya benim doğduğum, büyüdüğüm yer. Birkaç günlük gezi için önerdiğim adreslerin hiçbiri oradan buradan duyma değil, hepsi tecrübeyle sabittir. O zaman haydi etli ekmek sofrasına; pardon gezi yazısına.. Konya’da bir düğün yemeği olduğunu duydunuz. Hemen kendinizi davet ettirin. Muhtemel mönü şöyledir. Önce hastası olduğum ve İstanbul’da bulamadığım süzme yoğurtla yapılan çorba, etli pilav, tatlı, sonra bamya çorbası, yeniden etli pilav, meyve kompostosu. Şaka yapmıyorum. Bu yüzden bir restoranda Konyalıyı ayırt edebilirsiniz. Tatlıyı etten önce yiyen şahıs, bir Konyalıdır. Yaşamını “Hamdım, piştim, yandım” sözleri ile özetleyen Mevlânâ, 17 Aralık 1273’te öldü. Ölüm gününü yeniden doğuş olarak kabul eden Mevlânâ, bugüne düğün gecesi anlamına gelen ‘Şeb-i Arûs’ dedi.  Sille, Kilistra ve Çatalhöyük’ü görmelisiniz. Konya’nın sekiz kilometre kuzeybatısında bulunan ve halk arasında Takkeli olarak bilinen Sille Hıristiyanlığın Anadolu’da yayılmasıyla birlikte önem kazanmış. Sille’ye girer girmez, Bizans dönemine ait Aya Eleni Kilisesi’ni göreceksiniz. Kayalara oyulmuş Hagios Khariton Manastırı Mevlânâ tarafından da ziyaret edilmiş. Mevlânâ’nın Türbesi, mimar Tebrizli Bedrettin tarafından 1274 yılında yapılmış. Selçuklu mimari tarzında inşa edilen türbenin kubbesi 16 dilimden oluşan huni şeklinde. Her devirde özen gören türbe, Cumhuriyet döneminde onarılıp çevresi de restore edilmiş. Gerçi Mevlânâ “Ölümümüzden sonra mezarımızı yerde arama, ariflerin gönüllerindedir mezarımız bizim” demiştir ama Konya’ya gidip burayı görmemek olmaz. Şehrin ortasındaki “Alaattin Tepesi” isteseniz de, istemeseniz de göreceğiniz bir yer. Selçuklu eserleri de çevresinde toplanmış. İnce Minare Medresesi büyük bilginleri, ulemayı yetiştirmiş en önemli medrese. Kentin hemen her yanında karşınıza çıkacak çift başlı kartal figürü ise Selçuklu Devleti’nin askeri arması. Konya’nın en yeşil ilçesi Meram’a mutlaka gitmelisiniz. Süleyman Şah Konya’yı Anadolu Selçuklu başkenti yapmış ama 1080’de başkent İznik’e nakledilmiş. İlk haçlı seferi sırasında İznik tekrar Bizans’a geçmiş, I. Kılıçarslan 1097’de başşehri tekrar Konya’ya taşımış. 1277’ye kadar Konya aralıksız Anadolu Selçuklu Devleti’nin başkenti olmuş.  İnsanlık tarihinin ilk yerleşim yerlerinden biri olan Konya birçok medeniyetin de izlerini taşır. Tarih severler için ideal bir gezi.  Konya yetiştirdiği İslam büyükleri ile tanınır. Şehir belli başlı yollar üzerinde yer almış, tarihi İpek Yolu’nun en önemli ticaret ve konaklama merkezlerinden biri olmuştur. Mevlânâ’nın 800’üncü doğum yılı 2007’nin UNESCO tarafından dünya Mevlânâ yılı ilan edilmesi turistlerin ilgisini daha da artırdı.  “Ya olduğun gibi görün, ya göründüğün gibi ol” diyen büyük Türk mutasavvıfı Mevlânâ Celaleddin-i Rumi burada yatıyor.  Konya’nın ilçelerinden Akşehir’e yolunuz düşerse, akıllı, komik halk bilgesi Nasreddin Hoca’nın türbesini de ziyaret edebilirsiniz.
Türkiye Futbol Federasyonu ile yapılan sponsorluk anlaşması ile birlikte, Daikin Avrupa Şampiyonası hazırlık ve şampiyona boyunca Milli Futbol Takımı'na destek veren ilk iklimlendirme markası oldu. Bu anlaşma ile birlikte 145 ülkede faaliyet gösteren Daikin de ilk kez bir ülkenin milli takım sponsorları arasında yer aldı. Türkiye Futbol Federasyonu ile imzalanan sponsorluk anlaşmasının ardından bir açıklama yapan Daikin Türkiye CEO'su Hasan Önder, "Birçok yönden ilk olan böyle bir anlaşmaya imza atmak bizi gururlandırıyor. İlk kez bir iklimlendirme markasının Milli Takımımıza sponsor olmasının yanı sıra, dünya çapında faaliyet gösteren Daikin de ilk kez bir Milli Takıma desteğini bu noktaya taşıyor.  Daikin olarak spora ve sporcuya her zaman destek veren bir markayız. Ancak bu anlaşma bizim için çok değerli çünkü spora ve sporculara verdiğimiz desteği A Milli Futbol Takımı iklimlendirme sponsorluğu ile taçlandırmış olduk. Bundan sonra Türkiye'nin milli gururu olan takımımıza, sağlıklı ve konforlu iklimlendirme ortamı sağlayarak desteğimizi sürdüreceğiz." dedi. Dünyanın 145 ülkesinde faaliyet gösteren Daikin'in ilk kez bir futbol milli takımının iklimlendirme sponsorluğunu üstlendiğine dikkat çeken Önder, "Daikin olarak dünyada daha önce golf, bisiklet gibi sporlara destek verdik. Futbolda ise Avrupa'nın büyük takımlarından Club Brugge'un sponsorluğunu yürütüyoruz. Türkiye'de ise kadın sporcularımıza verdiğimiz desteği, fabrikamızın bulunduğu Sakarya'da Hendek Bayan Voleybol Takımı sponsorluğu ve Galatasaray Bayan Voleybol Takımı'nın isim sponsorluğunu üstlenerek sürdürdük. Şimdi ise spora ve sporcularımıza verdiğimiz desteği, olabilecek en üst noktaya taşıdık. Üstlendiğimiz A Milli Futbol Takımı iklimlendirme sponsorluğu bizim için oldukça heyecan ve gurur verici bir anlaşma. Bundan sonra Milli Takım futbolcularımızın, sağlıklı ve konforlu iklimlendirme ortamında daha büyük başarılara imza atması için hep yanlarında olacağız. Bu işbirliğinin Türk futboluna katkı sağlamasını temenni ederken, milli futbolcularımıza çok daha havalı başarılar diliyorum." diye konuştu.
James Bond serisinin yeni filminin senaryosu Sony Pictures’ı hack'leyen bilgisayar korsanları tarafından internete sızdırıldı. Senaryonun internete sızdığı bilgisi filmin yapımcıları tarafından doğrulandı. Geçtiğimiz günlerde oyuncu kadrosu açıklanan filmin senaryosunun internete sızdırılması üzerine avukatları aracılı ile medya kuruluşlarına bir yazı gönderen Sony, medyayı söz konusu dökümanlarda bulunan bilgilerin kullanılmaması konusunda uyardı. Sony’nin yasal olarak medya kuruluşlarına bu yönde baskı yapamayacağını belirten uzmanlar, söz konusu belgelerin medya kuruluşları tarafından çalınmadığı sürece yayınlanmasında engel teşkil eden bir yasanın bulunmadığını belirtiyor.   Daniel Craig’in James Bond karakterini canlandıracağı, Monica Belluci, Christopz Waltz ve Lea Seydoux gibi isimlerin yer aldığı filmin senaryosunun sızıntının ardından değiştirilip değiştirilmeyeceği ise şu an için bilinmiyor. Çekimleri devam eden yeni James Bond filmi Scepte’nin 6 Kasım 2015’te seyirciyle buluşacağı açıklanmıştı.
31 Mart Mahalli İdareler Seçimleri kapsamında sabah saat 08.00 itibariyle sandıkların açılmasıyla birlikte milyonlarca seçmen oy kullanmaya başladı. Ünlü sanatçı Beyazıt Öztürk de oyunu kullanmak için Beşiktaş Tevfik Fikret İlkokulu'na geldi. Okul girişinde sandık numarasına bakan Öztürk yanlış okula geldiğini fark etti. Okuldan ayrılırken şaşkınlık yaşayan Öztürk basın mensuplarının sorusu üzerine, "Yanlış gelmişim. Adres değiştirmiştim. Daha önce burada kullanıyordum ya yine buraya gelmişim" dedi. Daha sonra bazı sevenleriyle fotoğraf çektiren Öztürk oy kullanacağı okula gitti. Öte yandan oğluyla birlikte okula gelen iş adamı Murat Özyeğin de oyunu kullandı.
2-2 sona eren   müsabakasından sonra çıkan olayları değerlendiren Futbol Federasyonu Hukuk Müşavirliği’nin sadece hakem ve temsilci raporlarıyla yetinmeyeceği, yayıncı kuruluştan istenen görüntülerle en az dört futbolcuyu daha disiplin kuruluna sevk edeceği öğrenildi. Milliyet gazetesinden Cemal Ersen'in haberine göre, Hukuk Müşavirliği’nin, temsilciler ile hakem Fırat Aydınus’un raporları haricinde yayıncı kuruluştan istediği görüntüleri inceledikten sonra; Görüntüler üzerinden yapılacak sevklerde  ’in hakeme hakareti örneğinden hareket edileceği, raporlarda yer almayan dört Galatasaraylı futbolcuya 2 ile 6 maç arası ceza gelebileceği belirtildi. Galatasaray Teknik Direktörü Fatih Terim’in, talimatın “Kişilik haklarına saldırı, hakaret, tehdit ve tükürme” başlıklı 41. maddesi kapsamında asgari 3, “Sportmenliğe aykırı açıklamalar” başlıklı 38. maddesine göre de 3 ile 7 maç ceza alabileceği kaydedildi. Terim’in yardımcısı Hasan Şaş’ın ise çok ağır bir fatura ile karşı karşıya kalacağı vurgulanırken, 5 ile 10 maç arası ceza almasının söz konusu olduğu ileri sürüldü.
Tecrübeli futbolcu maçın ikinci yarısında Rodallega ile girdiği mücadelede gözüne aldığı darbe sonrası yerde kaldı. Oyundan çıkmak zorunda kalan Bilal tedavisi için göz hastanesine götürüldü. Göz travması geçirdiği belirtilen deneyimli futbolcu, Galatasaray'ın pazar günü Süper Lig'de oynayacağı Başakşehir maçında forma giyemecek. Ayrıca takım arkaşadaşı Hakan Balta ile çarpışan ve oyundan çıkan Sabri Sarıoğlu'nun MR'ı çekilecek. 70. dakikadaki pozisyonda tecrübeli futbolcunun sol bacağı, Hakan Balta'nın vücudunun altında kalarak esnedi. Sabri'nin durumu MR sonrası netlik kazanacak.
Milli futbolcu  , ikinci Trabzonspor döneminde de kalıcı olamadı. Trabzonspor'da bir türlü beklenen performansı gösteremeyen ve forma şansı bulamayan Volkan Şen’e Sivasspor talip oldu. Samet Aybaba’nın Bursaspor'dayken A takıma alıp yıldız haline getirdiği ve ısrarla istediği Volkan Şen’in de Bordo-Mavili takımda forma yüzü göremediği için bu  e sıcak baktığı belirtildi. Trabzonspor ise Boca Juniors’a transfer olmasına kesin gözüyle bakılan sol kanat oyuncusu Mas’ın yerine oyuncu bakmaya başladı. Çalımbay’ın Antalyaspor’da beraber çalıştığı  ı Mas’ın yerine düşündüğü öğrenildi.
Sağlık Bakanlığı’ndan sağlık kurumlarından “Türkiye Cumhuriyeti” (T.C.) ibaresinin kaldırılmasına yönelik haberlere ilişkin açıklama geldi.  Bakanlığa bağlı alt birimlerin başında “Türkiye Cumhuriyeti” ifadesinin kullanımına gerek olmadığını belirten Sağlık Bakanı Mehmet Müezzinoğlu, halk sağlığı kurumu ve kamu hastaneleri gibi kurumların başına T.C. ibaresi eklenmeden çalışmalarını sürdüreceklerini söyledi.  Bakan Mehmet Müezzinoğlu, “Kurumsal yapımız bu şekilde devam edecek'' diye konuştu.  ''Türkiye Cumhuriyeti Sağlık Bakanlığı'' ibaresinin devam edeceğini vurgulayan Müezzinoğlu, ''Onun altında 'İstanbul Ümraniye Kamu Sağlığı Hastanesi' diyor. Burada ayrıca T.C. kullanılmasının bir mantığı yok'' ifadesini kullandı.
'nda kazanan proje   oldu. Dünya Kitle İletişimi Araştırma Vakfı'ndan yapılan yazılı açıklamaya göre, Ulusal Uzun Proje Geliştirme Desteği Yarışması'na projeleriyle katılanlara dün bir otelde gün boyu mülakat yapıldı. Yapımcı  , yapımcı   ve yönetmen-yapımcı  'ndan oluşan seçici kurul, sona kalan 10 projeyi değerlendirdi. Büyülü Fener Kızılay Sineması'nda akşam yapılan kokteylde kazanan açıklandı. Orta sınıf ailelerdeki bireylerin yalnızlığını ve bu yalnızlığı aşmadaki evrensel yanlışlıkları sinemaya absürt bir dille aktaran   projesiyle   30 bin liralık ödülü kazandı. Ödül töreni  'da Avrupa Birliği Türkiye Delegasyonu'nun katılımıyla yapılacak.
Türkiye Özel Okullar Derneği (TÖZOK) Başkanı Cem Gülan, FETÖ'nün darbe girişimi sonrasındaki OHAL Kapsamında Alınan Tedbirlere İlişkin Kanun Hükmünde Kararname kapsamında yaklaşık bin özel okulun kapatılmasının özel okul ücretlerinde bir artışa neden olmayacağını bildirdi. Cem Gülan, Türkiye'de yaklaşık 8 bin 250   bulunduğunu belirterek, soruşturma kapsamında kapanan yaklaşık bin özel okulun sayısal bazda 8'de bir azalmaya neden olduğunu söyledi. Gerek okul gerekse öğrenci sayısı açısından özel okullaşma oranlarında yüzde 10-15 azalma yaşandığını, bu öğrencilerin başka özel okullara gitmesi durumunda öğrenci sayısı açısından daralmanın düşük olmasının beklendiğini kaydeden Gülan, özel okullarda yaklaşık 1 milyon 150 bin öğrencinin bulunduğunu, bu öğrencilerin yaklaşık 135 bininin kapanan okullardan ayrıldığını bildirdi. Toplam okullaşma oranı içinde özel okul payının öğrenci sayısı açısından yüzde 7,5 civarında bulunduğunu belirten Gülan, okulları kapanan öğrencilerin devlet okullarına geçebileceğini hatırlatırken, "Bu öğrencilerin tümü resmi okullara gitse bile sınıf mevcutları genel ortalamada yarım öğrenci bile artmaz." ifadesini kullandı. TÖZOK Başkanı Gülan, bazı velilerin FETÖ'nün okullarına bilinçsizce gittiğini düşünmek istediğini dile getirerek, "Durum böyle olsa dahi bu veliler bir özel okul travması yaşadılar ve etkilendiler. Bunlara rağmen bu okullara yatırılan paralar bir şekilde veliye geri dönerse yarıdan fazlasının özel okullara yöneleceğini düşünmekteyim. Ancak veliler paralarını geri alamazsa özel okula gidişin yarının altında olacağı kanaatindeyim." diye konuştu. Gülan, FETÖ'nün okullarının kapatılmasının, özel okul ücretlerinde herhangi bir artışa neden olmayacağını belirterek, sözlerini şöyle sürdürdü: "2016-2017 yılı özel okul ücretlerinin en son ilan tarihi darbe girişimi öncesindeki bir tarih olan 31 Mayıs'tı ve okullar ücretlerini ilan ettiler. Okullar ilan ettikleri ücreti bir yıl değiştiremeyecekleri gibi, bir yıl sonrasında da yeni yıl ücretlerini ilan ettikleri bu ücretlere enflasyon oranı civarında artış uygulayarak belirleyebilirler. Yani okul ücretleri bu olaylara bağlı olarak değişmez." Son 3 yılda özel okullara yatırım teşviki, velilere eğitim-öğretim desteği verilmesi ve dershanelerin temel liseye dönüşmesi sonucu özel okul ve öğrenci sayısında yüzde 100 artış yaşandığını ifade eden Gülan, sektörde okul sayısı artışına paralel olarak ciddi bir rekabet yaşanması nedeniyle yeni bir teşvik paketi açıklanmaması durumunda kısa vadede kayda değer bir büyümenin beklenmemesi gerektiğini kaydetti. Mektebim Okulları kurucusu Ümit Kalko da FETÖ'nün okullarının kapatılmasıyla öğrenci ve velilerin okul arayışına girdiğini, darbe girişimi sonrası ortaya çıkan tabloya bakıldığında eğitim sektöründe önemli değişiklikler olduğunu ve olmaya devam etmesini öngördüklerini söyledi. Kalko, "Bu okulların kapatılmasından doğan açığı kısa sürede vatanını, milletini seven, gerçekten eğitimden kazandığını eğitime yatırarak faaliyetlerine devam eden okullar kapatacaktır. Zaman içerisinde arz talep dengesi oturacak ve sektör gelişim göstermeye devam edecektir. Bu bir süreç gerektirmektedir." diye konuştu. Kapatılan özel okullarla birlikte bu kurumlarda okuyan öğrencilerin hızlıca okul arayışı içerisine girdiğini belirten Kalko, şunları kaydetti: "Devletimiz bu konuda gerekli önlemleri alıyor. Hiçbir çocuğumuz mağdur edilmeyecektir. Öğrenciler, devletin tayin etmiş olduğu okullara ya da istedikleri herhangi bir özel okula kayıt yaptırabilirler. Türkiye geneline baktığımızda özel okulların tam kapasiteyle çalışmadığını görüyoruz. Bu süreçte herhangi bir kontenjan sıkıntısı yaşanmayacaktır. Yani kapatılan okullarda okuyan öğrenciler, ister devlet okullarına isterlerse de özel okullara rahatlıkla kayıt yaptırabilirler. Özel eğitim kurumları olarak kapatılan okullardan gelecek çocuklarımızı mağdur etmemek için gerekli desteği sağlayacağız." Kalko, yaşanan süreç nedeniyle okul fiyatlarında herhangi bir artış olmayacağını, kapatılan özel okullardan devlet okullarına devam edecek öğrenciler dışında, özel okullara nakil yapacak öğrencilerin varolan kurumların doluluk oranlarını artıracağını söyledi.  Diğer özel okul yetkilileri de yine FETÖ'nün okullarının kapatılmasından dolayı özel okul ücretlerinde herhangi bir artış olmayacağını vurgularken, son yıllarda özel okul sektöründe hareketlenme yaşandığını, bunun devam etmesini öngördüklerini bildirdi.
Cumhurbaşkanı Recep Tayyip Erdoğan, Şırnak'ta PKK'lı teröristlere yönelik operasyonda şehit olan özel harekat polisi Osman Belkaya'nın (23) cenaze namazına katıldı. Şefaatli Devlet Hastanesi morgundan alınan şehidin cenazesi, İstasyon Meydanı'na getirilerek tören mangası tarafından salavatlar eşliğinde musalla taşına kondu. Şehidin annesi Afet, babası Yakup ile kız kardeşleri Kafiye, İrem ve Serap Belkaya, uzun süre tabuta sarılıp gözyaşı döktü. Anne Afet Belkaya, bu sırada "Beni şehit annesi yaptın, gururluyum. Doyamadım sana, vermem seni toprağa. Nerenden vurdular, orandan öpeceğim" diyerek ağıt yaktı. Baba Yakup Belkaya da "Doyamadım sana" diyerek üzüntüsünü dile getirdi. Şehidin dedesi Abdullah Onar ise tabutun başında nöbet bekleyen polisin gözyaşlarını, cebinden çıkardığı mendille silerek, "Ağlama yavrum, sevindirme düşmanı" diye polisi teskin etmeye çalıştı.   Cumhurbaşkanı Recep Tayyip Erdoğan da Çarşı Camisi'nde cuma namazını kıldıktan sonra cenaze törenine katıldı. Şehidin ailesi ve yakınlarına başsağlığı dileğinde bulunan Erdoğan, daha sonra cenaze namazında saf tuttu. Cenaze törenine, şehidin ailesi, yakınları ve Erdoğan'ın yanı sıra, Cumhurbaşkanlığı Genel Sekreteri Fahri Kasırga, Adalet Bakanı Bekir Bozdağ, AK Parti Yozgat Milletvekilleri Yusuf Başer, Ertuğrul Soysal ve Abdulkadir Akgül, Emniyet Genel Müdürü Celalettin Lekesiz, Yozgat Valisi Abdulkadir Yazıcı, AK Parti Genel Başkan Danışmanı Taner Yıldız, eski Ekonomi Bakanı Nihat Zeybekci, Yozgat Emniyet Müdürü Saim Akpınar, çok sayıda polis, asker ve vatandaş katıldı. Belkaya'nın naaşı, İl Müftü Vekili Süleyman Eroğlu tarafından cuma namazı sonrası kıldırılan cenaze namazının ardından ilçe mezarlığında defnedildi.
Polis Meslek Yüksekokulu'nun yeni öğretim yılına başlaması nedeniyle kürsüye çıkan Vali Ahmet Altıparmak, sözlerine Dağlıca ve Iğdır'daki terör olaylarını kınayarak başladı. Bu günü kelimelerin boğazında düğümlendiği gün olarak nitelendiren Vali Altıparmak, morali yüksek tutmak, güçlü olmak, bir ve birlik olmak zorunda olmamız gerektiğine işaret etti. Türkiye gibi stratejik bir konumda yer alan ülkelerin bu ve benzeri olayları sık sık yaşayacağına dikkati çeken Vali Altıparmak, şehitlere Allah'tan rahmet, ailelerine, meslektaşlarına baş sağlığı, sabır dileğinde bulundu. Vali Altıparmak, konuşmasında şunları söyledi: "Tarihe baktığımız zaman Türk milleti hangi devleti kurarsa kursun, bin yıllarca bu tür saldırılara maruz kalmıştır. Bu saldırıların arkası asla kesilmemiş ve devam etmiştir. Zira savaşların şekli şemaili değişmiş. Artık karadan cephe savaşı bitmiş, kapitalizmin en ağır sömürü sistemiyle bu saldırılar devam etmektedir. Nasıl Irak'ta, Suriye'de bugün ciddi manada sömürü varsa benzer sömürüleri de burada yapmak onların en büyük arzusu. Ama bu arzuyu dindirmek oyunu bozmakta bizim işimiz. Baktığınız zaman Irak'ta yer altı zenginlikleri inanılmaz şekilde bedava Avrupa'ya akıyorsa Avrupa'nın zenginliği olmaktadır. Aynı şekilde savaşlar neticesinde son yaklaşık 1 yıl içerisinde bundan bir önce yayınlanan rakamlara göre sadece Almanya'nın silah satışından elde ettiği gelir 6,5 milyar dolar, yaklaşık 20 milyar Türk Lirası. Belki bu 1 ay içerisinde yine ona yakın satış olabilmiş olabilir. Bu kadar büyük rant elde eden, zenginliğini kana borçlu olan ellerin bunu kesmesi mümkün mü? Bu devam edecektir. Ama dediğim gibi biz bunun karşısında Diyarbakır'ın bir Bağdat, Hakkari'nin bir Halep, Şam olmaması için elimizden gelen gayreti gösteriyoruz, göstereceğiz, bundan sonra da devam edeceğiz."
Moskova'nın Suriye'nin başkenti Şam'a bağlı Doğu Guta'ya polis gücü sevkettiği açıklaması Rusya Savunma Bakanlığı'ndan geldi. Rus polis gücü, Doğu Guta'daki iki kontrol noktası ve 10 gözetleme merkezinde görev yapacak. Rus güçleri, Suriye ordusu ve muhalifler arasındaki güvenli bölgeleri kontrol altında tutacak. Hafta sonunda Kahire'de bir araya gelen Rus yetkililer ve Suriyeli muhalifler arasında bir anlaşma imzalanmıştı. Esad rejimi de bu anlaşma sonrası Doğu Guta'da ateşkes ilan etti.   Doğu Guta, Türkiye, Rusya ve İran'ın Astana toplantısında belirlediği 4 çatışmasızlık bölgesi içinde de yer alıyor.
Meteoroloji Genel Müdürlüğü'nce yapılan son değerlendirmelere göre, yurdun güney ve doğusu parçalı ve çok bulutlu, öğle saatlerinden sonra Orta ve Doğu Akdeniz'in iç kesimleri ile Karaman, Artvin, Erzurum, Kars, Ardahan, Ağrı ve Iğdır çevrelerinin kısa süreli ve yerel olmak üzere sağanak ve gök gürültülü sağanak yağışlı, diğer yerlerin az bulutlu ve açık geçeceği tahmin ediliyor. Hava sıcaklığı, Akdeniz bölgesinde 1 ila 3 derece azalacak, diğer yerlerde önemli bir değişiklik olmayacak. Sıcaklık ülke genelinde mevsim normallerinin üzerinde seyretmeye devam edecek. Rüzgarın genellikle kuzey ve kuzeydoğu, Akdeniz kıyıları ile Güneydoğu Anadolu'da güney ve güneybatı yönlerden hafif, ara sıra orta kuvvette, Marmara ile Kuzey Ege kıyılarında kuvvetlice (30-50 km/s) esmesi bekleniyor. Rüzgarın kuzey ve kuzeydoğulu yönlerden, Marmara ile Kuzey Ege kıyılarında kuvvetlice (30-50 km/s) esmesi beklendiğinden yaşanabilecek olumsuzluklara (Çatı uçması, ulaşımda aksamalar vs.) karşı vatandaşların ve yetkililerin dikkatli ve tedbirli olması gerekiyor.
İstanbul Emniyet Müdürlüğü Asayiş Şube Müdürlüğü'ne bağlı polisler daha öncesinden arama kaydı olan 34 SAA 722 plakalı otomobili Beşiktaş Ulus Mahallesi Ahmet Adnan Saygun Caddesi üzerinde durdurmak istedi. Ekiplerden kaçan otomobil, Zincirlikuyu yönünden Türkali Mahallesi Nüzhetiye Caddesi'ne yöneldi. Kovalamaca sırasında zanlılar, polis ekiplerine ateş açtı. Bunun üzerine ekipler de ateşle karşılık verdi. Beşiktaş Evlendirme Dairesinin bitişiğindeki Muradiye Bostanı Caddesi'nde önü kesilmek istenen zanlıların içerisinde bulunduğu otomobil, bölgede görev yapan başka bir polis otomobiliyle kafa kafaya çarpıştı. Olay yerine ambulans ve çok sayıda polis ekipleri sevk edildi. Otomobil içinde yakalanan zanlılar gözaltına alınarak Emniyete götürüldü. Araçta zanlılara ait ve hırsızlıkta kullanıldığından şüphelenilen bir adet demir kesme makası ile 2 tabanca ele geçirildi. Zanlıların kullandığı otomobilin plakasının sahte olduğu belirtildi. Kaza sırasında hafif şekilde yaralanan bir polis memuru, Şişli Hamidiye Eğitim ve Araştırma Hastanesine kaldırıldı. Daha önce Beşiktaş ilçesinde iki marketi soydukları öğrenilen zanlıların, polis otosuna bindirilmesi sırasında arbede yaşandı. Polis ekipleri, bu sırada görüntü çekmeye gelen gazetecilerden İhlas Haber Ajansı Muhabiri Oğuzcan Yazar'ı gözaltına aldı. Yaşanan arbedede Yazar'ın kamerası hasar gördü. Bir süre gözaltında tutulan kameran serbest bırakıldı.
Küresel piyasalarda 1.1248 dolara kadar tırmanarak iki ayın zirvesine çıkan euro, Türkiye'de de 3.0032 liraya kadar yükseldi. Dün ABD Merkez Bankası'ndan (Fed) gelen faiz kararı sonucunda 2.65 liraya kadar inen dolar, bugün Merkez Bankası Erdem Başçı'nın açıklamalarının ardından tekrar yükselişe geçti. Sabah saatlerinde 2.65 lira düzeyinde olan dolar, öğleden sonra 2.68 liranın üzerine çıktı. Dolar daha sonra 2.67 liranın hemen altında hareket etmeye başladı. DHA'nın sorularını yanıtlayan ING Bank Baş Ekonomisti Muhammet Mercan, "Dünkü Fed'in açıklaması, artık Haziran ayı içerisinde ABD tarafında bir faiz artışı olmayacağını kesinleştiren bir durum yarattı. Bu da dolar/euro paritesini etkiledi ve 1.12'nin üzerine çıktı. Euro/TL paritesi de yükseldi" dedi.
Spor Toto Süper Lig'in 30. haftasında Beşiktaş'a konuk olan Fenerbahçe, Vodafone Arena'daki karşılaşmanın 90+4. dakikasında Marcelo'nun kendi kalesine attığı golle yenilgiden kurtuldu.  Sarı-lacivertli ekip böylece şampiyon olduğu 2010-2011 sezonundan sonra ilk kez bir sezonu derbi kaybetmeden kapattı. Bu sezon Galatasaray'ı her iki karşılaşmada mağlup eden Fenerbahçe, Beşiktaş ile 2 maçta da berabere kaldı. Fenerbahçe, 2010-2011 sezonunda ise Kadıköy'de berabere kaldığı Galatasaray ile Beşiktaş'ı deplasmanda yenmeyi başarmıştı.
2007 yılında Niyazi Mısri Caddesi'nde bulunan Zirve Yayınevini basarak biri Alman uyruklu üç kişinin bıçaklanarak öldürülmesi olayıyla ilgi Malatya E Tipi Kapalı Cezaevinde tutuklu bulunan 4 sanık, cezaevinde görevli eğitmenler aracılığıyla, Anadolu Üniversitesi Açıköğretim Fakültesi İşletme Bölümü'ne kayıt yaptırdı.  Olaya ilişkin tutuklu Emre Günaydın dışındaki dört sanığın aynı koğuşta kaldıkları ve sınavlara birlikte hazırlandıkları belirtildi.  Özdemir, Gürler, Yıldırım ve Çeker'in, cezaevinde bu şekilde eğitim gören 25 kişi ile birlikte sınavlara girdikleri, bunun yanında, okumak için sıklıkla kitap istedikleri öğrenildi.  Malatya'da 18 Nisan 2007'de Zirve Yayınevinde çalışan Alman uyruklu Tilman Ekkehart Geske ile Necati Aydın ve Uğur Yüksel bıçaklanarak öldürülmüş, zanlılardan Salih Gürler, Cuma Özdemir, Hamit Çeker ve Abuzer Yıldırım olay yerinde yakalanmıştı.  Üçüncü katın penceresinden kaçmaya çalışırken düşerek yaralanan Emre Günaydın, İnönü Üniversitesi Turgut Özal Tıp Merkezi'ndeki tedavisinin ardından çıkarıldığı mahkemece tutuklanmıştı.  Tutuklu sanık Emre Günaydın'ın olaydan yaklaşık 2 yıl sonra cezaevinde Cumhuriyet savcısına verdiği ifadenin ardından olayı azmettirdikleri gerekçesiyle Varol Bülent Aral ile Zirve Yayınevi çalışanı olduğu belirtilen Hüseyin Yelki de tutuklanmıştı.  Yelki 22 Mayıs'taki, Aral da 20 Ağustos'taki duruşmalarda tutuksuz yargılanmak üzere tahliye edilmişti.
Geçtiğimiz hafta Stoke City deplasmanında ummadığı bir mağlubiyet alan Pellegrini'nin öğrencileri, Swansea City karşısında 90. dakikada geri düşmesine karşın 90+2'de galibiyete uzanmayı bildi. Bony'nin 26. dakikada attığı golle öne geçen City, Swansea adına Gomis'in 90. dakikada attığı gole engel olamadı. Maçın bu skorla bitmesi beklenirken tecrübeli orta saha Yaya Toure, Manchester City'ye 2-1'lik galibiyeti getirdi. Aldığı galibiyetle puanını 32'ye yükselten Manchester City, maç fazlasıyla lider oldu. Swansea City ise 14 puanda kaldı. Crystal Palace 1-0 Southampton Sunderland 0-1 Watford West Ham United 0-0 Stoke City
’nın kuzeybatısındaki Cenova kentinde Morandi Köprüsü’nün bir kısmının çökmesinin ardından, kentte 12 ay süreyle   ilan edildi. Facia dolayısıyla kabineyi Cenova’da olağanüstü toplayan İtalya Başbakanı Giuseppe Conte, toplantının ardından yaptığı açıklamada, çok sayıda kişinin yaşamını yitirdiği olay nedeniyle kentte bir yıl süreyle OHAL ilan edildiğini açıkladı. Başbakan Conte, köprü ve bağlantı yollarının işletme ve bakım hakkını elinde bulunduran özel şirketi işaret ederek, "Autostrade şirketlerinin yetkilerini iptal etme işlemlerine başlayacağız" dedi.  Köprünün çökmesiyle çok sayıda aracın düştüğü, bazı araçlar ve çevredeki binaların enkaz altında kaldığı olayda hayatını kaybeden kişi sayısı, 39’a yükseldi. Ölen kişilerden üçünün 8, 12 ve 13 yaşında çocuklar olduğu, 5 kişinin kimliğinin belirlenemediği aktarıldı.  Faciada 12'si ağır olmak üzere 16 kişinin yaralandığı, kayıp kişilerin bulunduğu kurtarma çalışmalarının sürdüğü bildirildi. Öte yandan köprünün diğer bölümlerinde çökme riski bulunduğu ifade edildi. Cenova Belediyesi’nden yapılan açıklamaya göre, civardaki 11 bina bu nedenle boşaltıldı ve 632 kişi tahliye edildi.  Olayın ardından Cenova'da iki, ülke çapında bir günlük yas ilan edildi.  Cenova Cumhuriyet Başsavcısı Francesco Cozzi, gazetecilere yaptığı açıklamada, olayın kaza olmadığını, insan hatasından kaynaklandığını söyledi. Savcılığın, olayla ilgili "ihmalin neden olduğu felaket ve çok sayıda adam öldürme" suçundan soruşturma başlattığı öğrenildi. Cenova kentinde,  A10 otoyolundaki Morandi Köprüsü'nün bir kısmı çökmüştü. Alışveriş merkezleri, fabrikalar, yerleşim yerleri, Cenova-Milano tren hattı ve Polcevera Nehri'nin üzerinden geçen köprüde yaşanan çökme sonucunda çok sayıda kişinin enkaz altında kaldığı bildirilmişti.  Başbakan Yardımcısı ve Ekonomik Kalkınma, Çalışma ve Sosyal Politikalar Bakanı Luigi Di Maio ile Ulaştırma Bakanı Danilo Toninelli, olayla ilgili köprünün bakımını üstlenen "Autostrade per l'Italia" şirketini suçlamıştı. Şirketin yöneticilerine istifa çağrısında bulunan Toninelli, şirketin yetkilerinin feshi ve 150 milyon avroluk ceza yaptırımı uygulamak için gerekli işlemleri başlattıklarını açıklamıştı. Şirket ise köprünün teknik yapısının kanunda öngörülen şekilde üç aylık periyotlarla kontrol edildiğini savunuyor. Köprü alışveriş merkezleri, fabrikalar, bazı yerleşim yerleri, Cenova-Milano tren hattı ve Polcevera Nehri'nin üzerinden geçiyor.
ATV'de yayınlanan evlilik programının sunucusu Esra Erol bugünkü programında son günlerde çıkan evlilik programları kaldırılıyor mu, haberleriyle ilgili bir açıklama yaptı.     Son zamanlarda her yerde evlilik programları kaldırılıyor diye söylenmeye başlandı. Hayır! Evlilik programları kaldırılmıyor. RTÜK, tüm evlilik programları yapan yapımcıları toplantıya aldı. Bu toplantıda elini masaya vurmadı. Tam tersi ortak fikir birliğince, yapılan evlilik programlarına bir nevi aslında usulüne uygun değilse çeki düzen vermekti amaç.     Bir takım sunumlar yapıldı. Neler olmalı, neler olmamalı diye konuşuldu. Ben kendi ekibim ve programım adına gurur duydum. hamileydim, burada damat adayları bir konudan dolayı kavga etmişti. Sadece o konuyla alakalı bir sunum yapıldı.10 yıldır bu ekrandayım ve 10 yıldır sizlerin karşısındayım. Her gelen konuğuma karşı kelimelerimi özenle seçmeye çalışıyorum.   Hatta yıllar geçtikçe biraz daha sakinleştim. Eskiden daha sert çıkışları olan biriydim. Buradan bir kişiyi kızıp gönderiyor olmak o kişiye zarar vermiyor, onun ailesine ve sevdiklerine zarar veriyor. Çok daha anlayışlı olmaya başladım.     9 yıldır ben ve ekibim biz bu işten ekmek yiyoruz. Yaptığım işi çok seviyorum ve inanarak yapıyorum. Kendi içinde öz eleştiri yapabilen, en çok kendine kızan insanlardan biriyim. Yaptığım işin doğru düzgün ve örnek olması lazım. Ben yıllardır hatamı sevabımı bula bula bir noktaya geldim. Tabi ki şuan da 7-24 evlilik programlarının olması şuan şu soruyu getiriyor. Evlilik programları çığrından çıktı mı? Ben hiç kimse adına bir şey söyleyemem ama kendi adıma yaptığım evlilik programımın çığrından çıktığını düşünmüyorum. Hatalarımız var mı - var, yanlış yaptığımız var mı var.
Beko Basketbol Ligi play-off final serisinin 4. maçında Efes Pilsen'i yenerek 3-1 öne geçen Fenerbahçe Ülker'de, antrenör Ertuğrul Erdoğan, henüz şampiyon olmadıklarını, sadece bir avantaj yakaladıklarını söyledi.  Erdoğan, maçın ardından düzenlenen basın toplantısında, Preldzic ve Greer'in maça damgasını vuran oyuncular olduklarını belirterek, ''Baskımız sonuç verdi. Taraftar desteğiyle birlikte özgüven lehimize döndü. Muazzam bir 4. periyot oynadık. Efes Pilsen gibi bir takıma karşı 17 sayı geriden gelip maçı kazanmak kolay değil. 3-1 öndeyiz, ama şampiyon olmadık. Sadece bir avantaj yakaladık ve bunu kaybetmek istemiyoruz'' diye konuştu.  Efes Pilsen Antrenörü Ergin Ataman ise yenilginin baş sorumlusu olarak oyuncularını gördüğünü kaydetti, ancak hakemlerin de çalmadıkları düdüklerle bunda etkili olduğunu iddia etti.  Ataman, belirli süreye kadar oyunda üstün tarafın kendileri olduğunu vurgulayarak, ''25. dakikaya kadar iyi oynadık. Fenerbahçe Ülker bu sırada baskılı savunma yaptı. Bu sırada yaşadığımız top kayıpları kadar hakem üçlüsünün çalmadığı düdükler de yenilgide etkili oldu. Maç, sanki bir arenada gladyatörlerin savaşına dönüştü. Baş sorumlu olarak oyuncularımı görüyorum, ancak birçok pozisyonda oyuncularım kendilerine temas olduğunu ve ellerine vurulduğunu söylediler'' dedi.  Tecrübeli çalıştırıcı, henüz her şeyin bitmediğini savunarak, ''Şampiyonluğun gittiğini düşünmüyorum. Geçen sezon 2-0'dan 4-2 öne geçip şampiyon olmuştuk. Bu sezon 3-1'den şampiyon olacağımıza inanıyorum'' diye konuştu.
Osmaniye'nin Hasanbeyli ilçesinde, 10 gün sonra ikiz bebeklerini kucağına almaya hazırlanan gelini ve oğlunu av tüfeğiyle vurarak öldürdüğü iddiasıyla aranan zanlı yakalandı.  Hasanbeyli ilçesi Yeşilköy Mahallesi'nde, dün, evinin yakınında oturan oğlu Mehmet B. (28) ve çevresinde adı ''Derya'' olarak bilinen 9 aylık hamile gelini Zeliha B'yi (26), evlerinde av tüfeğiyle vurarak öldürdükten sonra kaçan Ramazan B. (54), kaçtığı ormanlık alanda jandarma tarafından yakalanarak gözaltına alındı.  Cinayetleri, borç para isteği reddedildiği gerekçesiyle işlediği iddia edilen Ramazan B'nin sorgulaması sürerken, 9 aylık hamile gelini ile Osmaniye Orman İşletmesinde mevsimlik işçi olarak çalışan oğlunun cenazeleri otopsi için Adana Adli Tıp Kurumuna getirildi.  Kızının cenazesini teslim almak için morg kapısında beklerken gözyaşı döken baba Süleyman Gökçe (46), kızı ve damadının 1,5 yıl önce evlendiklerini, ikisinin de ikinci evliliği olduğunu, nikahlarının da bir hafta önce kıyıldığını söyledi.  Kızının daha önceki evliliğinden hamile kaldığını ancak kocasının dayağı yüzünden çocuğunu düşürdüğünü anlatan Süleyman Gökçe, ''Kızım, 10 gün sonra ikiz bebeklerini kucağına almanın hayalini kuruyordu. Bu nasıl bir insanlıktır. Sadece kendi evladına değil, benim evladıma ve günahsız iki yavruya da kıydı'' dedi.  Damadının orman işletmesinde mevsimlik işçi olarak çalışarak biriktirdiği 10 bin lira parasının bulunduğunu anlatan Süleyman Gökçe, ''Babası, otomobil almak için damadımdan bu parayı istemiş. O da, 'karımın doğumu ve çocuklarım için o para bana gerekli' diyerek vermemiş. Bunun üzerine evlerine gidip kapının önünde kızımı ve damadımı öldürmüş'' dedi.  Ablalarının cenazesini almayı bekleyen ÇÜ Hemşirelik Yüksekokulu öğrencisi Özlem Gökçe ve Kara Elmas Üniversitesi hemşirelik bölümü 4. sınıf öğrencisi Sultan Gökçe, birbirlerine sarılarak gözyaşı döktüler.  Adana Adli Tıp Kurumu'nda otopsi işlemi tamamlanan orman işçisi Mehmet B'nin cenazesi toprağa verilmek üzere Hasanbeyli ilçesinin Yeşilköy Mahallesine, eşinin cenazesi ise Düziçi ilçesinin Ellek beldesine götürüldü.
İran'ın başkenti Tahran'ın 850 kilometre doğusunda bulunan Meşhed kenti yakınlarında 6,1 büyüklüğünde deprem meydana geldi.  Amerikan Jeolojik Araştırmalar Merkezi depremin Meşhed'in 76 kilometre güneydoğusunda yerin 33 kilometre derinliğinde oluştuğunu açıkladı.  Depremin can veya mal kaybına yol açıp açmadığına yönelik henüz bir bilgi yok.
İsviçre'nin Cenevre kentinde yarın düzenlenecek 2016 Rio Olimpiyat Elemeleri kura çekimi öncesinde erkek ve kadın milli takımlarımızın torbaları açıklandı. Erkeklerde 18 ekip elemelerde mücadele edecekken bu ekipler 6 torbaya ayrıldı. Türkiye ise 5. torbada yer aldı. Kadınlarda ise 12 takım arasında Türk Milli Takımı ilk torbada yer aldı. Gruplarında birinci sırayı alan takımlar 2016 Rio Olimpiyatları'na gitmeye hak kazanacak. İsviçre'nin Cenevre kentinde yarın saat 19.30'da gerçekleştirilecek kura çekiminde Türkiye'yi TBF Başkanı Harun Erdenay, TBF Sportif Direktörü Barbaros Akkaş, A Milli Erkek Takım Menajeri Haluk Yıldırım ve A Milli Kadın Takım Menajeri Arzu Özyiğit temsil edecek. 1. Torba: Fransa, Sırbistan, Yunanistan 2. Torba: İtalya, Çek Cumhuriyeti, Kanada 3. Torba: Filipinler, İran, Japonya 4. Torba: Angola, Tunus, Senegal 5. Torba: Letonya, Hırvatistan,  6. Torba: Meksika, Porto Riko, Yeni Zelanda   1. Torba: Fransa, İspanya, Beyaz Rusya,  2. Torba: Küba, Arjantin, Çin, Kore  3. Torba: Nijerya, Venezuela, Yeni Zelanda, Kamerun
İşsiz kalmak, para kaybetmek, ekonomik krizden etkilenmek... Hiçbiri insanı ikili ilişkilerdeki duygusal çatışma ve yoksunluk kadar etkilemiyor. Duygusal sorunlar, kişinin yaşamın pek çok alanında adım atma ve girişimde bulunma yönünü zedeliyor. İlişkilerdeki mutsuzluk ise para kaybetmenin getirdiği mutsuzluktan daha etkili bulunuyor ve her alandaki başarıyı etkiliyor. İ.Ü İstanbul Tıp Fakültesi Psikiyatri ABD Öğretim Üyesi Konsültasyon - Liyezon Psikiyatrisi Bilim Dalı Başkanı Prof. Dr. Sedat Özkan, bunun en önemli nedeninin kişinin kendisini değerli hissetme duygusunun zedelenmesi olduğunu belirtiyor. İlişkide mutsuz olan insan kendini de mutsuz ediyor ve değersizlik duygusu, yaşama yönelik tüm olumsuzlukları tetikliyor.   Prof. Dr. Özkan, duygusal mutsuzluğun dünyanın her yerinde kadını daha çok etkilediğini belirtiyor. "Kadın daha duygusal olmasına karşın, erkeğin duygusal boşluğu daha kısa sürer ve erkek zihniyetinde, 'Başka kadın bulurum' inanışı daha yaygındır "diyen Özkan'a göre ait olma kavramına kadınlarda erkeklerden daha çok rastlanıyor. Kadın aşk ilişkisini duygusal olarak ve psikolojik zeminde yaşarken karşı cinse daha çok bağlanıyor. Erkek ise ben merkezci düşünce yapısından uzaklaşamıyor.  Prof. Dr. Sedat Özkan, dünyanın her yerinde psikiyatri uzmanına giden kişilerin büyük çoğunluğunu kadınların oluşturduğunu ve bunun olağan bir durum olduğunu söylüyor. Kadının anaç yapısı ve sorumluluk anlayışı bunun önde gelen nedenleri arasında görülüyor. Ruhsal bozukluklara kadınlarda daha fazla rastlanması, onlardaki ruhsal bozukluğun daha çok olmasından değil, erkeklerin kendi başlarının çaresine bakmayı tercih etmelerinden kaynaklanıyor. Erkek, doktora "Koruyucu sağlık" anlamında başvurmak yerine sadece başının derde girdiğini düşündüğü durumlarda gidiyor. Günümüzde geleneksel anlayışların yıkıldığını ve hem kadının hem de erkeğin özgür bireyler haline geldiğini söyleyen Prof. Özkan, kadınların artık dişiliklerini de kişiliklerini de daha açık şekilde ifade ettiklerini belirtiyor ve "Bu durum kadını pasif halden uzaklaştırıyor" diyor. Bu değişimin erkekte tedirginlik yarattığını söyleyen Özkan'a göre bunun en önemli göstergesi erkekte meydana gelen performans kaygısı. Kadının değişimini kendileri için yatakta da hayatta da bir tehdit olarak algılayan erkekler, karşı cinsin toplumun her alanında ön plana çıkmasının, alışkanlık ve yerleşik davranışlarını tehdit ettiğini ve performans kaygılarını artırdığını dile getiriyorlar.
Haberde, savaş gemilerinin İsrail’e ait “Leviathan” bölgesi ile Rumların sözde ‘ekonomik münhasır bölge’sinin ‘Afrodit’ olarak adlandırılan 12. parseli arasında kalan bölgede 21 Aralık’ta ateş açtığı savunuldu. Site, İsrail ve Rum Kesimi’nin olayı rapor etmediğini buna karşılık iki ülkenin de bölgeye takviye deniz gücü gönderdiğini kaydetti. Olaya taraflardan ilk tepkiyi Rum lideri Dimitris Hristofyas’ın verdiğini belirten site, Rum liderin cuma günü yaptığı açıklamada, “Eğer Türkiye hücumbot diplomasisi ve bölgenin polis şefliğini oynamaya devam ederse, bunun en başta Kıbrıs Türkleri olmak üzere, bölgedeki Türk nüfusu için kötü sonuçları olacak” şeklindeki sözlerine yer verdi. Vatan gazetesinin haberine göre, İsrail’in 22 Aralık’ta, Türk ordusuna yaptığı 90 milyon dolarlık askeri izleme sistemi satışına ilişkin anlaşmayı iptal etmesinin de, doğalgaz yataklarıyla ilgili Ankara’ya uyarı niteliği taşıdığı öne sürüldü. Dışişleri Bakanlığı yetkilileri ise Debka’nın iddiasıyla ilgili, bir bilgi bulunmadığını söyledi.
kurundaki artışların etkisiyle dün alış ağırlıklı bir seyir izleyen  , günü önceki kapanışa göre yüzde 1,07 değer kazancıyla 188,7 liradan tamamladı.  Altının gram fiyatı, haftanın son işlem gününe yükselişle başlamasının ardından önceki kapanışına göre yüzde 0,7 artışla 190,1 liradan işlem görüyor.  'da   312 lira,   da 1.274 liradan satılıyor.  Asya piyasalarında yatay bir seyir izleyen   ise 1.300 doların hemen altında işlem görüyor. Uzmanlar, altının ons fiyatının 1.300 dolar seviyesini test ettiğini ancak üzerinde kalıcılık sağlamakta zorlandığını söyledi. Uzmanlar, altının gram fiyatının, dolar kuruna paralel işlemler gerçekleştirmeye devam ettiğini belirterek, teknik açıdan altının gram fiyatında 188 liranın destek, 194 liranın ise direnç konumunda olduğunu kaydetti.
Alınan bilgiye göre, Güngören Sanayi Mahallesi Çaldıran Sokak'ta park halinde bulunan 15 araç, kimliği henüz belirlenemeyen kişi ya da kişilerce üzerlerine benzin dökülerek ateşe verildi.  Araçlarda çıkan yangınlar, çevredeki vatandaşlar ve olay yerine gelen itfaiye ekiplerince kısa sürede söndürüldü. Olay nedeniyle bazı araçlarda maddi hasar meydana geldi.  Polisin başlattığı soruşturma sürüyor.
ABD'de bir mahkeme, Vatikan aleyhinde dava açılabileceğine karar verdi.  Oregon eyaletinin Portland kentindeki 9. istinaf mahkemesi, 40 yıl kadar önce ilk gençlik çağlarında rahip Andrew Ronan tarafından defalarca taciz edildiği iddiasıyla dava açan ve Vatikan'ı rahibin yaptıklarını görmemezlikten gelmekle suçlayan "John Doe" takma adlı davacının, Vatikan hakkında dava açabileceğine hükmetti.  Davacı avukatlarından biri, "mahkeme kararı, Katolik rahiplerinin tacizine uğrayanlara Vatikan'ı mahkemeye verme imkanı sağlıyor" dedi.  Konu, Amerikan mahkemesinin önüne 7 sene evvel gelmişti. Kimliği açıklanmayan ve dosyada "John Doe" olarak takdim edilen davacı, rahip Ronan aleyhinde cinsel taciz davası açmıştı.  Rahip Ronan, delikanlılarla cinsel münasebete girdiğini kabul etmesine rağmen, Vatikan tarafından İrlanda ve ABD'de iki kiliseye tayin edilmişti.  Vatikan, egemen devlet olarak Amerikan yasaları karşısında dokunulmazlığı bulunduğunu öne sürüyor ve kendisi aleyhinde dava açılamayacağını iddia ediyordu.  Amerikalı yargıçlar ise, "John Doe" davasının istisna teşkil ettiğine vurgu yaptı.  Avukat, kararın, "sorunun yukarlardan kaynaklandığını gösterdiğini" belirtti ve şimdi Vatikan'ın, bu kararı Yüksek Mahkemede temyiz etmesini beklediğini söyledi.
Galatasaray sosyal medya hesabından Emre Mor için hazırladıkları video yayımladı.   💜➡💛❤ ✍          Genç futbolcu, Galatasaray'a gelmenin kendisi için büyük bir hayal olduğunu belirterek, "Nihayet gerçek oldu. Burada olduğum ve tekrar antrenmanlara başlayacağım için çok mutluyum. Başkanımıza bana inandıkları için çok teşekkür ediyorum. İki zor sezon geçirdim. Bana inanıp kucak açarak karşıladıkları için herkese çok teşekkür ediyorum. Bana duyulan güven benim için çok büyük bir anlam ifade ediyor ve tekrar sahaya çıkmayı iple çekiyorum" dedi. Fatih Terim ile çalışacak olmasını da değerlendiren Emre Mor, "Fatih Hoca benim için olabilecek en iyi teknik direktör. Çok iyi bir ilişkimiz var, birbirimizi yakından tanıyoruz. Ona çok büyük saygı duyuyorum. Benim yeteneklerimden en iyi şekilde faydalanabileceğini düşünüyorum. Beraber yakalayacağımız başarılar için sabırsızlanıyorum" diye konuştu.  Sarı-kırmızılı taraftarlara da seslenen Emre, "Galatasaray taraftarlarını çok seviyorum. Onlarla buluşmak için heyecanlıyım. Umarım beraber birçok gol sevinci yaşayıp yeni başarılara koşacağız" ifadelerini kullandı.  Galatasaray Başkanı Mustafa Cengiz, Emre'nin yurt dışında büyümüş bir isim olduğunu hatırlatarak, "Ona bakarken 1961 yılındaki iş gücü anlaşması ve sonrasındaki anlaşmalar aklıma geliyor. Orada bizim kuşaklarımız var. İlk giden kuşaklar maalesef oranın dilini bilmedi. Emre, üçüncü kuşak. Daha sonraki kuşaklar da Türkçe'yi öğrenemedi. Bu kuşaklarda bir dil sorunu oluştu. Buna karşı bir savaş veriyorlar ve Emre bu savaşı Avrupa’da kendi çapında gençliğiyle, ruhuyla verdi. Emre şimdi bu savaşı Türkiye’de verecek. Türkiye onun yuvası ve Galatasaray artık Emre’nin evi. Biz burada Emre’nin Allah vergisi yeteneklerini Galatasaray ve Türk futbolu için en iyi şekilde sahada sergileyeceğine, ölümüne mücadele edeceğine inanıyoruz. Artık yuvasını bulmuş bir insanın huzur içinde tüm yeteneğini, karakterini tamamen sahaya ve takımına vereceğine inanıyoruz. Kendisine hoş geldin diyorum" şeklinde konuştu.  Galatasaray İkinci Başkanı Abdurrahim Albayrak ise, "Emre'ye evine, yuvasına hoş geldi diyoruz. Galatasaray taraftarları kendisini heyecanla bekliyor. Bir aydır biz kendisiyle görüşmeler yapıyoruz. Emre’nin Galatasaray’a gelme konusunda ne kadar heyecanlı ne kadar istekli olduğunu biliyorum. Bu transferin Galatasaray camiasına hayırlı olmasını diliyorum" açıklamasını yaptı.
31 yaşındaki Bekir Oğuz Yılmazer'in kullandığı motosiklet, Bursa'nın merkez Nilüfer ilçesi Görükle Sakarya Mahallesi Atatürk Caddesi'nde, köpeğin saldırması üzerine kontrolden çıkarak İsmail Hamzaoğlu'na ait park halindeki otomobile çarptı.  Kazada yaralanan motosiklet sürücüsü, Çekirge Devlet Hastanesi’ne kaldırıldı.
Uzman Çavuş Emre Kurnaz, dün özel aracıyla Elazığ'dan Şırnak Çakırsöğüt'teki Tugay Komutanlığı'na doğru yola çıktı. En son Şırnak kent merkezine 100 kilometre mesafede kendisiyle irtibat kuruldu. Güvenlik güçleri, bölgede arama çalışması başlattı. Terör örgütü tarafından kaçırıldığı belirlenen Kurnaz, akşam saatlerinde serbest bırakıldı.
Lider 'ın 'in 32. haftasında   ile oynadığı maçın uzatma bölümünde kazanılan penaltıyı atmak isteyen ve takım arkadaşı   ile tartışan  , özür mesajı paylaştı. Deplasmanda çıktığı Çaykur Rizespor maçının ilk yarısında elde edilen penaltıyı kaçıran Senegalli futbolcu, takımı 2-1 gerideyken uzatma bölümünde kazanılan penaltıyı atmak için topu aldı. Diagne, bu sırada penaltıyı atmak isteyen Sinan Gümüş ile itişmeye varacak şekilde tartıştı. Penaltıyı gole çeviren golcü futbolcu, son dakikalarda bir gol daha atarak takımının galibiyetinde önemli rol oynadı. Sarı-kırmızılı futbolcu, yaşananların ardından sosyal medya hesabından özür mesajı yayımladı. Diagne'nin Instagram'dan paylaştığı mesajda, şu ifadeler yer aldı: "Şampiyonluk yolunda benim ve takımım için kritik bir maçta sonuca ulaşmayan penaltı ile çok üzüldüm. Elimden gelenin fazlasını yapmak ve belki de hatamı telafi etmek için sinirlerime hakim olamadım. O anların gerginliği ile başta hocamız olmak üzere kırdığım herkesten özür dilerim. Daha iyiyi, başarıyı ve kazanmayı ve bize inananları mutlu etmeyi çok istiyorum. Sadece kazanmakla ilgileniyorum, şampiyon olmak istiyorum."
Meteoroloji 1. Bölge Müdürlüğü'nün internet sitesinde yer alan bilgiye göre, Marmara Bölgesi'nde sıcaklıklar 2 ila 6 derece artacak. Parçalı çok bulutlu havanın hakim olacağı bölge genelinde aralıklı sağanak yağış bekleniyor. Bölgede, rüzgar güney ve güneybatı (lodos) yönlerinden kuvvetli (40-60 km/sa) esecek.
Taşeron işçilerin kadro yolundaki süreç devam ederken, KİT'lerin kadroya dahil edilip edilmeyeceği tartışılıyordu. Taşeron kadro için son açıklama Başbakan Binali Yıldırım'dan geldi. Yıldırım, düzenlemenin kapsamı, uygulamanın nasıl olacağının bütün detaylarıyla anlatıldığını söyledi. Kamu İktisadi Devlet Teşebbüslerinde (KİT) taşeron olarak çalışanların kadroya alımlarına ilişkin tartışmaların sorulması üzerine Yıldırım, şöyle konuştu: "KİT'ler, aynı şirketler gibi, müdebbir tüccar, basiretli tüccar esasına göre üretim yapan kuruluşlar. Dolayısıyla buradaki çalışanların devlet merkezi birimlerdeki memur veya kamu işçisi gibi düşünülmemesi lazım. Bu yüzden bunlara yönelik çözümü, şöyle düşünüyoruz. Bu KİT'lerin mülkiyeti Hazine'ye ait. Hazine, bunlara kadro verecek, ihtiyaçları oranında, bu kadrolara da uzun süredir bu KİT'lerde hizmet eden, taşeron diye tabir ettiğimiz vasıflı elemanlar istihdam edilecek. Öncelikli olarak bu kadrolardan onlar yararlanmış olacak. Oradaki sorun da çözülmüş olacak. Bu, etap etap gerçekleşecek." Bu sürece ilişkin takvimin sorulması üzerine Yıldırım, "Hemen başlayacak. Şartları sağlayan herkes bundan yararlanmış olacak." ifadesini kullandı. Taşeronların geçiş süreci 2 Ocak 2018’den itibaren başladı ve 90 gün içinde sonuçlandırılacak. Sınavlar 3 ile 22 Mart arasında gerçekleştirilecek. "Yaptığı işle alakalı bir sınava mı girilecek?" sorusu üzerine Sarıeroğlu, "Yaptıkları işle alakalı olacak. Bunun detaylarını, Devlet Personel Başkanlığı ve Maliye Bakanlığı ile oluşturacağız." bilgisini verdi. Emekli olanlar dışında 450 bin kişi sınav olacak, hepsini inşallah kadrolu işçi olarak 4 (D) statüsündeki istihdamını sağlayacağız. Sınavı mevcut düzenleme gereği koyduk, eleme amaçlı değil, yaptıkları işle ilgili olacak.
Şirin Ünal’ın evinde 23 Eylül’de saat 21.50’de silahla intihar ettiği iddia edilen Nadira Kadirova ile ilgili savcılığın yürüttüğü soruşturma sürüyor. Şüpheli ölüme ilişkin birçok “delili” toplayan ve tanıkları dinleyen savcılık, şimdi adli tıp kurumundan gelecek ayrıntılı otopsi raporunu bekliyor. Rapor, Kadirova’nın ölümüyle ilgili soruşturmanın da nasıl sonuçlanacağını belirleyecek. Öte yandan Kadirova’yla ilgili yeni bilgiler gün yüzüne çıktı. Cumhuriyet’in ulaştığı Göç İdaresi Genel Müdürlüğü verilerine göre, 1996 doğumlu Kadirova’nın çalışma izni yok ve Şirin Ünal’ın yanında sigortasız çalışıyordu. Yani 23 yaşındaki Kadirova, Şirin Ünal tarafından “kaçak” statüsünde çalıştırılıyordu. Belgeye göre Göç İdaresi, Kadirova’nın Türkiye’de kalması için “Kısa dönem turizm amaçlı” ikamet izni verdi. Bu süre, 17 Ocak 2019’da başlarken, 17 Ocak 2020’de dolacaktı. Kadirova’nın ne kadar maaş aldığı ise öğrenilemedi.
Irak ve Suriye'ye sınır ötesi operasyon konusunda hükümete verilen yetkinin bir yıl daha uzatılmasına ilişkin Cumhurbaşkanlığı tezkeresi Resmi Gazete'de yayımlandı. Resmi Gazete'de yer alan TBMM kararına göre, Türkiye'nin güney kara sınırlarına mücavir bölgelerde yaşanan gelişmeler ve süregiden çatışma ortamının milli güvenlik açısından taşıdığı risk ve tehditlerin artarak devam ettiği belirtildi. Türkiye'nin, komşusu Irak'ın toprak bütünlüğünün, milli birliğinin ve istikrarının korunmasına büyük önem atfettiği vurgulanan tezkerede, "Diğer taraftan, Irak'ta PKK ve DEAŞ unsurlarının varlığını sürdürmesi, etnik temelli ayrılıkçılığa yönelik girişimler bölgesel barışa, istikrara ve ülkemizin güvenliğine doğrudan tehdit oluşturmaktadır." ifadesine yer verildi. PKK/PYD-YPG ve DEAŞ başta olmak üzere, Suriye'de mevcudiyetini sürdüren terör örgütlerinin Türkiye'ye yönelik eylemlerini devam ettirdiği; diğer taraftan, Astana süreci ile başlayan ateşkesin kalıcı barışa ve çözüme ulaştırılması yönünde Türkiye'nin ilgili diğer ülkelerle yürüttüğü çalışmalarda kaydedilen önemli mesafe sonucunda, Türkiye'nin, Suriye sınırları içinde ilan edilen gerginliği azaltma bölgelerinde terör faaliyetlerinin sonlandırılması ve huzur, barış ve güvenliğin sağlanması bağlamında yükümlülükler üstlendiği anımsatılarak, şunları kaydedildi: "Bütün bu gelişmeler çerçevesinde, terör ile Irak ve Suriye'nin toprak bütünlüğünü bozmaya ve sahada gayrimeşru oldubittiler oluşturmaya yönelik, milli güvenliğimize tehlike oluşturabilecek her türlü risk, tehdit ve eyleme karşı, uluslararası hukuktan doğan haklarımız doğrultusunda gerekli önlemlerin alınması milli güvenliğimiz açısından hayati önem arz etmektedir. Ayrıca, Birleşmiş Milletler Güvenlik Konseyi kararlarıyla, Irak ve Suriye'nin toprak bütünlüğünün ve bağımsızlığının teyit edilmiş olmasının ve yine 2170 sayılı kararda bu ülkelerdeki terör faaliyetlerinin kınanarak DEAŞ ve benzeri terör örgütlerinin faaliyetlerine karşı Birleşmiş Milletler üyesi tüm ülkelere 1373 sayılı karar ve uluslararası hukuk çerçevesindeki sorumluluklarına uygun şekilde gerekli tedbirleri alma çağrısında bulunulmuş olmasının ışığında, Türkiye'nin DEAŞ ve diğer terör örgütleriyle mücadele amacıyla oluşturulan uluslararası koalisyon bünyesinde iştirak ettiği faaliyetlerin sürdürülmesi de önem taşımaktadır. Bu mülahazalar ışığında, Türkiye'nin milli güvenliğine yönelik ayrılıkçı hareketler, terör tehdidi ve her türlü güvenlik riskine karşı, uluslararası hukuk çerçevesinde gerekli her türlü tedbiri almak, Irak ve Suriye'deki tüm terör örgütlerinden ülkemize bundan sonra da yönelebilecek saldırıları bertaraf etmek ve kitlesel göç gibi diğer muhtemel risklere karşı milli güvenliğimizin idame ettirilmesini sağlamak, Türkiye'nin güney kara sınırlarına mücavir bölgelerde yaşanan ve hiçbir meşruiyeti olmayan tek taraflı bölücü girişimler ve bunlarla ilgili olabilecek gelişmeler istikametinde Türkiye'nin menfaatlerini etkili bir şekilde korumak ve kollamak, gelişmelerin seyrine göre ileride telafisi güç bir durumla karşılaşmamak için süratli ve dinamik bir politika izlenmesine yardımcı olmak üzere, hudut, şümul, miktar ve zamanı Hükümetçe takdir ve tayin olunacak şekilde, Türk Silahlı Kuvvetlerinin gerektiği takdirde sınır ötesi harekat ve müdahalede bulunmak üzere yabancı ülkelere gönderilmesi ve aynı amaçlara matuf olmak üzere yabancı silahlı kuvvetlerin Türkiye'de bulunması, bu kuvvetlerin Hükümetin belirleyeceği esaslara göre kullanılması ile risk ve tehditlerin giderilebilmesi için her türlü tedbirin alınması ve bunlara imkan sağlayacak düzenlemelerin Hükümet tarafından belirlenecek esaslara göre yapılması için 30 Ekim 2018 tarihinden itibaren bir yıl uzatılması Genel Kurulun 3 Ekim 2018 tarihli 3'üncü Birleşiminde kabul edilmiştir."
İzmir'in Bayraklı ilçesinde, telefon dolandırıcılığı yapıldığı iddiasıyla çağrı merkezi adı altında faaliyet gösteren bir iş yerine yönelik operasyonda aralarında çalışanların da bulunduğu 110 kişi gözaltına alındı. İzmir Asayiş Şube Müdürlüğü Yankesicilik ve Dolandırıcılık Büro Amirliği ekipleri, çok sayıda şikayet gelmesi üzerine Bayraklı'daki bir iş yerini takibe aldı. Arama izninin alınmasının ardından iş yerine operasyon düzenleyen ekipler, 110 kişi gözaltına aldı. Operasyonda 150 bilgisayar ve 50 dizüstü bilgisayara incelenmek üzere el konuldu. İzmir'de, kurdukları çağrı merkezi aracılığıyla, yüzlerce kişiyi "sağlık sigortası yaptıklarını, genel sağlık sigortası kapsamında olduklarını, genel sağlık sigortası şirketinin avukatı olduklarını, borçlarının bulunduğunu, ücretsiz check up kazandıkları" gibi yalanlarla kandırıp dolandıran binlerce TL'lik dolandırıcılık yapan şebekenin faaliyet gösterdiği yerde dikkat çeken ayrıntılar ortaya çıktı. Çağrı merkezinin, hemen her noktasında dolandırıcılıkta kullanılan yöntemlerden izler yer aldı. İlk kez aranan üç kişinin dolandırılması halinde, çağrı merkezi çalışanının 100 TL bonus kazandığına dair ilanların asılı olduğu çağrı merkezindeki günlük faaliyet tahtasında ise, "yetenek maç kazandırır. Zeka ve takım ruhu şampiyonluk getir" sözünün slogan olarak kullanıldığı belirlendi. İzmir Ticaret Siciline kayıtlı 'Dünya Global Ltd. Şti' adı altında faaliyet gösteren çağrı merkezinde dolandırıcılık yaptıkları ileri sürülen 110 kişinin sorgusunun da devam ettiği açıklandı.
Antalya Büyükşehir Belediyesi destekleriyle, Antalya Kültür Sanat Vakfı (AKSAV) tarafından düzenlenen 48. Uluslararası Antalya Altın Portakal Film Festivali'nin hazırlıkları devam ediyor. AKSAV'dan yapılan açıklamaya göre, bu yıl 8-14 Ekim tarihlerinde yapılacak 48. Uluslararası Antalya Altın Portakal Film Festivali'nde oluşturulan ön jüri tarafından 274 kısa film ve 104 belgesel arasından yirmişer eser seçildi. Antalya Altın Portakal Film Festivali Ulusal Kısa Film Yarışması ön jürisi, Orhan İnce'nin yönettiği ''Ali Ata Bak'', Özlem Mengilibörü'nün yönettiği ''Ankara Nox'', Yiğit Evgar'ın yönetmenliğini yaptığı ''Başlangıç'', Can Eren'in yönettiği ''Baydara Edra'nın Kaderi'', Ertuğ Tüfekçioğlu'nun yönettiği ''Direk Aşk'', Tuna Balkan'ın yönettiği ''Dua'', Denizcan Yüzgül'ün yönettiği ''Ekodenge'', Tanju Berk'in yönettiği ''Eski Koltuklar'', Deniz Tarsus'un yönettiği ''Garotte'', Ömer Çağlar Turhan'ın yönettiği ''Gezinti'', Can Mengilibörü'nün yönettiği ''İnfantil Amnezi'', Abdulbaki Yavuz'un yönettiği ''Jurnal'', Alper Yılmaz'ın yönettiği ''Karanlığın İçinde Kireç Badanalı Ev'', Denis Durul Metin'in yönettiği ''Mi Hatice'', Merve Yıldıran'ın yönettiği ''Malık Adlı Bir Balık'', Emre Akay'ın yönettiği ''Kırmızı Alarm'', Arin İnan Arslan'ın yönettiği ''Pera Berbange'', Tufan Taştan'ın yönettiği ''Ve Jülyet'', Emel Tozlu'nun yönettiği ''Yem'', Murat Tümer'in yönettiği ''Top'' adlı kısa filmleri seçti. Ulusal Belgesel Film dalında ise jüri, Aziz Çapkurt'un yönettiği ''Annem Barış İstiyor'', Gökhan Bulut ve Cem Kaya'nın birlikte yönettikleri ''Arabesk'', Sabite Kaya'nın yönettiği ''Bedensiz Ruhlar'', Didem Şahin'in yönettiği ''Benim Ali Sami Yen'im'', Rüya Arzu Köksal'ın yönettiği ''Bir Avuç Cesur İnsan'', Nagihan Çakar'ın yönettiği ''Büyükaşık'lar'', Adam Isenberg'in yönettiği ''Dilsiz Bir Hayat'', Vahid Azarnavid'in yönettiği ''Dört Bir Yanım Sibirya'dır'', Mehmet Özgür Candan'ın yönettiği ''Geçmiş Mazi Olmalı'', Zeynep Merve Uygun'un yönettiği ''In Out'', Okan Avcı'nın yönettiği ''Kadim'', Özgür Fındık'ın yönettiği ''Kara Vagon / Dersim Sürgünleri 1938'', Murat Aydın'ın yönettiği ''Krahen-Und Kalifeujahre'', Petra Holzer-Selçuk Erzurumlu-Ethem Özgüven'in birlikte yönettikleri ''Kum'', Tunç Erenkuş'un yönettiği ''Oğlunuz Erdal'', Nefin Dinç'in yönettiği ''Öteki Kasaba'', Soner Sevgili'nin yönettiği ''Pera Güzeli'', Elif Demoğlu'nun yönettiği ''Son Amazon'', Erkal Tülek'in yönettiği ''Sudaki Suretler'', Kudret Güneş'in yönettiği ''Sur Les Traces de Bedia'' adlı belgesel filmlerin yarışmasını kararlaştırdı. Belgesel dalında yarışmaya katılan 104 eser arasından 40 eserin yönetmeninin ilk filmi olduğu belirtildi. Ulusal Kısa Film Yarışması'nda birinci gelen kısa filmin yönetmenine 10 bin TL ve Altın Portakal heykelciği, En İyi Belgesel seçilen filmin yönetmenine ise 15 bin TL ve Altın Portakal Heykeli verilecek.
Anlaşmasız ayrılma olasılığına karşı, Brexit’in ertelenebileceği açıklamasını yapması için lideri olduğu Muhafazakâr Partililer tarafından da baskı altına alındığı haberleri İngiliz medyasında yer bulan Başbakan Theresa May, zirvede AB liderlerinden parlamentoda kabul ettirebileceği yeni bir Brexit anlaşması için destek arayışındaydı. May, Avrupa Komisyonu Başkanı Jean Claude Juncker ve Almanya Başbakanı Angela Merkel ile bir araya geldi. Merkel ile görüşmede Brexit’in ertelenmesi konusunun da gündeme geldiği belirtilirken AB Konseyi Başkanı Donald Tusk dün “Politik gelişmeler göz önüne alındığında Brexit için erteleme mantıklı bir çözüm gibi” çıkışı yaptı. May ile önceki gün görüştüğünü belirten Tusk, zirvenin kapanış konuşmasında, “İçinde bulunduğumuz durumda ertelemenin mantıklı olduğunu düşünüyorum ancak Başbakan May böyle bir senaryonun önüne geçebileceğine inanıyor” dedi. May dün yaptığı açıklamada ise “AB’den çıkışı ertelemenin sorunu çözmeyeceği” görüşünü yineledi. Bazı Muhafazakâr milletvekilleri tarafından oluşturulan yeni plan “müzakerelerin sonlandırılabilmesi için” 29 Mart tarihli Brexit’in 23 Mayıs’a ertelenmesini öngörüyor. Savunma Bakanlığı Müsteşarı Tobias Ellwood dün BBC’ye yaptığı açıklamada, anlaşmanın kabul edilmemesi halinde, sürenin uzatılması seçeneği ile karşı karşıya kalınacağını belirtti. Telegraph gazetesinin haberine göre ise May’in sunduğu Brexit anlaşmasının revize edilmiş halinin 12 Mart’a kadar onaylanmaması halinde, İngiliz hükümeti resmi olarak erteleme başvurusunda bulunacak. Haberde, böylelikle anlaşma olmadan Brexit’e karşı çıkanlara destek için bakanların istifalarının engellenmesinin hedeflendiği aktarıldı.
İlçe seçim kurullarına gönderilen yaklaşık 300 başvuruyu birleştirerek karara bağlayan Yüksek Seçim Kurulu (YSK), ataması yapılmayan hakim ve savcıların seçime katılamayacağına karar verdi. Kurul, gerekçesinde, seçimlerde oy kullanacak hakim ve savcıların il ve ilçe seçim kurulları tarafından tespit edilerek seçmen listelerinin oluşturulduğuna dikkat çekti. Bu sebeple, ataması yapılmayan hakim ve savcıların görev yerlerinin belli olmaması sebebiyle seçimlerde oy kullanamayacağına karar verildi.
Türk Hava Yolları; dünyanın en önemli ticaret ve turizm merkezlerinden biri olan, Endonezya ve Malezya toprakları arasında bulunan küçük ada devleti Singapur’a tam 25 yıldır sefer düzenliyor. Türk Hava Yolları ayrıcalığıyla keşfedebileceğiniz büyüleyici bir tatil cenneti olan Singapur; şehir merkezindeki görkemli gökdelenleri, casino’ları, tapınakları, egzotik yemekleri, büyüleyici hayvanat bahçesi, muhteşem alışveriş olanakları ve renkli festivalleri ile sizi bekliyor.  Türk Hava Yolları, Singapur seferlerinin 25. yılı şerefine yolcularına çok özel fırsatlar sunuyor. Haftanın 7 günü uçulan, İstanbul - Singapur seferleriyle, yolcular gidiş-dönüş, her şey dahil 627 €'ya uçabilecekler.  
 
 
 
 
 
 
 IST 23:35 SIN 16:10 TK66 SIN 23:35 IST 05:35 TK67
Cumhurbaşkanlığı Kültür Sanat Büyük Ödülleri Cumhurbaşkanı Abdullah Gül tarafından verildi. Yazar Yaşar kemal, müzisyen Alaeddin Yavaşça ve mimar Turgut Cansever ödüllerini alırken, törene Yaşar Kemal damga vurdu.  Çankaya Köşkü’ndeki ödül töreninde konuşan Cumhurbaşkanı Abdullah Gül, ödül alan sanatçılara “Bu ödüller aydın olarak özgür ve bağımsız duruşlarına ve toplumsal sorumluluk bilinciyle oynadıkları rollere devlet ve toplum olarak duyduğumuz saygıyı ifade ediyor” sözleriyle hitap etti. Ödül töreninde bir konuşma yapan ünlü romancı Yaşar Kemal de ağır bir bel rahatsızlığı geçirdiğini belirterek otururak konuştu. Usta yazar, “Kimse merak etmesin kolay kolay ölmeyeceğim” sözleriyle salondakileri güldürdü. Yaşar kemal dünyadaki eğitim sistemini eleştirirken de Köy Enstitülerini övdü ve “Hiroşima’ya bomba atılması talimatını veren Amerikan başkanı da, o bombayı atan pilot da bu okullardan yetişti. Bu okullar zulüm okuludur. Dünyamızı gerçek insanlığa kavuşturacak tek eğitim düzeni Köy enstitüleridir”dedi. Yaşar Kemal ve Alaeddin Yavaşça ödüllerini kendileri alırken, Turgut Cansever’in ödülünü eşi ve kızı aldı.  Usta yazar Yaşar Kemal’in ödül konuşması şöyle:  “82 yaşındayım. Ben bu yaşta böyle bir ödülü almaktan memnunum. Beni bu ödülle onurlandıranlara teşekkür ederim. Bugünü benimle paylaşan dostlarıma da sağolsun derim. Biliyorum bir takım düşünceleri her zaman söylemek bıktırıcıdır. Yinede her fırsat oldukça söylediğim, yazdığım düşünceleri tekrarlayacağım. Biz cumhuriyet çağının sanatçıları, romancılar, şairler, ressamlar önce kendi kültürümüzü dilimize dönmeyi öğrendik. Tercüme bürosunun çevirdiği dünya klasikleriyle yetiştik.    Halkevlerinin, Köy Enstitüleri’nin kuruluşları bize yardım etti. Köy Enstitüleri ki gelecekte dünyamızı gerçek insanlığa kavuşturacak bir eğitim düzenidir. Şimdi bugünkü yer yüzünün eğitim düzeni düzen değil. Böyle bir pedogoji olmaması gerekli dünyada. Sonra barış da olmaz bugünkü eğitimle. Mesela Hiroşima’ya bombayı atanların hepsi, bunu imzalayan Amerikan devlet başkanı, onu aşağı atan milyonlarca adamı öldürecek diye düşünen insan da bu okullardan gelmiştir. Ben bunları dünyanın bütün gazetelerine aşağı yukarı yazdım. Bu sistemle insanoğlu insanoğlu olamaz diye... Onun için Köy Enstitüleri büyük başlangıçtı, dünyadaki en iyi başlangıçlardan biridir. Bugün Türk romanı, şiiri, resmi artık dünyada yüzümüzü güldürecek duruma gelmiştir. Batı’da gizem ve düş gücünün çok olduğunu, yerlerini akıla ve gerçekçiliğe bıraktıklarını söyleyenler var. Buna inanmak zor.  Benim maceralarım insanın gizemini vermek içindi. Düş gücüne gelince, bugün de sonsuz düşler kuruyorum. Düş gücünü yitiren insanın hiçbir umudu kalmaz. Umut, düş gücünün yarattığı ve insanoğlunun sahip olduğu en büyük değerlerden biridir.  Geçirdiğimiz 20. yüzyıl, belki de insanlığın en acılı yüzyılıydı. Milyonlarca insan, çoğunluğu da genç, bu yüzyılda öldürüldü. 20. yüzyılda çıkan üç savaşın adı da dünya savaşıydı ve bu savaşı Avrupalılar çıkardı. Suçluyor musun? Elbette suçlayacağım, herkesin suçlaması lazım. Avrupa uygarlığın memleketleri olacak ama bu Avrupa üç defa şey yaptı. En korkuncu da üçüncü savaş, soğuk savaş... Korkunçtu, insanı yozlaştırdı, sanatı yozlaştırdı topluluk insanları yetişmedi. 19. yüzyıldan kalanlar büyük insan oldu. Tolstoy mesela 19. yüzyılın insanıydı ve biz onun değerini hala bilmiyoruz. Büyük yazarların değerini bilecek durumda değiliz.    Her savaş, -adı ne olursa olsun- bir yıkım, bir ölümdür. İnsanlığımızı ve vicdanımızı çürütür. Hastalıklar, ölümler, çocuk ölümleri daha birçok acı... Bugün milyonlarca insan açlıktan, bakımsızlıktan ölüyor. İnsanların yoksulluğu devam edemeyecek böyle, ya insanlık yok olacak ya bu sistem devam edemeyecek. Ne halt ederlerse yapsınlar. Bugün için konuşmuyorum, bugün çok kötü şeyler yaşıyor insanlık bundan sonra kesinlikle yine yaşanacak. Bir gün bir Türk yazar da bunu söyledi diyecekler.  Edebiyatım umrumda değil, namusum umrumda. Bugün insanlar hafızalarımızın alamayacağı kadar değiştiler, başka türlü bir insan oldular. Bile bile kendilerini öldürüyorlar. Bugün dünyamız tükeniyor. Bir çok hayvanın, birçok ağacın, birçok böceğin ve birçok kuşun soyu tükendi. Bu bir felakettir, insanın yaşamasını insanın geleceğini söyleyen bir şeydir. Yazık olur bu dünyaya insanların sonu gelirse. Gelmemeli ve insanoğlu bir gün bütünlüğüyle bunu anlayacaktır.  Bugün küreselleşme süreci hızla tek bir dünyaya doğru yönlendiriyor bizi. Küreselleşme rüzgarının önüne katılanlar her dili her kültürü yıpratıyor. Bugün dünyada ülkemizle savaşın getirdiği korkudan ve utançtan bezmiştir. Bugün dünya da ülkemiz de barışa susamıştır. Tekrar ediyorum, Türkiye en çok barışa susayan ülkelerden biridir. ‘Küçük savaş’ diyorlar, savaşın küçüğü olmaz. Bir insanın bile bir insanı öldürmesi savaştır.  Ne büyük mutluluktur ki dünyamız hala on binlerce çiçekli bir kültür bahçesidir. Her kültürün bir rengi bir kokusu vardır. Dünyamızın bir çiçeğinin koparılması dünyamızdan bir rengin bir kokunun yok olmasıdır. Bu insanlığı insanlıktan çıkartan bir durumdur. Her kültürlü bir dünyada insanlığın halini bir göz önüne getirelim. Tek çiçeğe kalmış, tek renge, tek konuya kalmış bir insanlık ve tek dile kalmış bir dünya hapı yutmuştur, cehennemden daha beterdir. Eşek gibi bugünkü dünyanın arkasından gitsinler. Rezil olacaklar, çocukları, torunları tarihler bunları rezil edecekler. Adam gibi durmasınlar öyle.  Böyle olacağına doğal bir yoldan dünyayı düzeltmenin yolunu seçsek olmaz mı? Doğal yol, yalnız ve yalnız bir demokrasiden geçer. Demokrasi de değişkendir. İnsan hakları bildirildiğine göre birbirine durmadan haklar ekleniyor ve eklemeler bile şimdiden yetmiyor. Demokrasi gittikçe değişiyor, genişliyor. Demokrasilerde her şey gittikçe de saydamlaşacak, yeni anlamlar kazanacak.  Anadolu coğrafyası çok kültürlü bir toprak olduğundan dolayı dünya kültürüne kaynaklık etmiştir. Bu çok ilginçtir, bugün dünyada yaşadığımız, iyi dediğimiz kültür Akdeniz kültürüdür. Çünkü Akdeniz yüzlerce değil binlerce kültürün kaynaştığı bir yerdir. Bizim Türk insanları geldiler Akdeniz’i geçemeyince burada kaldılar. Şimdi dünyada Akdeniz’in etrafında dolandı kaldı, yeni kültürler getirdi ve bugünkü uygarlık ortaya çıktı. Anadolu’nun zengin kültür birikimine sırtımızı dayayınca yeni dünya kültürüne katkımız olacak.  Anadolu da yaşayan her halk kendi dilini kullanacak, kendi ana dilinden eğitim görecek, kitaplar yazacak, filmler çekecek. Biz çok kültürlü toprak olduğumuzun farkına varacağız. Çıkarımızın yasakla değil özgürlükle olduğunun bilincine varacağız. Ben hiç bir zaman karamsar olmadım, beni okuyanlarda karamsar olmasınlar. Okuyucularıma çok söyledim bunu, benim kitaplarımı okuyanlar barışçı olsunlar yoksa zahmet etmesinler.    Ben onun için yazıyorum, sevgi için, dostluk için, savaşa düşmanlık için yazıyorum. İyi şeyler için yazıyorum yoksa gerisi ne olacak yani. Her şey ölümlüdür. En büyük yazarların eserleri bile ölümlüdür. İnsanın içindeki vicdan ölümlü değildir, içindeki sevgi ölümlü değildir. Kötülük her zaman kötülüktür ve ölüme mahkumdur. Sevgi her zaman sevgidir ve sonuna kadar yaşar, kıyamete kadar bile yaşayan sevgiler olur. Teşekkür ediyorum. Hasta olmasaydım görürdünüz ne kadar çok konuşurdum.”
Windows 8'in geliştiricilere tanıtıldığı BUILD konferansında, yeni işletim sistemiyle çalışan ilk tablet prototipi de ortaya çıktı. Microsoft ve Samsung ortaklığı sonucunda meydana getirilen Samsung 700T tablet, 1.60Ghz çift çekirdekli işlemci, 4GB DDR3 RAM, 64GB SSD, WiFi ve 3G bağlantısı gibi özelliklere sahip. Hürriyet'te yer alan habere göre 11.6 inç ekrana ve 1366x768 çözünürlüğe sahip tabletin ağırlığı sadece 909 gram, kalınlığı 12.9mm. Tablet, bir bluetooth klavye, kalem, USB portu içeren bir dock, HDMI ve Ethernet bağlantılarını da içeriyor. Windows 8'li tabletin hareketi ve yönü algılayan sensörleri de bulunuyor. Cihazın performansı ise Windows 8'i rahatlıkla çalıştıracak seviyede. Metro arayüzü ve Windows 8'i hızlı bir şekilde çalıştırabiliyor. Tablet, sadece bir önizleme cihazı olduğundan, Windows 8 tamamlandığında ortaya çıkacak çok daha ileri düzeydeki cihazların öncüsü olarak kabul edilebilir.
Rus teknik adamın kendi elini sıkmadığını ifade eden Pereira, siyasetin başka, futbolun başka şey olduğunu söyleyerek şöyle konuştu: "Lokomotiv Teknik Direktörü Maalesef bugün bana selam vermedi, elimi sıkmadı. Futbol başka bir şey, siyaset başka bir şey. Buna çok üzüldüm. Futbol futboldur. Siyaset siyasettir. Gerçekten üzüldüm bu duruma."
Sony'nin özellikle fotoğrafçılara yönelik geliştirdiği suya ve toza dayanıklı dünyanın en hızlı SD kart okuyucusunu piyasaya sundu.  Cihaz, üzerinde bulunan HDMI portu sayesinde 4K videoları 30 kare saniye hızında oynatabiliyor. Toplam ağırlığı 95 gram olan ürün, bünyesinde üç adet USB-C, bir adet HDMI (4K 30 fps) ve bir adet de USB-A portunu barındırıyor. IP68 serfikasına sahip olması nedeniyle suya ve toza karşı dayanıklı olan Sony MRW-S3, sonbahar aylarında satışa sunulacak. Ürünün fiyatı ise henüz belli değil.
NBA'de play-off'lara tek maçla devam edildi. Oklahoma City Thunder, deplasmanda oynadığı Batı Konferansı yarı final 5. maçını 95-91 kazandı ve seride 3-2 üstünlük elde etti. Üçüncü çeyrekte 13 sayı geriye düşen, son 4 dakikaya da 88-82 geride giren Thunder'ı, 35 sayı, 11 ribaunt ve 9 asistle oynayan Russell Westbrook sırtladı. 6. karşılaşmaya seyircisi önünde çıkacak Thunder'da Kevin Durant 23 sayı, 6 ribaunt, 5 asist ve Steven Adams 12 sayı, 11 ribaunt üretti. Spurs'te ise Kawhi Leonard'ın 26 sayı, 6 ribaunt, 5 top çalma, LaMarcus Aldridge'in 20 sayı, 9 ribaunt ve Danny Green'in 20 sayılık performansı galibiyete yetmedi.
Beylikdüzü Belediyesi İstanbul'da alışılmışın dışında bir hayali gerçekleştirdi. İstanbul’un trafik çilesinden uzak 1 milyon metrekarelik Yaşam Vadisi projesini oluşturdu. İlk etabını da geçtiğimiz günlerde açtı. Vadi şimdiden yeşilin git gide yok edildiği İstanbul’da oksijen dolu yeni bir hayat vadediyor. Yaşam Vadisi Beylikdüzü’nde 250 bin metrekarelik ilk etabı 19 Mayıs’ta CHP Genel Başkanı Kemal Kılıçdaroğlu’nun katılımıyla açılır açılmaz aktif yaşamın bir parçası haline geldi. Vadi her gün yüzlerce bölge sakinini ağırlıyor. Bazı insanlar sabahın erken saatlerinde vadide koşuya çıkıyor. Kimi piknik yapıyor, kimi ise akşam saatlerinde yürüyüş. Yeşilin tadını ise en çok çocuklar çıkarıyor. Çimlerde yuvarlanıyor, koşturuyor, bazen de bisiklet sürüyor. Vadide konser alanından bisiklet yoluna, seyir teraslarından biyolojik gölete kadar birçok yaşam alanı düşünülmüş. Beylikdüzü’ne günlük 13 milyon litre ilave oksijen kazandıran Yaşam Vadisi 1. Etabı’nda 7 bin 500 metrekarelik bir gölet alanı, 2 büyük havuz, 2 adet şelale, su oyunları alanları ile küçük dereler yer alıyor. Vadide çeşitli anı parkları ve tematik parklar, satranç, bocce ve gateball gibi açık hava oyun alanları, çim teraslar, yapısal çözümler üretilerek oluşturulmuş seyir terasları, biyolojik gölet, bu göleti destekleyen etkinlik alanları ve açık/yarı açık/kapalı yapısal birimler, sanat atölyeleri ve sergi alanları, şelale kafeterya-restoran, Çanakkale Şehitleri anısına park ve tören alanı, Ertuğrul Fırkateyni 125. Yıl Anı Parkı (japon bahçesi), çim amfi, dinlenme ve sosyal etkinlik bölümleri bulunuyor. İSKİ dere bakım yolu boyunca uzaması planlanan Yaşam Vadisi sahile kadar uzanan bir proje olarak planlandı. 1 milyon metrekare büyüklüğünde olan ve Beylikdüzü sahile kadar uzanan 6 etaplık Yaşam Vadisi’nin 3,4,5 ve 6’ncı etabı 1. ve 2. etabın kurguları geliştirilerek planlanacak. Vadi tamamen bittiğinde Beylikdüzü’nde geniş bir yeşil koridor oluşturacak. Vadinin 2. etabının ise 2018’in yazına yetişmesi için hummalı bir çalışma sürüyor. 2. Etap olarak belirlenen “Çekirdek” alanda Eğlence ve Yaşam Merkezi’nin bulunduğu alan ile başlayan kısımda kavaklıkların içerisinde bulunan sessiz okuma bahçeleri yer alıyor. Aynı alan içerisinde mini müze ve kafe ile rekreatif birimler kurgulanıyor. Bununla birlikte işleyecek ıhlamur bahçesiyle yan yana olacak 2 bin 350 metrekarelik bir macera parkı da planlanıyor. Alan içerisinde yaya aksının oluşturulduğu platform üzerinde su bitkileri bahçesi, kütüphane ve kiosklar da bulunuyor. Projede vadinin ilk etabından sahile kadar yaya erişimi sağlanması amaçlanıyor. Bu doğrultuda yaya yolu doğal malzeme kullanılarak yapılması öngörülüyor. Yeşil ve ahşap gibi doğal malzemelerden oluşan yaya omurgası üzerinde belli odak noktaları bulunmakta. İnsanlar kentin yoğun ve yorucu havasından uzaklaştıracak projede 2 bin 800 ve bin 950 metrekarelik iki gölet, su bitkileri bahçesi, orman alanı, bitki tünelleri, ışık tarlaları, erguvan ağacı bahçesi, leylek bahçesi, sessiz bahçe, çiçek bahçesi gibi doğal peyzaj alanlarının yanı sıra çeşitli yaş gruplarına hitap edecek etkinlik alanları da yer alıyor. Yaşam Vadisi’nin 2. Etap Parkı’nın ihalesi yapıldı. 2. Etap’ın, Büyükşehir Mahallesi ile Kavaklı Mahallesi’ni birbirine bağlayan bir park haline planlanıyor. Bu çalışma kapsamında Adnan Kahveci Mahallesi, Büyükşehir Mahallesi, Cumhuriyet Mahallesi, Barış Mahallesi, Kavaklı, Mahallesi ve Sahil Mahallesini birbirine entegre eden bir vadi ortaya çıkacak. 1. Etap içerisinde 2 bin 560 adet yetişkin ağaç, 44 bin adet ağaçcık-çalı, 2 bin 400 adet bitki, 62 bin adet çiçek alana hayat katıyor. Yaklaşık 250 bin metrekarelik Vadi, 7’den 70’e herkesin güvenli bisiklet kullanımına uygun. Alanda 3.62 km yürüyüş yolu ve 1.18 km bisiklet yolu var. 9 girişin mevcut olduğu vadide 538 araçlık otopark alanı da hazır durumda.
'da, 2014 yılında sosyal medyadan tanıştıkları 18 yaşındaki kıza tehdit, şantaj ve zor kullanarak tecavüz ettikleri iddiasıyla 36'şar yıla kadar hapis istemiyle yargılanan sanıklar V.B. ile M.N.E. hakkında delil yetersizliğinden beraat kararı verilmesine, kadın hakim Ayşegül Özaltun Baba, muhalefet şerhi koydu. Kadın hakim muhalefet şerhinde, mağdurun sanıklardan V.B. ile resmi nikah olmadan evlendiğini belirterek, "Mağdurun mahalle baskısından ve ailesini daha fazla mağdur etmek istemediğinden evlenmeyi kabul ettiği ve bu nedenle sanıklar hakkında şikayetten vazgeçtiği anlaşılmıştır" dedi.  İddianameye göre, 2014 yılında 18 yaşında olan K.Ç., facebooktan tanıştığı 21 yaşındaki M.N.E.'nin tecavüzüne uğradı. Bir süre sonra genç kıza internetten ulaşan şüphelinin arkadaşı V.B., "Ne yaşadığınızı biliyorum. Teklifimi kabul etmezsen ailene anlatır, seni rezil ederim" diyerek, K.Ç.'nin kendisiyle birlikte olmasını istedi. Tehditle işyerine çağırdığı mağdura şiddet uygulayıp, cinsel istismarda bulunan V.B., bir süre sonra genç kızı "Yaşadıklarımızın hepsini videoya çektim. Gelmezsen internette yayarım" diyerek yeniden işyerine çağırdı. Hazırlanan iddianamede, şüphelinin tehdidi nedeniyle internet kafeye giden mağdurun bir kez daha tecavüze uğradığını belirten savcı, V.B.'nin mağdura birden fazla kez bıçak tehdidi ile şiddet uygulayıp, cinsel istismarda bulunduğunu kaydetti. Mağdurun daha sonra şüpheliler hakkında şikayetçi olduğunu belirten savcı, iki şüphelinin 'Cinsel istismar' ve 'Kişiyi hürriyetinden yoksun kılma' suçlarından 14'er yıldan 36'şar yıla kadar hapisle cezalandırılmasını istedi. İddianamenin kabulünün ardından, soruşturma sürecinde tutuklanan ve bir ay sonra serbest bırakılan sanıklar V.B. ve M.N.E.'nin tutuksuz yargılaması Diyarbakır 4'üncü Ağır Ceza Mahkemesi'nde yapıldı. Mağdur K.Ç. mahkemede verdiği ifadesinde, her iki sanıktan şikayetçi olduğunu belirterek şunları söyledi: "Sanık V.B. benimle bir çok kez zorla cinsel ilişkiye girdi. En sonunda şikayetçi oldum. Sanık tutuklandıktan sonra annesi yanıma geldi. Şikayetten vazgeçersem beni oğluyla evlendireceğini söyledi. İstemiyordum ama ailemin zor durumda kalmaması için kabul ettim ve şikayetten vazgeçtim. Sonra düğün yapıp, evlendik. Resmi nikah yapacaklarını söylediler, ancak yapmadılar. 23 gün evli kaldıktan sonra da babamın evine gönderdiler. Düğünde çekilen fotoğrafları mahkemeye delil olarak sunmak için böyle bir senaryo planlamışlar. Sanığa sevmediği halde niye benimle evlendiğini sorduğumda, 'Ben 23 yıl, 25 yıl niye yatayım? O yüzden evlendim' dedi. Sanık ve ailesi beni istemediklerini söyleyip, gönderdiler." Sanıklardan V.B. ise duruşmadaki ifadesinde, mağdur ile evlilik kararı aldıklarını belirterek, "Ben mağdura zorla sahip olmadım, kendi rızasıyla yanıma gelirdi. Kesinlikle zorlama olmadı. Dini nikahla evlendik. Evlendiğimizi kanıtlayan fotoğrafları mahkemeye sundum. Ayrıca 20 bin lira başlık parası verdim.15- 20 gün benim evimde kaldı. Daha sonra ailesi götürdü" dedi. Kararını açıklayan Mahkeme, kesin ve inandırıcı delil elde edilemediğinden sanıkların 'Cinsel istismar' ve 'Kişiyi hürriyetinden yoksun kılma' suçlarından beraatlerine hükmetti. Sanık V.B. hakkında 'Cinsel istismar' iddiasıyla açılan davanın 'Reşit olanla cinsel ilişki' suçunu oluşturduğunu belirten mahkeme, bu suçun şikayete bağlı olduğunu ve mağdurun soruşturma aşamasında şikayetten vazgeçtiğini belirterek, düşme kararı verdi.  Mahkemenin kadın hakimi Ayşegül Özaltun Baba, beraat ve düşme kararına muhalefet şerhi koydu. Muhalefet şerhinde sanıkların kendilerini kurtarmaya yönelik ifadelerine itibar edilmemesi gerektiğini belirten kadın hakim, tecavüzcüsü ile evlenen mağdurun aile ve sosyal baskılardan dolayı ilk zamanlarda şikayetçi olmadığını kaydetti. Muhalefet şerhinde şöyle dedi: "Yargılama sırasında mağdurla sanığın nikahsız olarak evlendikleri anlaşılmıştır. Mağdur, mahalle baskısı ve ailesini daha fazla mağdur etmemek için evlenmeyi kabul ettiğini, bu nedenle şikayetten vazgeçtiğini, sanıklarla yaşadığı ilişkilerinin zora dayalı olduğunu defaten tekrar etmiştir. Dava sürecinde evlenmiş mağdurun, eşi olan sanık hakkında şikayetten vazgeçmesi, önceki beyanlarından sapması olağandır. Bunun aksini beklemek veya mağdurun beyanlarında çelişki olduğunu düşünmek olağan dışıdır. Sanık, düğünden sonra gerçek kastının kendisini suçtan kurtarmak olduğunu mağdura söylemiştir. Sanığın kendisini suçtan kurtarmaya yönelik çelişkili beyanları ortadadır. Yaşananları ailesine anlatmak veya videosunun olduğundan bahisle mağdurenin iradesinin kırılması mümkündür. Mağdurenin baştan beri samimi ve tutarlı beyanları dikkate alındığında sanıklar hakkında verilen düşme ve beraat kararına katılmıyorum."
HAVANA - Cumhurbaşkanı Recep Tayyip Erdoğan, Küba'nın başkenti Havana'daki programı kapsamında, kentin eski şehir olarak adlandırılan tarihi bölümünü gezdi.    Burada basın mensuplarının Küba ziyaretine ilişkin sorularını yanıtlayan Erdoğan’a, Havana'ya cami projesi soruldu.
 Erdoğan, Küba yönetimince Suudi Arabistan ile bu konuda çok öncelere dayanan bir görüşme yapıldığını ve bir mutabakata varıldığını aktardı.  "Suudi Arabistan mimarisiyle bizim mimarimiz farklı. Burada bu işle ilgilenen çok önemli bir isim var, kendilerine Ortaköy Cami ile ilgili daha önce bilgi vermiştik. Ben şimdi Ortaköy Cami ile ilgili tüm bilgileri, proje çalışmalarına, tüm görüntülerine varıncaya kadar takdim ettim. 'Biz bunu kendimiz yapacağız, ortak istemiyoruz. Uygun görürseniz Havana'da yapmak isteriz. Havana'da diğerlerine söz vermişseniz o zaman bir başka şehirde Ortaköy Camisi'ni yapabileceğimizi’ kendilerine söyledik. Bundan sonraki süreci de bizler gerek Diyanet İşleri gerek TİKA vasıtasıyla takip edeceğiz. TİKA ile ilgili burada üç önemli adım atıldı, bir adım da bu olacak. Olumsuz bir yaklaşımları yok."
 Cumhurbaşkanı, Küba'nın bağımsızlık mücadelesinin öncülerinden, şair ve yazar Jose Marti'nin anıtını da ziyaret etti ve Havana'nın ünlü devrim meydanındaki anıta çelenk bıraktı.  Cumhurbaşkanı ve eşi Emine Erdoğan, Küba'da yaşayan Türklerle sohbet etme şansı da yakaladı. Cumhurbaşkanı, Havana'da yaşayan Türk vatandaşı ve onun Kübalı eşine, "Kaç çocuk yapacaksınız?" diye sordu. Gelen cevap ‘3’ oldu. Cumhurbaşkanı Erdoğan, rahatsızlığı nedeniyle Fidel Castro ile bir araya gelemediğini dile getirerek, Küba Devlet Başkanı Raul Castro ile geniş bir çerçevede görüşme gerçekleştirdiklerini yineledi.  Cumhurbaşkanı, Küba'nın ardından Güney Amerika seyahatinin son durağı olan Meksika'ya geçti.
İsrail Başbakanlığı'ndan yapılan açıklamaya göre, Netanyahu, Uluslararası Soykırım Günü nedeniyle hazırlanan posterlerin seçimi sırasında yaptığı açıklamada, "gerçeğin çok basit olduğunu " belirterek, "İsrail askerleri kendilerini ve vatanlarını savundular. Bu onların sadece önceliği değil, aynı zamanda da görevidir. İsrail devleti de onların arkasındadır" dedi.  Netanyahu, ne zaman İsrail'in kendisi savunma ihtiyacı duysa, "savaş suçları işlemekle" suçlandığını öne sürüp, "Bu, Gazze'deki ablukayı sağlamaya çalıştığımızda da oldu. İsrail askerleri, cesaret ve itidalle Mavi Marmara'ya çıktılar, amaçları Gazze'ye uygulanan deniz ablukasını deldirmemekti" ifadesini kullandı.  "Bütün dünyanın, İsrail askerlerinin nasıl saldırıya uğradığını ve kendi hayatlarını savunmaya zorlandığını gördüğünü" söyleyen Netanyahu, olayla ilgili olarak "bağımsız bir soruşturma komisyonu kurduklarını" da ileri sürdü.  Turkel Komisyonu tarafından basına açıklanan ve dün kendisine de sunulan raporun, Gazze'deki deniz ablukasının ve geçen Mayıs ayında bu ablukanın gereklerinin yerine getirilmesinin yasal olduğunu gösterdiğini ileri süren Netanyahu, raporun aynı zamanda Mavi Marmara gemisine çıkan İsrail askerlerinin de hukuka uygun davrandıklarını ve meşru müdafaada bulunduklarını gösterdiğini öne sürdü.  Netanyahu, İsrail devleti olarak askerlerinin arkasında olduklarını ve onlara cesaretlerinden dolayı teşekkür ettiklerini de söyledi.
Bahçeşehir'de bir ay önce arabası çalınan Prof. Dr. Ömer Bender'in olayının ardından çalışma yapan polis, benzer yöntemle oto çalan bir şebekeyi çökertti. Habertürk Muhabiri Mustafa Şekeroğlu'nun haberine göre; Büyükçekmece, Başakşehir ve Esenyurt'ta bir ay içinde E.Ç., Y.S., C.E. ve T.K.'ya ait lüks otomobiller kaza süsü verilerek çalındı. Y.S., aracına arkadan çarpan kişilerin kendisine bıçak çektiğini ve aracını çaldıklarını söyledi. Yapılan incelemelerde, oto hırsızların çalma yöntemi doktor Bender'in otomobilinin çalma yöntemine benziyordu. Bunun üzerine Oto Hırsızlık Büro Amirliği ekipleri, Büyükçekmece, Avcılar, Başakşehir ve Esenyurt bölgesini ablukaya aldı. Bölgeyi incelemeye alan polis, dün akşam çeteyi ilginç bir yöntemle bularak yakaladı. Ekipler hırsızlık olaylarının yaşandığı yerlerde çalışma yaparken, iki ekip de TEM Otoyolu Esenyurt mevkiinde emniyet şeridinde beklemeye başladı. Bu sırada bir başka ekip şüpheli bir aracı takip etmeye başladı. Şüpheli araç, emniyet şeridinde bekleyen sivil polis ekibinin aracına arkadan hafifçe çarptı.  Çarpan araçtan 5 kişi aşağı indi. O sırada takip edildiklerini anlamayan çete üyelerine arkadan gelen ekiple operasyon yapıldı. Çarptıkları aracın polis aracı olduklarını fark eden hırsızlar kaçmaya başladı. Ancak peşlerinde olan asayiş ekipleri kısa sürede 5 kişiyi gözaltına aldı. Gözaltına alınan Onur Y.(18),Y.A.(15),S.Y.(17),C.E.(15) ve ikizi M.E, sağlık kontrolünün ardından emniyete götürüldü. Gözaltına alınan Y.A ve C.E'nin 2 gün önce hırsızlık suçundan Maltepe Cezaevi'nden çıktıkları belirlendi.  Polisin yaptığı araştırmaya göre, çete lüks araçları hedef alıyordu. Kendileri açısından uygun bir noktada araçlara arkadan hafifçe çarpıyor, aşağı inenlerden biri, "Geçmiş olsun, kusura bakmayın, istemeden oldu" derken diğeri de araca binerek kaçıyordu. Şoförle ilgilenen de hemen çarptıkları araca binerek olay yerinden uzaklaşıyordu. Çete, çalınan araçları da bağlantılı oldukları hırsızlık çeteleri üzerinden satıyordu. Son bir ayda 4 farklı olay gerçekleştirdikleri belirlenmişti. Doktor Bender'in aracının çalınma yönteminin benzer olması üzerine bu yönde de soruşturma yapıldı. Doktor Bender, emniyette çağrılarak şüpheliler gösterildi. Doktor Bender tarafından teşhis edilmeyen şüpheliler adliyeye gönderildi.
Almanya Federal İstatistik Ofisi'nin (Destatis) yayınladığı verilere göre, geçen yıl Alman vatandaşların konut sahiplik oranı yüzde 47,5 oldu. Bu oran 2008’de yüzde 48 olarak kayıtlara geçmişti. Almanya'da düşük faiz sayesinde kolaylaşan finansmana karşın, ev sahibi olma oranının artmaması ve Alman vatandaşların yarıdan fazlasının kira ödemeye devam etmesi dikkati çekti. Ülkede ortalama konut fiyatlarının yıllık kira oranının 30 katından daha yüksek olması, göçmenlerden dolayı talebin arzdan fazla olması, değişen istihdam şartları ve komisyoncuların talep ettiği yüksek ücretler ev sahibi olmayı zorlaştırıyor. Avrupa İstatistik Ofisi (Eurostat) verilerine göre de blokun en büyük ekonomisine sahip Almanya, Avrupa Birliği (AB) ülkeleri arasında konut sahiplik oranı en düşük ülke oldu. AB ülkeleri arasında en yüksek ev sahiplik oranı, birliğin en fakir ülkelerinden Romanya'da gerçekleşti. Romanya'da vatandaşların yüzde 96,8'i kendi evinde yaşıyor. Fransa’da vatandaşların konut sahipliğinde oran yüzde 64 ve Norveç’de yüzde 81 oldu.
İsrail'in, Kudüs'ün batısında yer alan El-Lod şehrinde hoparlörden ezan okuyan Ed-Da'va Camisi imam hatibine 200 dolar ceza verdiği bildirildi. İsrail'in orta kesimindeki El-Lod şehrinde En-Nur Camisi imam hatibi Adil el-Far, AA muhabirine yaptığı açıklamada, El-Lod Belediyesinin, Arap yerleşim bölgesi Eş-Şenir Mahallesi'ndeki Ed-Da'va Camisi'nde imamlık yapan kardeşi Mahmud el-Far'a hoparlörden ezan okuduğu için 200 dolar ceza verdiğini belirtti. Bu konuda daha önce herhangi bir uyarının yapılmadığına işaret eden Far, ezanın hoparlörle okunması nedeniyle caminin ilk kez böyle bir cezaya çarptırıldığını dile getirdi. Far, söz konusu cezanın caminin yakınında oturan Yahudilerin "sesten rahatsız" olması gerekçesiyle verildiğini söyledi. İsrail medyasına göre,"gürültü kirliliğine neden olduğu" iddiasıyla camilerden hoparlörle ezan okunmasının yasaklanmasını öngören tasarı henüz yürürlüğe girmemesine rağmen bu tür cezalar, "vatandaşları rahatsız eden ve gürültü çıkaran" kişilerin cezalandırılmasını öngören başka bir yasadan hareketle veriliyor. Öte yandan İsrail hükümetinin, camilerden hoparlör ile ezan okunmasının yasaklanmasını öngören yasa tasarısında bazı düzenlemeler yapmayı planladığı bildirildi. Başbakanlık ofisinden yapılan açıklamada, tasarıda yapılması planlanan değişiklik ile yasağın saat 23.00 ile 07.00'ye kadar olan zaman dilimini, sadece sabah ezanını kapsamasının öngörüldüğü belirtildi. İsrail Radyosunun konuyla ilgili haberinde de hükümetin yasa tasarısında yapılacak düzenlemeler üzerinde çalıştığı ve düzenlemenin daha esnek hale getirilmesinin amaçlandığı kaydedildi. Tasarının genel kurulda çarşamba günü oylanması beklenirken Knesset'teki dindar Yahudi partilerinden Yahudot HaToranın (Birleşik Tevrat) itirazı üzerine oylama ertelenmişti. Yahudot HaToralu Sağlık Bakanı Yakup Litzman, ezanın hoparlörlerden yasaklanmasının Yahudi ritüellerini de kapsayabileceği endişesi ile yasa tasarısına karşı çıktıklarını bildirmişti.  Yapılacak düzenlemeler ile Yahudi ritüellerinin tasarının dışında tutulmasının amaçlandığı belirtiliyor.
Somali’nin başkenti Mogadişu’da bir intihar saldırısı gerçekleşti. Bomba yüklü bir araç hükümet binalarnın girişine çarparak patlatıldı. Somali polisi patlamanın detaylarının araştırıldığını açıkladı. Ölü sayısı hakkında ise henüz bir açıklama yapılmadı. Daha önceki terör saldırılarını Eş-Şebab örgütü üstlense de, söz konusu saldırının faili henüz kesinleşmedi.
Diyarbakır’ın Çınar İlçe Kaymakamı Selami Kaya, Diyarbakır Spor Lisesi’nin yetenek sınavlarında birinci olarak Spor Lisesi’nde okumaya hak kazanan Çınar Alabaş İmam Hatip Ortaokulu öğrencisi Gülcan Öz ile beden eğitimi öğretmeni Abdullah Emre’yi ilçeye kazandırılan bu başarıdan dolayı tebrik ederek spor malzemesi ile ödüllendirdi.     Başarılı öğrenci ve kendisini sınavlara hazırlayan öğretmeni makamında kabul edilen Kaymakam Selami Kaya, elde edilen başarının önemli bir örnek teşkil ettiğini söyledi. Kaymakam Kaya, “Gülcan kızımızın bu örnek başarısı inşallah ilçemizdeki diğer öğrencilere ilham kaynağı olacaktır” dedi.   Diyarbakır Spor Lisesi’nde okuma hakkı kazanan Gülcan Öz ve öğretmen Abdullah Emre de yakın ilgi ve desteğinden dolayı Kaymakam Kaya’ya teşekkür etti.   Kaymakam Kaya konuşmaların ardından başarılı öğrenci ve öğretmenini spor malzemeleri ile ödüllendirdi.     04 Ekim 2019 Cuma İLGİLİ HABERLER
Lig'in eski lideri Umberto Bossi, oğlu Renzo Bossi ve partinin eski saymanı Francesco Belsito, partinin 2008-2010 yılları arasında devletten aldığı ödenekleri zimmetlerine geçirmekten suçlu bulunmuştu. Geçen yılki bu mahkumiyet kararı sonrası savcılık, Lig'in o dönem devletten aldığı 49 milyon euroluk devlet ödeneğini iade etmesini istiyordu. Yargıtay, savcılığın Lig'in mal varlıklarına el konulması talebini kabul etmiş ve davayı Genova İnceleme Mahkemesi'ne yönlendirmişti. Bu mahkemeden dün çıkan karar da partinin her türlü mal varlığına el konulabileceği şeklinde oldu. Lig lideri ve mevcut hükümetin Başbakan Yardımcısı ve İçişleri Bakanı olan Matteo Salvini bu karara tepki gösterdi. La Stampa gazetesine bir mülakat veren Salvini, mahkeme kararının siyasi olduğunu iddia etti ve bu durumu Türkiye'ye benzetti. La Stampa'nın manşetten verdiği söyleşide Salvini, "Belli ki birileri Salvini'nin iktidara geldiğini kabul etmek istemiyor" dedi. Gazetenin "Bu birileri yargıçlar mı?" diye sorması üzerine de Salvini şunları söyledi: "Elbette. Lig'in maruz kaldığı şey, eşi görülmemiş bir siyasi yargılamadır. Aslında bu vakanın bir örneği var: Türkiye'de benzer bir şey yaşandı. Bir partinin tüm malvarlığına, nihai mahkumiyet kararı olmaksızın el koyulmuştu, sonra da mahkeme bu paraları iade etmek zorunda kalmıştı." Salvini Türkiye'de yaşanan benzer vakayla ilgili daha fazla detay vermese de 2012 yılında Anayasa Mahkemesi CHP'nin 3 milyon euro değerinde mal varlığına el konulmasına karar vermişti. CHP'nin 2007-2009 dönemine ait hesaplarının incelenmesi sonucu bazı harcamaların kurallara aykırı bulunması üzerine bu karar alınmıştı. Ancak dava CHP tarafından 2013'te Avrupa İnsan Hakları Mahkemesi'ne taşınmış ve AİHM mal varlıklarına el koyma kararını Avrupa İnsan Hakları Sözleşmesi'ne aykırı bularak Türkiye'yi tazminata mahkum etmişti. Lig partisinin eski yöneticileri hakkındaki mahkumiyet kararları halen temyiz aşamasında. Mahkumiyet kararı temyizde bozulursa Lig'in el konulan mal varlıklarının iade edilmesi gerekecek. Ancak savcılık önlem olarak partinin mal varlıklarına el konulmasını talep ediyordu. Lig'in halen 3 milyon euro değerinde mal varlığına el konulmuş durumda. Lig'in avukatları partinin kasasında yaklaşık 5.5 milyon euro bulunduğunu savunuyor. Ancak parti fonlarının yurtdışına kaçırılmış olabileceğinden de şüpheleniliyor. İtalya'da geçen Mart ayında yapılan seçimlerde yüzde 17 oy alarak üçüncü parti olan Lig, Haziran ayında koalisyon hükümetiyle iktidara geldikten sonra ise desteğini artırarak birinci partiliğe yükselmiş görünüyor. Bu hafta içinde yayımlanan bir ankete göre Lig halen yüzde 32.2'lik desteğe sahip.
haberi!   Genel Başkanı  ,   ile yürütülen  ne ilişkin açıklama yaptı. Kılıçdaroğlu, "Görüşmeler devam ediyor, umarım güzel şeyler olur. Türkiye bu ittifak görüşmelerini başarı ile sonuçlandırır. Benim en büyük arzum bu" dedi. CHP ile İYİ Parti arasında 31 Mart yerel seçimlere yönelik yürütülen ittifak görüşmelerinde henüz somut bir  sonuç alınamadı. Bugün İYİ Parti'den ittifak süreciyle ilgili bir açıklama yapılması bekleniyordu. Ancak o toplantı iptal edildi.
Yunanistan'da, Almanya Başbakanı Angela Merkel'in yarın Atina'ya yapacağı ziyaret sırasında kent merkezinde her türlü gösteri ve toplantı polis kararıyla yasaklandı.  Atina Emniyet Müdürlüğü'nden yapılan açıklamada, kent merkezinde salı günü saat 09.00'dan 22.00'a kadar her türlü açık hava toplantısı ve gösterinin ''kamu güvenliği ve başkentin sosyoekonomik yaşamının zarar görmemesi için yasaklandığı'' bildirildi.  Yabancı bir liderin ziyaretiyle ilgili ilk kez alınan yasaklama kararı çerçevesinde ayrıca Atina Elefterios Venizelos Havaalanı'ndan kent merkezindeki Hilton Oteli'ne kadar olan güzergahta da gösteri ve toplantılara izin verilmeyeceği belirtildi.  Yasak, muhalefet çevrelerinin yanı sıra koalisyon hükümetinin iki ortağı olan Panhelenik Sosyalist Hareket PASOK ve Demokratik Sol DİMAR'ın da tepkisine neden oldu.  Anamuhalefet partisi radikal sol koalisyon SYRİZA'dan yapılan açıklamada, açık hava toplantılarının yasaklanması ''gittikçe artan görülmemiş otoriter bir tutum'' olarak değerlendirirken, PASOK ve DİMAR yaptıkları açıklamalarda, yasaklama kararına razı olmadıklarını belirtti.  Yunanistan Genel İşçi Federasyonu GSEE ise, yasaklama kararının ardından yaptığı açıklamada, yarın için planlanan tüm gösterilerin belirtilen yerlerde ve saatlerde gerçekleştirileceğini açıkladı. Bu arada alarma geçen Yunan polisi, Merkel'in, Yunanistan Başbakanı Andonis Samaras ve Cumhurbaşkanı Karolos Papulyas ile görüşeceği başbakanlık ve cumhurbaşkanlığı konutlarının çevresinde olağanüstü önlemler aldı.  Merkel'in, Atina ziyareti sırasında yapılacağı açıklanan protesto gösterilerinde provokasyondan endişe eden polis, Almanya'nın Atina Büyükelçiliği'nin yanı sıra Alman şirketlerinin de önünde de güvenlik önlemleri aldı.  Merkel'in ziyareti sırasında diğer illerden gelenlerle 7 bin polis görev yapacak. Gün boyunca kent merkezinde belirli binaların çatılarına keskin nişancılar, bazı caddelere ise su panzerleri yerleştirilecek, polis köpekleri de operasyonlara destek verecek. Polis helikopteri Angela Merkel'in konvoyunu havadan izleyecek, göstericilerin hareketlerini kontrol edecek.
Alınan bilgiye göre, emekli aylığı bağlama sürelerinin kısaltılması konusunda bir süredir çalışma yapan kurum, bu konuda alınacak tedbirlerle ilgili genelge hazırladı.  ''Aylık Bağlama Sürelerinin Kısaltılması'' konulu genelge, kurumun merkez ve taşra teşkilatına gönderildi.  Genelgede, sigortalı ve hak sahiplerine gelir ve aylık bağlanması işlemlerinin kurumun temel misyonları arasında yer aldığı belirtildi.  Hızlı, etkin ve verimli hizmet sunumu gerçekleştirilmesi amacıyla aylık bağlama sürelerinin kısaltılmasına yönelik tedbirler alınarak bunların takibinin yapıldığı ifade edilen genelgede, ancak Sosyal Güvenlik Reformu ve yapılanma çalışmalarında aylık bağlama sürelerinin istenilen düzeye gelmediği, bu durumun da sigortalıların sızlanma ve şikayetlerine neden olduğuna yer verildi.  Genelgede, bu nedenle söz konusu olumsuzlukların giderilmesi, iş ve işlemlerde yeknesaklığın sağlanması ve gelir/aylık bağlama sürelerinin en aza indirilmesiyle ilgili bir dizi tedbir alınmasının kararlaştırıldığı bildirildi.  Buna göre, Sigortalı Tescil ve Hizmet, Yurtdışı Borçlanma ve Tahsis İşlemleri Daire Başkanlıkları ile kurumun il ve merkez müdürlüklerindeki uzantısı olan tahsise hazırlık, tahsis ve tahsis sonrası servislerinin uzantıları taşra teşkilatında oluşturulacak ve fiziki imkanlar dahilinde birleşme en kısa sürede sonuçlandırılacak.  Fiziki imkanların elverişli olmaması durumunda tahsis birimleri arasında gereksiz havale ve yazışma yapılmadan aylık bağlama işlemleri en kısa sürede sonuçlandırılacak.  Rehberlik servisi bulunmayan sosyal güvenlik il/merkez müdürlükleri, sigortalı, emekli ve hak sahiplerinin gerek servislere çıkılmadan yapılabilecek işlemlerinin sonuçlandırılması, gerekse bunların doğrudan tahsis servislerine gelmesi nedeniyle meydana gelen zaman kaybının önlenmesi amacıyla ivedilikle rehberlik servisi oluşturacak. Rehberlik hizmetlerinin etkin ve verimli olması için azami gayret gösterilecek.  Kurum içi hizmet toplama ve iptal-ipka (İpka:Yerinde, önceki durumunda bırakmak) işlemlerinde diğer ünitelerden gelen yazılar bekletilmeksizin cevaplandırılacak. Bu amaçla ilgili servisler yeterli personel ve donanım ile takviye edilecek, cevabı geciken yazıların tespiti halinde tekit işlemi yapılacak ve ünite amirlerince cevabı geciken yazıların takip edilecek.  Sigortalı tescil kütüklerinin güncel tutulması amacıyla ilk ve tekrar işe giriş bildirgelerinin tescil kütüğüne aktarılması ile 1950-1992 arası döneme ait iptal-ipka işlemleri 30 Ağustos 2009 tarihine kadar sonuçlandırılacak. Aylık bağlama işlemlerinde ünitelerde bulunmayan ilk işe giriş bildirgelerinin öncelikle Sigortalı Tescil ve Hizmet Daire Başkanlığından temin edilmesi yoluna gidilecek.  Sigortalıların iptal-ipka işlemlerine ilişkin talepleri tahsis aşamasına gelinmesi beklenmeden sonuçlandırılacak.  Hizmetlerin toplanması işlemleri, emekli olunmasına 2 yıl kala talep halinde yerine getirilecek. Hizmet birleştirme işlemleri ise aylık bağlama işlemleri sırasında yapılacak.  Sosyal güvenlik il/merkez müdürlükleri tarafından sigortalıların 1 Mart 1965-31 Aralık 1982 tarihleri arasında geçen ve bilgisayar ortamına aktarılmayan hizmetlerin hizmet kütüğüne girilmesi işlemleri hizmetin geçtiği son yıldan başlanmak üzere en kısa sürede tamamlanacak.  Sigortalı hizmet dökümünde aksaklık bulunmayan veya bordro görüntüleme ekranındaki bilgilerle görülen aksaklıkları giderilebilen sigortalıların hizmetlerinin başka ünitede olup olmadığına bakılmaksızın aylık bağlama işlemleri sonuçlandırılacak, tereddüt durumunda diğer ünitelerden alınacak hizmetlere göre gerektiğinde ikinci karar işlemleri yapılacak.  Kendi adına ve hesabına bağımsız çalışanlara, hizmet akdi çalışmaları karşılığı aylık bağlanması durumunda, tescil ve nüfus bilgilerinin doğru olması kaydıyla, bilgisayar hizmet kütüğünde çalışmaların tümünün aynı sigortalıya ait olduğuna ilişkin bir tereddüt olmaması ve günlerde çakışma ve çelişki bulunmaması halinde aylık bağlama işlemleri bu hizmetler esas alınmak suretiyle sonuçlandırılacak. Sigortalının başka hizmetlerinin bulunduğunun tespit edilmesi halinde, bu hizmetler ikinci karar işlemi yapılmak suretiyle değerlendirilecek.  Tahsis aşamasında sigortalı dosyasında bulunan borçlanmaya ilişkin tahsilat makbuzlarının muhasebe kayıtlarıyla doğrulandığına ilişkin kontrol kaşelerinin bulunması yeterli sayılacak ayrıca bir belge istenilmeyecek.  Sosyal güvenlik il/merkez müdürlükleri tarafından yaptırılan tüm borçlanmalar muhasebeleştirildikten ve bilgisayara işlendikten sonra ilgili üniteye gönderilecek.  Bilgisayar kütüklerinde hizmet aktarma işlemleri mutlaka tahsise hazırlık aşamasında yapılacak.  Tahsis talep dilekçeleri evrak servislerinde bekletilmeyerek hemen ilgili servislere gönderilecek. Ayrıca, tahsis talep ve beyan taahhüt belgeleri, gelen evrak veya tahsis servisince kontrolleri yapılarak tam ve eksiksiz olarak alınıp ilgili servise intikal ettirilecek.  Eksik evrak olması halinde aylık bağlama işlemlerinin uzayacağına ilişkin bilgilendirme ve duyurular yapılacak, eksik bilgi ve belge tespiti halinde, sigortalıya ivedilikle bilgi verilecek ve eksik belge tamamlattırılacak.  Tahsis talep dilekçesi alınan sigortalının öncelikle en son çalışmasının bulunduğu ünite, bilgisayar ortamında tespit edilecek ve son çalışmanın farklı bir üniteye ait olduğunun anlaşılması halinde, dosyası talep dilekçesiyle birlikte ilgili üniteye geciktirilmeden gönderilecek.  Yersiz yazışmaların önlenmesi amacıyla hizmet toplama veya aylık bağlanması talebinde bulunan sigortalılarla ilgili öncelikle kimlik sorgulama ve güncelleme işlemleri yapılacak, eksik hizmetlerin tespiti için mükteza oluşturularak, hizmet isteme programları aracılığı ile eksik hizmetler tamamlanacak.  Aylık bağlama taleplerinde, dosyaların durumuna bakılmadan, örneğin 2. ay başvuranlarına 5. ayda, 3. ay başvuranlarına 6. ayda aylık bağlanması şeklindeki uygulamalara son verilecek. Gelen tüm dosyalar aynı ayda işleme konulacak. Özellikle başka ünite ve kurumlarda hizmeti bulunmayan sigortalıların aylıklarının en kısa sürede bağlanması ve yazışma gerektiren dosyalarla ilgili yazıların ivedilikle gönderilmesi sağlanacak.  Türk-İş Sosyal Güvenlik Uzmanı Celal Tozan, AA muhabirine yaptığı açıklamada, bölgelere, sigortalığı yoğunluğuna bağlı olarak aylık bağlanma süresi 3 ayı, 6 ayı, hatta 1 yılı bulan işlemlerle karşılaşılabildiğini söyledi.  Emekli aylığı bağlanmayı hızlandırmanın, gerekli bilgi ve kayıtları doğruluğu ile işlemlerin bilgisayar ortamında yürütülmesinden geçtiğini vurgulayan Tozan, ''Emekli aylığı başvurusunda, emekliliği hak etme koşulu sağlanmışsa bilgisayar ortamındaki bilgiler doğru kabul edilerek aylık bağlanırsa süre ciddi biçimde kısalacaktır. Kişinin dosyasıyla ilgili başkaca işlemler ve araştırmalar ise aylık bağlandıktan sonra da yapılabilir'' dedi.  Türkiye İşçi Emeklileri Derneği (TİED) Genel Başkanı Kazım Ergün de kurumun 2009 hedefleri kapsamında emeklilere aylık bağlanması hedefini 1 hafta olarak belirlemesinin ve bu yönde hazırlık yapmasının kendilerini memnun ettiğini belirtti.  Zaman zaman illerdeki ve iş yerlerindeki yoğunluğa göre emekli aylığı bağlanması işlemlerinin 3 ayı bulabildiğini ifade eden Ergün, ''Aylık bağlama prosedürlerinin kısa sürelere indirilmesi olumlu bir gelişme. Uzun süreli işlemler yüzünden yıllarca çalışıp emekliliğe hak kazanan insanlarımıza emekliliğinin başında hoş olmayan bir süre yaşatılıyordu, bu ayıp ortadan kaldırılmış olacak. Bu da elbette ilerisi için umut veren bir gelişme'' diye konuştu.
Başbakan Recep Tayyip Erdoğan’ın terör konusunu görüşmek için davet içeren mektup, saat 12.00 civarında CHP, BBP ve SP'ye özel kuryeyle gönderildi.  Mektupta, Erdoğan, "terör ve referandum konularında görüş alışverişinde bulunmak üzere çarşamba ya da perşembe günü yanımda yer alacak üç arkadaşımla birlikte zat-ı âlilerinizi ziyaret etmek arzusundayım, programımı kesinleştirebilmem için cevabınızı saygılarımla rica ederim" dedi.  CHP'den Kılıçdaroğlu'nun Meclis'teki makamında, Büyük Birlik Partisi ve Saadet Partisi'nden ise partilerin genel merkezlerinde görüşme talep edildi.  CHP Genel Başkanı Kemal Kılıçdaroğlu, görüşme saati ve gününün 12 Temmuz Pazartesi günü gerçekleştirilecek MYK toplantısında belirleneceğini ifade etti.  Mektuplara BBP ve SP'den de yanıt gecikmedi. SP, görüşmenin Çarşamba günü saat 14.00'te olabileceği yanıtını verdi. BBP ise aynı gün saat 16.00'da görüşmek istedi.  Erdoğan, MHP ve BDP’yle görüşmeyeceğini bildirmişti.
Antalya'da fırın ve marketlerde 1 lira olan ekmeği 75 kuruştan satarak haksız rekabete yol açtığı öne sürülen market işletmecisi hakkındaki dava karara bağlandı. Ekmek Üreticileri Federasyonu Antalya Şubesi, fırın ve marketlerde 1 liraya satılan ekmeği 75 kuruşa tüketiciye sunarak haksız rekabete yol açtığı gerekçesiyle Kepez ilçesi Teoman Paşa Mahallesi'nde market işletmecisi Ragıp Şahin hakkında dava açtı. Antalya 3. Asliye Ticaret Mahkemesinde görülen davada, dosyaya sunulan bilirkişi raporunda, ekmeğin ortalama maliyetinin 87 kuruş olduğu ve bu fiyatın altında satılmasının uygun olmadığı bildirildi. Bunun üzerine mahkeme, "Davalının ekmeği ortalama maliyet fiyatı altında satış yapmaktan ibaret eyleminin, haksız rekabet olduğunun tespiti ve haksız rekabetin menine" karar verdi. Kararda istinaf yolunun açık olduğu belirtildi. Ekmek Üreticileri Derneği Antalya Şubesi Başkanı Kenan Tatlı, AA muhabirine yaptığı açıklamada, dernek olarak üyelerini korumak için belirlenen fiyatın altında ekmek satışı yapan yerler hakkında haksız rekabete neden oldukları gerekçesiyle yargıya başvurduklarını belirtti. Fırınların ve marketlerin ekmeği maliyetin altında satış yapmalarını yasak olduğunu vurgulayan Tatlı, şunları söyledi: "Devletin belirlediği bir rayiç bedel var. Bu fiyatın altında satış yapanlar komşu esnafı zarara uğratıyor. Uyarılarımıza rağmen bazıları adeta meydan okur gibi bildiklerini okumaya devam ediyor. Bu nedenle dava açmak zorunda kaldık. Mahkemenin verdiği kararı memnuniyetle karşıladık." Market işletmecisi Şahin ise Kepez ilçesinde maddi durumu iyi olmayan vatandaşlara ucuz etmek yedirmek için mücadele ettiğini savunarak, "Fırıncılarla görüşüp en uygun fiyat olan 50-55 kuruşa ekmeği alıyorum. Üzerine karımı da koyarak 75 kuruşa satıyorum. Karımdan feragat ediyor olmama rağmen bu fiyat beni kurtarıyor." dedi. Günde ortalama bin 200 ekmek sattığını, zaman zaman fırınlara kendisine "ekmek satmasınlar'" diye baskı uygulandığını öne süren Şahin, şöyle devam etti: "Ekmeği Antalya'dan alıyorum, başka bir ilden getirmiyorum ki. Bilirkişiyi Ankara'dan seçiyorlar. Ankara'daki maliyetle buradaki aynı değil. Nasıl haksız rekabete yol açtığımı anlayabilmiş değilim. Ekmeği tekelleştirmek istiyorlar. Hukuki mücadeleye devam edeceğim." Şahin'in avukatı Şaziye Şahin ise mahkemenin aleyhlerinde verdiği kararla ilgili bir üst mahkemeye temyiz başvurusunda bulunacaklarını söyledi. Serbest piyasa ekonomisi şartları içinde ekmeğin taban fiyatının belirlenemeyeceğini savunan avukat Şahin, ortalama maliyet iddiasının doğru olmayacağını, fırının üretim miktarı, çalıştırdığı işçi sayısı ve ödediği kira gibi giderlerin işletmelere göre farklılık gösterebileceğine savundu. Antalya Fırıncılar Odası yetkilileri ise söz konusu market sahibine veya diğer marketlere 1 liranın altında ekmek satmamalarına ilişkin baskı uygulamadıklarını bildirdi.
olarak bilinen düzenleme kapsamında, tam mükellefiyete tabi gerçek kişi ve kurumların kazançlarını Türkiye'ye transfer etme süreleri   uzatıldı. Konuya ilişkin Cumhurbaşkanı Kararı, Resmi Gazete'de yayımlandı. Buna göre, 7143 sayılı Vergi ve Diğer Bazı Alacakların Yeniden Yapılandırılması ile Bazı Kanunlarda Değişiklik Yapılmasına İlişkin Kanun'un ilgili maddesinde süre uzatıldı.
Milliyetçi Hareket Partisi (MHP) Genel Başkanı Devlet Bahçeli, partisinin grup toplantısında konuştu. Devlet Bahçeli, konuşmasına Hocalı Katliamı'nın 21. yıldönümüne değinerek başladı. Bahçeli, Hocalı Katliamı'nın insanlık tarihine kara bir leke olarak geçtiğini söyledi. MHP Lideri, sözlerine şöyle devam etti: ''Gencecik bedenler Hocalı'da toprağa koyulmuştur. Hocalı mazlum, Hocalı mahsun, Hocalı çileli, Hocalı yaralıdır. Ancak herkes bilmelidir ki Hocalı haklıdır. Hocalı'nın kanına girenler günü geldiğinde hesabını verecektir. Sayın Cumhurbaşkanı Gül'ün Ermenistan'da seçimleri kazanan Sarkisyan'a tebrik mesajı göndermesi yakışık kaçmamıştır. Bu hepimizi incitmiştir. Tebrik gönderilen kişi Hocalı'da katliam yapanlar arasındadır. Hocalı'nın feryadı dinmemişken, bu tebrik mesajını göndermek hangi akla hizmettir? Sarkisyan, vatan topraklarımızla ilgili yüzsüzce hak iddia etmektedir. Hocalı'nın kanı kurumadan, Ermeni mezaliminin açtığı yara kabuk bağlamadan hiç kimse bir şey olmamış gibi davranmamalıdır. Başta Hocalı olmak üzere tüm şehitlerimize rahmet diliyorum.'' MHP Lideri Bahçeli, teröre çözüm arayışları konusunda ise şunları söyledi: ''Sözde barış görüşmeleri her gün farklı bir boyut almaktadır. Türkiye İmralı Adası'nda sürdürülen hain pazarlıklara adeta kilitlenmiştir. Başbakan Erdoğan klasik bir PKK ağzı olan çözüm ve barış kavramlarına tutunmuştur. PKK ve siyasi uzantıları sürekli benzer taleplerle Türkiye'yi köşeye sıkıştırmıştır. Her barış ve çözüm duyurusundan sonra infazlar peş peşe gelmiştir. Her sözde barış adımları, saldırılara ve şehit haberlerine ortam sağlamıştır. AKP küle dönmüş terörist örgütü yeni baştan dirilmiştir. Başbakan'a gönderildiği iddia edilen çözüm önerilerinin neleri kapsadığı halen açıklanmamıştır. Başbakan, militanlara tutsak mı diyecek? Ne zamandan beridir polislerimizi, askerlerimizi öldürenler tutsak olarak kabul edilmiştir? İmralı canisi, cüretini Başbakan'dan almaktadır.  AKP hükümeti İmralı canisinin gönlünü etmek adına 4. Yargı Paketi'ni hazırlamıştır. PKK'nın kaçırdığı kişiler, hiçbir şart öne sürülmeksizin serbest bırakılmalıdır. Bundan böyle Başbakan Erdoğan ve İmralı canisi arasında pazarlıklar daha çetin geçecektir. Başbakan Erdoğan'ın isteği bellidir. Terör örgütünün beklentileri ortadır.  Bize göre Başbakan ve İmralı canisi arasındaki paslaşmanın özeti şu şekildedir: 'Ver başkanlığı al özerkliği, ver başkanlığı al bağımsızlığı, ver başkanlığı al Ana dilde eğitimi ve ver başkanlığı al Güneydoğu'yu.' İşte Türkiye böylesi dar bir alana kıstırılmış, böylesi menfaatçi, omurgasız, günahkar, ikiyüzlü ve fitne zihniyetler tarafından buhrana sürüklenmiştir. İmralı canisi, Başbakan'ın muadili haline terfi ederek İmralı'daki koğuşunu özerkliğin gişesi, bölünme biletinin kesildiği bir mekan haline getirmiştir. Bilinmelidir ki kamuoyuna pompalanan iyimser beklentiler eninde sonunda AKP'nin ayağına dolanacaktır. İmralı canisinin çatışmasızlık çağrısında bulunacağı söylenmektedir. Şayet yeni bir çatışmasızlık kararı alınırsa bu diğerlerinden farksız olmayacaktır. Silah bırakma görüşmeleri neyin pahasına yapılacaktır? Başbakan'ın çözüm süreci dediği gidişatın Türk milletini götüreceği çıkmaz sokak tehlikeli ve felaketlerle doludur. Asırlık Sevr rüyası gerçeğe dönmek üzeredir. Buna müsaade etmemiz söz konusu değildir. MHP, vatan ve millet mücadelesinde yalnız da olsa son derece heyecanlı ve umutludur.'' MHP Lideri Bahçeli konuşmasında isim vermeden, AK Parti İstanbul Milletvekili ve eski milli futbolcu Hakan Şükür'ün, geçen hafta Burdur'da Mehmet Akif Ersoy Üniversitesi'nde (MAKÜ) düzenlenen söyleşide yaptığı, ''Ben bir Arnavut'um. Aslında bu açıdan bakarsanız Türk değilim'' sözlerini de değerlendirdi. Bahçeli, ''Bizim için, gaflete kapılarak açıklamalarıyla hataya düşse de, göğsünde ayyıldızı taşımış, Türk milletini sevince boğmuş ve Türkiye'nin başarısı için ter dökmüş söz konusu milletvekili ne olursa olsun Türk milletinin evladı, bir mensubudur'' diye konuştu.
Sarıyer'de bir kişi, Moldova uyruklu kadını silahla yaraladıktan sonra intihar etti.    Alınan bilgiye göre, Zekeriyaköy Çarşısı'nda bir terzi dükkanına gelen Salih K. (48) ile Moldova uytuklu Tatiana P. (32) tartışmaya başladı.   Tartışmanın büyümesi üzerine, Salih K, Tatiana P'ye silahla ateş etti. Tatiana P. yaralı halde dükkandan kaçarken, Salih K. bu kez kendi başına dayadığı tabancayı ateşledi.    İş yeri çalışanlarının haber vermesi üzerine, polis ve sağlık ekipleri olay yerine geldi. Salih K'nın yaşamını yitirdiği belirlenirken, yaralı Tatiana P, özel bir hastaneye kaldırıldı.   Polisin ifadesine başvurduğu bekar ve üç çocuk annesi Tatiana K'nın, Salih K. ile bir süredir ilişki yaşadığını, Salih K'nın evli ve iki çocuk babası olduğunu öğrenince ayrılmak istediğini, ilişkiyi bitirmek istemeyen Salih K'nın kendisini vurduğunu iddia ettiği öğrenildi.   Olay yerine gelen cumhuriyet savcısının incelemesinin ardından, Salih K'nın cenazesi Adli Tıp Kurumuna kaldırıldı. Olayla ilgili soruşturma sürüyor.
Fetullahçı Terör Örgütü (  ) tarafından 15 Temmuz 2016 tarihinde yapılmak istenen askeri darbenin başarısızlıkla sonuçlanmasının ardından yurt genelinde FETÖ mensubu kişi ve kurumlara yönelik operasyonlar hız kesmeden sürüyor. Öte yandan örgütün şifreli haberleşme programı ByLock kullanan kişilere yönelik operayonlar da devam ediyor. İşte FETÖ operasyonlarında 22 Ocak 2018 Pazartesi günlüğü...  Fetullahçı Terör Örgütü'nün (FETÖ) 15 Temmuz'daki darbe girişimi sırasında Astsubay Ömer Halisdemir tarafından öldürülen darbeci general Semih Terzi'nin eşi Nazire Terzi'nin yargılandığı davada mütalaasını sunan savcı, sanığın "silahlı terör örgütüne üye olma" suçundan 15 yıla kadar hapisle cezalandırılmasını istedi. Ankara 13. Ağır Ceza Mahkemesindeki duruşmaya tutuklu sanık Nazire Terzi ile avukatlar katıldı. Cep telefonundan CoverMe ve KakaoTalk gibi programları kullanıp kullanmadığı sorulan Terzi, bu programları kullanmadığını savundu. Söz alan duruşma savcısı, araştırılması istenen başka husus bulunmadığından esas hakkındaki mütalaasını açıklayacağını bildirdi. Savcı, sanık Nazire Terzi hakkında, noter katibi Kerem Sağlıklı'yı, "Hepiniz bizden özür dileyeceksiniz. Hepiniz göreceksiniz." sözleriyle tehdit ettiği suçlamasıyla açılan kamu davasında, "Hepiniz göreceksiniz." ifadesinin tanıklar tarafından doğrulanmadığı gerekçesiyle beraatini istedi. Terzi hakkında "Anayasa'yı ihlal" suçuna iştirak suçundan da beraat talep eden savcı, Semih Terzi'nin Ankara'ya şüphe çekmeden gelebilmek için eşi Nazire Terzi'yi kullandığına ilişkin mahkumiyetini gerektirir, her türlü şüpheden uzak somut bir delil bulunmadığını belirtti. Sanığın, eşi Semih Terzi'nin ölüm raporunda değişiklik yapmak amacıyla doktor kıyafetiyle GATA'ya giderek kayıtların tutulduğu bilgisayarda inceleme yaptığını, sanıktan ele geçirilen cep telefonunda FETÖ mensuplarının da kullandığı bazı programlara ilişkin kayıtlar bulunduğunu, sanığın bu programlarla eşi Semih Terzi ile görüştüğünün belirlendiğini kaydeden savcı, Nazire Terzi'nin "silahlı terör örgütüne üyelik" suçundan 15 yıla kadar hapisle cezalandırılmasını talep etti. Mütalaaya karşı söz alan Nazire Terzi, eşinin ölüm belgesinin sahte olduğunu düşündüğünü, GATA'ya da bu nedenle gittiğini öne sürerek, "23 Temmuz 2016'da doktor arkadaşlarla daha rahat görüşmek için doktor önlüğümü de giyerek GATA acile gittim. Raporu tanzim eden doktoru sordum. GATA'da tanımadıklarını söylediler." dedi. Sanık Terzi, telefonunda bulunan programlara ilişkin, CoverMe ve KakaoTalk kullanmadığını, kullandığı diğer programların ise örgüte ait olup olmadığını bilmediğini iddia etti. Hakkında somut delil bulunmadığını, neyle suçlandığını dahi bilmediğini savunan Terzi, "Tek suçum Semih Terzi'nin eşi olmak." dedi. Terzi'nin avukatı da mütalaaya kısmen katıldıklarını, müvekkilinin terör örgütü üyesi olduğuna ilişkin somut delil bulunmadığını savundu. Beyanların ardından ara kararını açıklayan mahkeme heyeti, sanığın tutukluluk halinin devamına hükmederek duruşmayı 12 Şubat'a erteledi. Ankara Cumhuriyet Başsavcılığı, Nazire Terzi hakkında, "anayasal düzeni ortadan kaldırmaya teşebbüse yardım", "terör örgütü üyesi olmak" ve "suç örgütlerinin isimlerini kullanarak tehditte bulunmak" suçlarından 52,5 yıla kadar hapis talebiyle dava açmıştı. (AA) Fetullahçı Terör Örgütü'nün (FETÖ) 15 Temmuz 2016'daki darbe girişimi sonrası meslekten ihraç edilen ve tutuklanan Anayasa Mahkemesi, Yargıtay, Danıştay ile Hakimler ve Savcılar Yüksek Kurulu (HSYK) üyelerinin yargılanmasına devam edildi. İlk derece mahkemesi sıfatıyla Yargıtay 9. Ceza Dairesince, Yargıtay Genel Kurul Salonu'nda görülen duruşmada, FETÖ üyeliğinden tutuklu iken itirafçı olarak tutuksuz yargılanmak üzere serbest bırakılan eski HSYK Üyesi Kerim Tosun, hakim karşısına çıktı. Duruşmaya Tosun'un avukatı da katıldı. Duruşmada, Yargıtay Savcısı, sanık hakkındaki iddianamenin özetini okudu. İddianamede, Tosun'un, örgütün himmet toplanan ve talimatların verildiği toplantılarına katıldığı, FETÖ'nün HSYK'da etkin olduğu dönemde örgütün talimatıyla Yargıtay üyeliğine seçilenler arasında bulunduğu, aynı şekilde 2014'te de örgütün talimatıyla HSYK üyeliğine aday olup kazandığı, örgütün gizli haberleşme programı ByLock'u kullandığı, örgütün hiyerarşik yapısına dahil olduğu, sıkı bir disiplinle amaçları doğrultusunda hareket ettiği belirtildi. Savunma için söz verilen sanık Tosun, Ankara Üniversitesi Hukuk Fakültesinde öğrenim gördüğü dönemde 3. sınıfta, sonradan HSYK Genel Sekreterliği de yapan Mehmet Kaya ile tanıştığını, onun davetiyle sohbet toplantılarına gittiğini, cemaati ilk bu dönemde duyduğunu söyledi. Tosun, bu toplantılara sonradan Yargıtay Genel Sekreterliği yapan Aydın Boşgelmez'in de katıldığını anlattı. Selçuk Üniversitesinde asistanlık ile hakimlik sınavını aynı anda kazandığını ifade eden Tosun, Konya'da sonradan Yargıtay üyesi olan Mesut Kundakçı ile aynı evde kaldığını, bu eve pek çok stajyerin geldiğini ancak cemaat evi olmadığını savundu. Asistanlığı bırakıp hakimlik için eğitim merkezine gittiğini anlatan Tosun, Mehmet Kaya'nın davetiyle birkaç kez daha toplantılara katıldığını, bu toplantılarda "hayır parası" adıyla para verdiklerini bildirdi. Cemaat ile 1991-2005 yıllarında temasının olmadığını öne süren Tosun, 2005'te Yargıtay Cumhuriyet Savcılığına geldikten sonra Mehmet Kaya'nın ailece davette bulunduğunu, Kaya, Boşgelmez ve eski Yargıtay üyesi Nazmi Dere'nin de yer aldığı toplantılara katıldığını kaydetti. Yargıtay üyeliği için yapılacak seçim öncesinde Mehmet Kaya'nın davetiyle bir araya geldiklerini ve seçimde neler yapabileceklerini konuştuklarını beyan eden Tosun, cemaat üyelerinin, "Ahmet Kahraman (dönemin Adalet Bakanlığı Müsteşarı) karşı çıkmasına rağmen, senin için uğraşacağız." dediklerini ve kendisinin de bu dönemde Yargıtay üyesi seçildiğini belirtti. Bu dönem katıldığı toplantılarda himmet parasını Nazmi Dere'ye ödediklerini ifade eden Tosun, kendisinin 500 lira ile bin lira arasında para verdiğini söyledi. Tosun, "Nazmi Dere'nin üst konumda olduğu belliydi. Toplantılara zaman zaman gelirdi. 17-25 Aralık sürecinden sonra bir veya iki kez toplantıya gittim. Toplantılar azalmıştı. Öğrendim ki ByLock kullanmaya başlamışlar. O yüzden toplantılara gerek kalmadı diye düşünüyorum." dedi. Yargıtay üyeliği yaptığı dönemde bir dosyayla ilgili gelen talebi de anlatan Tosun, "Eski Yargıtay üyesi Turgut Emiroğlu, bana dairede 'Kartal Abi'nin selamı var, şu dosyada Mehmet Emin Karamehmet'in yurt dışı kararını kaldıralım.' dedi. Kartal'ın kim olduğunu sordum. Yargıtay sorumlusu İlyas Şahin olduğunu söyledi. Dosyaya göre mümkün olmadığını belirttim." şeklinde konuştu. HSYK üyeliği için 2014'te yapılan seçimlerde Nazmi Dere'nin kendisinden aday olmasını istediğini belirten Tosun, ilk başta istememesine karşın sonradan ikna olduğunu ve aday olup seçildiğini kaydetti. Tosun, HSYK üyeliği döneminde Nazmi Dere'nin daveti üzerine yemeğe gittiğini, Dere'nin telefonuna ByLock kurmaya çalıştığını ancak telefonunun işletim sistemi nedeniyle bunu yapamadığı için programı yükleyip geri getirdiğini anlattı. Programdan ayet ve hadisler paylaşıldığını, ayrıca yemek davetlerinin de buradan yapıldığını ifade eden Tosun, programı 2 ay kullandığını, bir gazetede okuduğu haberden sonra hemen sildiğini savundu. HSYK üyeliğinden sonra kendisiyle daha sık ilgilenmesi nedeniyle Nazmi Dere'nin, HSYK sorumlusu olduğunu anladığını dile getiren Tosun, HSYK üyesiyken katıldığı toplantılarda da para toplandığını, kendisinin 2 bin lira civarında para verdiğini kaydetti. Tosun, HSYK üyelerinin maaşları çok olduğu için daha fazla ödeme istendiğini, maaşının yüzde 10-20'sini verdiğini belirterek, bu paraların "Afrika'da okul açıyoruz. Fakir çocuklara yardım ediyoruz." denilerek alındığını, kendisinin de zekat olarak verdiğini ifade etti. HSYK üyeliği döneminde Zekeriya Öz, Fikret Seçen, Metin Özçelik gibi yanlış işler yaptığını düşündüğü kişiler hakkındaki kararlara muhalif kalmadığını savunan Tosun, görev yaptığı 3. Dairenin dosyalara da pek etkisinin olmadığını ileri sürdü. Tosun, sivil yargı imamlarının bulunduğunu da Aydın Boşgelmez'den duyduğunu, Boşgelmez'in, İlyas Şahin'in yanına gelen bir sivil imamdan söz ettiğini söyledi. Önceki aşamalarda verdiği ifadeleri de kabul eden Tosun, elektronik kelepçenin çıkarılarak farklı bir adli kontrol uygulanması talebinde bulundu. Verilen aranın ardından mahkeme heyeti, ara kararını açıkladı. Buna göre, sanığın konutu terk etmeme yönündeki adli kontrol tedbiri kaldırılarak, haftada bir kolluğa imza verme şartı ile yurt dışına çıkış yasağı getirildi. Sanık hakkında ifade veren eski HSYK Başkanvekili Ahmet Hamsici, eski HSYK üyeleri İbrahim Okur ve Mustafa Kemal Özçelik ile eski Adalet Bakanlığı Müsteşarı Birol Erdem'in tanık olarak dinlenmesi, duruşmanın 7 Mayıs 2018'e bırakılması kararlaştırıldı. Fetullahçı Terör Örgütü'nün (FETÖ) darbe girişimi sırasında, aralarında Erol Olçok ve oğlu Abdullah Tayyip Olçok'un da bulunduğu 34 kişinin şehit edildiği 15 Temmuz Şehitler Köprüsü'ndeki olaylara ilişkin haklarında 37'şer kez ağırlaştırılmış müebbet hapis cezası istenen 135'i tutuklu 143 sanığın yargılandığı davanın 19. duruşması başladı. İstanbul 25. Ağır Ceza Mahkemesi'nce Silivri Ceza İnfaz Kurumları Yerleşkesi karşısında yer alan binadaki büyük salonda yapılan duruşmaya, 127 tutuklu sanık ile taraf avukatları, müştekiler ve izleyiciler katıldı. Duruşma sanıkların savunmalarıyla sürüyor. İstanbul Cumhuriyet Başsavcılığı'nca hazırlanan iddianamede, darbe girişiminin ardından "15 Temmuz Şehitler Köprüsü" olarak adı değiştirilen Boğaziçi Köprüsü'nde darbe girişimine tepki gösteren ve sanıklara müdahale eden vatandaşların üzerine tabanca ve uzun namlulu silahlarla ateş edilmesi ve konuşlanan tanklardan birinden dört kez top atışı yapılması sonucunda ikisi polis memuru, aralarında reklamcı Erol Olçok ve oğlu Abdullah Tayyip Olçok'un da bulunduğu 32 sivil vatandaş olmak üzere şehit olan 34 kişi "maktul", 424 kişi ise "müşteki" olarak yer alıyor. TSK'ya yuvalanan FETÖ mensubu sanıkların, darbe kalkışması esnasında İstanbul'daki stratejik öneme sahip kurum ve kuruluşları hedef aldıkları anlatılan iddianamede, yapılan toplantılarda 15 Temmuz Şehitler Köprüsü'nü ele geçirerek İstanbul trafiğinin kontrol altında tutulması görevinin Kuleli Askeri Lisesi Komutanlığı'na verildiği, 2. Zırhlı Tugay Komutanlığı'nın da bu birliğe takviye olması yönünde karar alındığı belirtiliyor. İddianamede, köprüyü kontrol altına almak için Kuleli Askeri Lisesi Komutanlığı'ndan saat 21.23'te hareket eden sanıklardan oluşan askeri birliğin, 21.52'de ulaştıkları köprüde trafiği kapattığı, vatandaşların üzerine silah ve topla ateş ettiği, 8 saat 23 dakika sonra 06.15'te de teslim olduğu ifade ediliyor. Darbe girişimine karşı tepki göstermek amacıyla saat 00.40 ve sonrasında Boğaziçi Köprüsü'ne gelen çok sayıda vatandaşın, kolluk görevlileriyle tank ve zırhlı araçların bulunduğu yere ulaştıkları, saat 01.05 sıralarında darbeye tepki göstermek üzere hem Avrupa ve Anadolu ayağında toplanan halktan bir kısmının da tank ve zırhlı araçların bulundukları yere doğru ilerledikleri, sanıkların yoğun şekilde ateş etmesi sonucu birçok vatandaşın şehit olduğu ve yaralandığı vurgulanıyor. Toplamda 151 kişi hakkında soruşturma yürütüldüğü aktarılan iddianamede, darbecilerin emniyet güçlerine ateş açması sonucunda çıkan çatışmada Üsteğmen Vedat Yıldız, Astsubay İbrahim Gül, Uzman Çavuş Mustafa Çelik, askeri öğrenciler Murat Tekin, Ragıp Enes Katran, erler Burak Dinler ve Kurtuluş Kaya'nın etkisiz hale getirildiği, ölmeleri nedeniyle de bu kişiler hakkında takipsizlik kararı verildiği belirtiliyor. İddianamede, aralarında subayların da bulunduğu 30 rütbeli asker, 47 askeri öğrenci olmak üzere toplam 135'i tutuklu 143 sanığın, "TBMM'yi ortadan kaldırmaya veya görevini yapmasını engellemeye teşebbüs etme", "Türkiye Cumhuriyeti Hükümetini ortadan kaldırmaya veya görevini yapmasını engellemeye teşebbüs etme" ve "anayasal düzeni ortadan kaldırmaya teşebbüs etme" ile "kasten öldürme" suçlarından 37'şer kez ağırlaştırılmış müebbet hapisle cezalandırılması isteniyor. Ayrıca bazı sanıkların ''silahla kasten yaralama'', "kasten öldürmeye teşebbüs'', ''mala zarar verme'' ve ''kişiyi hürriyetinden yoksun kılma'' suçlarından değişen oranlarda hapis cezasına çarptırılmaları öngörülüyor. (AA) Osmaniye'de jandarmanın yol kontrolü sırasında Fetullahçı Terör Örgütü /Paralel Devlet Yapılanması (FETÖ/PDY) şüphelisi gözaltına alındı. Bahçe ilçesi Nohut köyü yakınlarında rutin yol kontrolü yapan jandarma ekipleri, durdurdukları otomobildeki N.Ç. (37) isimli kadın hakkında "silahlı terör örgütüne üye olma" suçundan yakalama kararı bulunduğunu tespit etti. Gözaltına alınan N.Ç, soruşturmanın sürdüğü Gaziantep'e gönderildi. (AA)   Bolu merkezli 6 il ve KKTC'de, örgütün askeri yapılanmasına yönelik operasyonda, ankesörlü telefonlar aracılığıyla örgütün mahrem yapısındaki kişilerle irtibat kurdukları iddiasıyla gözaltına alınan 16 şüpheliden 14'ü adliyeye sevk edildi. Alınan bilgiye göre, Bolu Cumhuriyet Başsavcılığı'nca, ankesörlü telefonlar aracılığıyla örgütün mahrem yapısındaki kişilerle iletişim kurdukları değerlendirilen FETÖ/PDY üyelerinin tespiti amacıyla yapılan çalışma kapsamında Bolu Emniyet Müdürlüğü Terörle Mücadele Şube Müdürlüğü ekiplerince Bolu merkezli, Kocaeli, İstanbul, Kırşehir, Hakkari, Diyarbakır ve KKTC'de düzenlenen operasyonda gözaltına alınan 16 kişiden 14'ünün emniyetteki işlemleri tamamlandı. Operasyonda, 1 albay ile görevinden ihraç edilen 2 yarbay ve TSK'nın çeşitli birimlerinde aktif görevde bulunan görevli 1 binbaşı, 2 üsteğmen ve 8 astsubay, sağlık kontrolünün ardından geniş güvenlik önlemleri altında adliyeye sevk edildi. Operasyon kapsamında gözaltına alınan, TSK görevlisi ile öğretmenlikten ihraç edilmiş ve mahrem imam olduğu iddia edilen 1 şüphelinin emniyetteki işlemleri devam ediyor. Bolu Cumhuriyet Başsavcılığı'nca, ankesörlü telefonlar aracılığıyla örgütün mahrem yapısındaki kişilerle iletişim kurdukları değerlendirilen FETÖ/PDY üyelerinin tespiti amacıyla başlatılan çalışma kapsamında 2 gün önce Bolu merkezli, Kocaeli, İstanbul, Kırşehir, Hakkari, Diyarbakır ve KKTC'de düzenlenen operasyonlarda, 13'ü muvazzaf, 2'si ihraç edilmiş 15 asker ile askerlerin mahrem imamlarından olduğu değerlendirilen ve görevinden ihraç edilen bir öğretmen gözaltına alınmıştı.(AA) Kütahya'nın Gediz ilçesinde İlçe Emniyet Müdürlüğü ve ilçe Jandarma Komutanlığı ekipleri, FETÖ/PDY soruşturması kapsamında, şehir merkezinde ve köylerde sabah saatlerinde eş zamanlı operasyon düzenledi. Operasyonda, 11 şüpheli gözaltına alındı. Örgüte üyelikle ilgili olarak gözaltına alınan şahısların Jandarma ve Emniyet Müdürlüğündeki işlemlerinin ardından adliyeye sevk edileceği öğrenildi.(İHA)
Yaşlanma olması ve yaşanması gereken bir süreç ama birçok insan yaşının getirdiği fiziksel değişikliklere direnmeyi tercih ediyor. Hemen herkes 'yıllara meydan okuma'nın sırrını araştırıyor ve daha genç görünmenin yollarını arıyor.  Yüzlerinde ve vücutlarında yıllarını izlerini çok iyi saklayanlar ise her zaman ilgi odağı. Bunlardan biri de popun kraliçesi olarak kabul edilen  .  “Madonna bir dünya starı ve gözümüzün önünde gençlik ve orta yaşlılık hallerini geçirdi, geçiriyor. Fakat gerçek anlamda Madonna bu süreci muazzam bir naiflikle ve doğallıkla yaşıyor” diyen , Madonna’nın  nı, zamanında alınan önemlere bağlıyor. Popun kraliçesi Madonna, 56’ncı yaş gününü görkemli bir partiyle kutladı.  Cihantimur, "Siz ne kadar çabuk ve gereken önlemleri alırsanız, buna ek olarak kaybolanların, eksilenleri yerine takviye kuvvetler eklerseniz, Madonna gibi 58’inde 28 gösterir ve yaşlanmayı reddedersiniz.” diyor. Madonna’nın gençlik sırrının ameliyatsız uygulamalar olduğunu ileri süren Dr. Cihantimur, sanatçıya yön veren bir estetik cerrah danışmanı olduğu görüşünde: "Ben bu danışmana güzellik koruyucusu diyorum. Madonna’yı o kadar iyi yönlendirmiş ki, bugün yaşının çok çok iyisi bir yüz ve bedenle karşı karşıyayız. Madonna’nın dolgu, botoks, ultherapy, prp, mezoterapi, ozon terapi gibi ameliyatsız gençleştirme tedavilerine başvurduğu çok açık. Bu işlemler sosyal hayatı etkilemeyen, çabucak etkisi gözlemlenen ve en önemlisi koruyucu tedavilerdir. Kırışıklıkların yer etmemesini sağlar, azalan yağ ve kemik dokusuna takviye yapılmasını sağlar. Elbette Madonna, diyetine en önemlisi tabii ki egzersizine de önem veren bir star olduğu için, işte bugün yaşlanmayı reddedenler kervanına o da girmiş bulunuyor.” Op. Dr. Bülent Cihantimur'a göre, bunu herkes yapabilir ancak bir güzellik koruyucusu ile:  “Madonna gibi olmak mümkün. Bunu ancak bir estetik cerrahtan yani güzellik koruyucusundan yardım alarak başarabilirsiniz. Profesyonelliğine ve estetik bakış açısına güvendiğiniz birisiyle Madonna gibi yaşlanmayı reddedebilirsiniz. Günümüzün teknolojisi, ameliyatsız uygulamalar ve estetik cerrahi ile yaşınızın iyisi hatta çok çok daha iyisi olabilirsiniz. Herkes kendine bakmalı, tıpkı orta sehpanın tozunu almak gibi bir şey bu aslında. Türk kadınları evlerine baktıkları kadar kendilerine baksalar, dikkat etseler, bu işi zaten başarırlar.” Dr. Cihantimur, yaşlanma karşıtı uygulamalarda, cilt ve vücut bakımında yeni neslin daha iyi olduğunu, kendilerine dikkat ettiklerini de sözlerine ekledi.
Ekrem İmamoğlu, dün, Türk sinemasının “Çirkin Kral”ı Yılmaz Güney ve özgün müziğin sıra dışı ismi Ahmet Kaya’nın Père Lachaise Mezarlığı’ndaki kabirlerini ziyaret etti. Ahmet Kaya’nın çok değer verdiği sevdiği bir sanatçı olduğunu belirten İmamoğlu, “Dinlerken insanı hasretiyle, sevdasıyla buluşturan değerli bir sesimizdi. Topraklarımızın kıymetli bir ses tonuydu. Hazin bir ölüm… Çünkü, ülke hasretiyle göç etmiş bir sanatçımız. Çok üzüntülüyüz. Keşke, değerlerimize, sonradan pişman olacağımız birtakım davranışlarda ya da tepkilerde bulunmasak. Ama bu tarihimizde oluyor. Temenniyi eyleme geçirmek adına daha bilinçli olmak, birbirimizin yaşarken farkında olmak, onlarla paylaşımda bulunabilmeyi sağlamak, toleranslı bir toplum olabilmek çok önemli. Ama dönem dönem kızıştırmayı, insanları birbirine düşman etmeyi tercih eden bir takım algı süreçleri ülkemizde var oldu. Var olmaya da devam ediyor. Bunun sonlanmasını istiyoruz. Ahmet Kaya, ‘Arka cebimde 2 metrelik kefenim var, her zaman hazır ve nazır’ demiş hatta, ‘Bir tek şeyle anılmak istemem, memleketini sevmiyor, ülkesini sevmiyor lafıyla anılmak istemem. Halbuki; Ardahan’dan Edirne’ye kadar, bu toprakları çok seviyorum’ diye de eklemiş. Bir bütüne ait olduğumuzun hissiyatını kaybetmeden, bu ülkenin değerlerine sahip çıkan bir kültürle var olmayı diliyorum Ahmet Kaya’nın kabri başında. Dualarımızla, mekanı cennet olsun diyorum.” dedi. 9 Eylül 1984’te Paris’te hayata gözlerine yuman Güney’in kabrine geçen İmamoğlu, burada da karanfil bırakıp, “Çirkin Kral” için dua etti. İmamoğlu, Güney’le ilgili duygularını da şu sözlerle dile getirdi: “Yılmaz Güney, bir dönemin jönü, simgesi. İyi de bir yönetmen. Filmleri ödül almış olan değerli bir sanatçı. Adana’nın simge isimlerinden birisi. 60’lı yılların gençlerinin fenomeni gibi. Biraz onun gibi olmak, onun gibi davranmak, onun gibi giyinmek… Babam da lise çağlarında Yılmaz Güney’e imrenirmiş. Ona benzemek için çaba gösterirlermiş. O da hayatını gurbette, Fransa’da kaybetti. Burada yatıyor. Onun için burada olduk ve duamızı okuduk. Mekanı cennet olsun. Allah rahmet eylesin. Dilerdik ki bu değerlerimiz, bu insanlarımızın yine vatanlarında kabirleri olsun, orada ziyaret edelim; ama hayat bazen böyle kaderlere sürükleyebiliyor insanları. Paris’e gelip, her iki kabri ziyaret etmek gönlümüzde olan, maneviyatımızda olan bir ziyaretti. Bunu tamamladık. Hem Ahmet Kaya’nın hem Yılmaz Güney’in mekanları cennet olsun. Allah rahmet eylesin.”
Nature Cell Biology dergisinde yayımlanan araştırma, Columbia Üniversitesi Tıp Merkezi tarafından yürütüldü. Organa benzeyen ve onun gibi faaliyet gösteren çoklu hücre türlerini içeren üç boyutlu yapılar olan organoidlerin bu çalışmada insan kök hücrelerinden üretildiği ve akciğerin bir bütün olarak tüm özelliklerini taklit edebildiği belirtildi. Bilim insanları söz konusu organoidleri, laboratuvar ortamında insanlarda görülen akciğer rahatsızlıklarının modellerini oluşturmak için kullandığı kaydedildi.  Çalışmanın, solunum yolu hastalıklarının daha iyi anlaşılmasını sağlaması ümit ediliyor.
2005'te önce New York’taki stil sahibi kişileri sokakta çekerek yayınlayan Scott Schuman, kısa süre sonra en çok ziyaret edilen bloglardan birinin sahibi olmuştu.  Thesartorialist.blogspot.com adresinden blogunu güncelleyen fotoğrafçı, dünya sokak stilini gündeme taşıdı.  Conde Nast grubunun da dikkatini çeken Schuman, Moda Haftaları’na giderek defilelere katılanları dışarıda görüntüledi. GQ dergisi için de çalışan Scott Schuman’ın sokak stiline adanmış kitabı, önümüzdeki ay Penguin yayınlarındna çıkıyor.  Yılın başından beri kitap için farklı fotoğraflar çeken ve aynı blogunda olduğu gibi fotoğrafları yorumlayan blogcu, ilk kitabı için heyecan duyuyor.  Dünya çapında bilinen bir blogcu olan Scott Schuman, önceleri moda sektöründe çalışmış, daha sonra 11 Eylül saldırılarının ardından işleri yavaşlayınca hobisi olan fotoğrafa yönelmiş. Moda ve fotoğrafı sokakta birleştiren blogcu, geçtiğimiz kış Gap’ın reklamlarında da oynadı. Time Dergisi'nin Tasarım dünyasını etkileyen 100 kişi içine soktuğu Schuman, farklı projelerine ve blogunu güncellemeye devam ediyor.  Schuman'ın blog başarısı ile beraber çıkarttığı The Sartorialist kitabı, takipçilerinin kütüphanesinde olacaktır.
Denizli'nin Pamukkale ilçesinde uyuşturucu kullandıkları iddia edilen 2 genç ölü bulundu. Asmalıevler Mahallesi'nde kiraladıkları apartta kalan İ.T. (21) ve A.K'yı (19) ziyarete gelen arkadaşları yerde hareketsiz bulunca durumu polis ve sağlık ekiplerine bildirdi. Olay yerine gelen 112 Acil Servis ekipleri, iki arkadaşın hayatını kaybettiğini belirledi. Polisin yaptığı incelemede uyuşturucu madde içiminde kulanılan malzemeler bulundu. Aparta gelen diğer 3 kişinin de ifadesine başvuran polis ekipleri, olayla ilgili soruşturma başlattı.  İki arkadaşın cesedi olay yeri incelemesinin ardından otopsi yapılmak üzere Pamukkale Üniversitesi Hastanesi morguna götürüldü.
ABD istihbaratı 2005 yılında El Kaide'nin bir kuryesini belirledi.  Ele geçirilmek yerine hakkındaki tüm kişisel bilgiler tespit edildikten sonra kurye adım adım izlenmeye başlandı. Bu izlenme faaliyetleri sırasında kuryenin bir eve çok fazla uğradığı anlaşıldı. Evin mercek altına alınmasının ardından duvarların yükseltildiği ve başka güvenlik tedbirlerinin alınması ABD istihbaratını şüpheye düşürdü.  Yaklaşık 6 yıllık izlemenin ardından Eylül 2010'da büyük bir sürprizle karşılaşılıyor:  ABD'nin en çok aradığı kişi yani Usame bin Ladin eve yerleşiyor. Bu gelişmenin ardından istihbarat çalışmaları hızlandırılıyor ve evde üç ailenin yaşadığı tespit ediliyor. Bin Ladin dışında evde kalan iki ailenin kuryelerin aileleri olduğu anlaşılıyor. Operasyona yönelik araştırmalar sırasında Ladin'in oğullarından birinin ve genç bir eşinin bu eve gelip gittiği de ortaya çıktı. Ev, El Kaide'li militanlar tarafından sıkı bir şekilde korunuyordu ancak diğer güvenlik önlemleri de Bin Ladin'in bu evde yaşadığını doğruluyordu. Evde internet, telefon ve elektrik olmadığı gibi çıkan çöpler yakıldıktan sonra dışarıya bırakılıyordu. Operasyonun tüm ayrıntıları tespit edildikten sonra ABD ordusunun en seçkin birliklerinden NAVY SEALS yani Türk ordusundaki karşılığı SAT komandolarından oluşan bir tim yaklaşık 40 dakika süren bir operasyona imza attı. Ordu kaynaklarından alınan bir bilgiye göre Bin Ladin bir SEAL komandosunun silahından çıkan bir kurşunla alnından vurularak öldürüldü. Komandolar, Bin Ladin'in cesedini aldıktan sonra geldikleri helikopterle olay yerinden uzaklaştı. Operasyon sırasında bir Apache saldırı helikopterinin düştüğü bildirildi. Ancak ABD özel birliklerinin kayıpları hakkında bilgi verilmedi. Operasyon sırasında Bin Ladin'le birlikte bir oğlunun da öldürüldüğü bildirildi. Operasyon sona erdikten sonra Pakistanlı yetkililere bilgi verildi. Çünkü uzun zamandır ABD, Pakistan yönetimi içinde bazı unsurların Bin Ladin'e yardım ettiğini öne sürüyordu. Bugün operasyon düzenlenen bölgenin konumu bu iddiayı güçlendirdi. Çünkü Bin Ladin'in yaşadığı ev, Pakistan Ordusu'ndan emekli subayların yaşadığı bölgede. Ve Harp Okulu'na da çok yakın.
CHP Milletvekili Sezgin Tanrıkulu, OHAL Komisyonu hakkında açıklama yaptı. Komisyon üyelerinin 5 ay sonra atandığını belirten Tanrıkulu, "Binlerce kadın mağdur var ama atanan kadın üye yok" dedi. 15 Temmuz darbe girişiminin ardından kamu görevinden ihraç edilenlerin itirazlarını görüşecek OHAL Komisyonu’nun üyeleri belli oldu. Komisyon başkanı olarak Adalet Bakanlığı Müsteşar Yardımcısı Selahaddin Menteş görevlendirildi. Kararın ardından açıklama yapan CHP İstanbul Milletvekili Sezgin Tanrıkulu, komisyonda kadın üye olmadığını belirtti. Tanrıkulu, Twitter hesabından yaptığı açıklamada, “OHAL Komisyonuna başkan ve üyeler 5 ay sonra nihayet atanmış. Dikkatimi çeken ilk konu binlerce kadın mağdur var ama atanan kadın üye yok…” ifadelerini kullandı.
OHAL kararnamesi ile Selçuk Üniversitesi’ndeki görevinden açığa alınan akademisyen Nuriye Gülmen, Yüksel Caddesi İnsan Hakları Anıtı önündeki direnişinde 17 kez gözaltına alınmıştı. Nuriye Gülmen bugün direnişine devam etti. Gülmen sosyal medya hesabından yaptığı açıklamada "Yaklaşık iki saattir oturuyoruz. Israrımız sonuç verdi. Çok mutluyuz. Zaferi kazanacağız. Teslim olmadık, olmayacağız" ifadelerini kullandı.
Nikah sonrası balayı için Maldivler'e giden   ile   Türkiye'ye geldi. Evcen'in İstinye'de bulunan evine taşınan Özçivit, Murat Boz’la başrol oynadığı ‘ ’nin çekimleri için Assos’a gitti. 31 yaşındaki Evcen, eşiyle birlikte çekilen karesini Instagram'dan paylaşarak "Gülen yüzüm, Can içim..." mesajını yazdı.
Eski Başbakan Tansu Çiller yazılı bir açıklama yaptı. Çiller son günlerde bazı basın organlarında, Başbakanlığı döneminde FETÖ'nün devlet içindeki paralel yapılanmasına göz yumulduğu anlamını taşıyan spekülatif ifade ve beyanlara yer verildiğini belirtti.  Çiller, başbakan olarak görev yaptığı dönemde devlet içinde paralel yapılanmaya hiçbir şekilde sıcak bakılmadığını aktardı.   Bu çerçevede, FETÖ'ye yakın bazı askeri öğrencilerin korunmasına yönelik olarak dönemin Genelkurmay Başkanı'ndan istekte bulunduğu şeklindeki beyanların gerçekle ilgisi olmadığını vurgulayan Çiller, Başbakanlığı sırasındaki Yüksek Askeri Şura toplantılarında alınan kararlara tarafından konulmuş herhangi bir şerhin de bulunmadığını ifade etti.    Bunun, ordu içinde paralel yapılanmaya karşı duruşunun somut bir kanıtı olduğunun altını çizen Çiller, şunları kaydetti:   "Bu arada, gündeme taşınan konulardan bir diğeri Bank Asya'nın açılışında hazır bulunmam konusudur. O dönemde himmet paralarının kayıt dışı olarak tutulduğuna dair istihbarati bilgiler ulaşmıştır. Bu paraların ülkemizin finans sistemine dahil edilerek, kayıt altına alınmasının gerekliliği dikkate alınarak, bunu sağlayacak bir adım olarak değerlendirilen Bank Asya'nın açılışına katılınmıştır. Her vatandaşın din ve inanç hürriyeti ile kişisel özgürlüklerine saygılı ama devlet içinde paralel yapılanmaya kesinlikle karşı bir yönetim anlayışı ve inancı içinde olduğumuz hususunu saygıdeğer kamuoyu ile paylaşır, saygılarımı sunarım."
30 haftalık hamile olan Gülben Ergen, Acıbadem Maslak Hastanesi'nde doğum yaptı. İkiz erkek bebek dünyaya getiren sanatçının ve bebeklerin sağlık durumunun iyi olduğu öğrenildi. Anadolu Ateşi Dans Grubu Genel Sanat Yönetmeni Mustafa Erdoğan ile evli olan Ergen'in Atlas adında bir oğlu daha var.
Süper Lig ekiplerinden Bursaspor'da futbolcuların maddi sorunlar nedeniyle antrenmana çıkmadığı öğrenildi. Yeşil beyazlı kulübün konuyla ilgili açıklama yapması bekleniyor. Spor Toto Süper Lig takımlarından Bursaspor’da futbolcular maddi sorunları sebep göstererek Fenerbahçe maçı öncesi sabah antrenmanına henüz çıkmadı. Yeşil-beyazlı takımın Fenerbahçe maçı hazırlıkları kapsamında sabah 10.00’da Özlüce Tesisleri’nde antrenmanının olduğu açıklanmıştı. Ancak dün idmana 40 dakika geç çıkan oyuncular, bugün de henüz sahaya çıkmadı. Yeşil-beyazlı oyuncuların maddi sorunları sebep gösterdiği belirtilirken, Bursaspor Kulübü’nün konuyla ilgili resmi açıklama yapması bekleniyor.
ı’nı başarılı bir mimar ve usta rock müzik sanatçısı olarak tanıyoruz. Onun yapabilecekleri, yaptıkları bunlarla sınırlı değil aslında... Müziğe küçük yaşlarda büyük bir tutku ile başladı. Çünkü anlatmak istediği çok şey vardı. İlk bestesini 17 yaşında yaptı ve çaldı da. Her ne istediyle onun peşinden gitti. Yazdığı her parçanın bir hikayesi var. Peki onu bu kadar farklı ve özel kılan ne; ne anlatmak istedi, ne düşledi? İşte Nejat Yavaşoğulları’nın hikayesi...  İki bölüm halinde yayınladığım programda Bulutsuzluk Özlemi’nden “Beynim Zonkluyor”, “Kütürdet Beni Rutubet”, “Sözlerimi Geri Alamam”, “Yaşamaya Mecbursun”, “Zamska”, “Yine Düştük Yollara”, “Hazerfen Ahmet Çelebi” ve “Cezaevinde Bayram Görüşmesi” adlı parçaları çaldık. Dilerseniz bu parçalardan birini röportaja eşlik etmesi için açabilirsiniz. Programın tamamamını Nejat Yavaşoğulları’nın sesinden dinlemek için ise, aşağıdaki linki tıklayabilirsiniz.  Çocukluğum güzel bir yerde; Anadolu Hisarı’nda geçti. Ailem oranın yerlilerinden. Denizci ve balıkçı bir ailenin çocuğum. Dayımla ben aynı odada kalıyordum. Dayım güzel sanatlara meraklıydı, her gece müzik dinlerdi. Gece saat 23:00’te başlayan Sezen Cumhur Önal’ın programı vardı. Yattığımız yerden onu dinlerdik. Müziğe yönelmemde onun üzerimde etkisi olduğunu düşünüyorum. Kendisi türkçe tango ve Elvis Presley’den şarkılar söylüyordu. İlk uyanışlar bende böyle başladı diyebilirim... Hiç unutmuyorum bir gece Beatles grubundan “She Loves You” parçasını çaldı. “Benim aradığım müzik buymuş meğer!” dedim. Sonra okulda mandolin dersi almak isteyen var mı diye sorduklarında ben hemen varım dedim. Çok başarılı oldum ama gitmemeye başladım, hemen ileryemedik diye. Sabırsızdım sanırım. Sonra okula yeni bir müzik öğretmeni geldi. Mandolin ve keman dersi almak isteyen varsa ben verebilirim dedi. Çok güzeldi... “Ben istiyorum!” dedim. Deniz tutkum vardı. Bizim gırgırımız vardı. çok cazipti benim için... Ama ailem balıkçı olmamdan korktular. Annem baba babamdan daha çok karışırdı çünkü babam çoğunlukla denizde olurdu. Esasında iyi para kazanılıyordu bu işten ama kumar gibiydi... Annem çalgıcı olurum diye de korkuyordu. Benim oğlum mühendis, doktor olacak diye hayaller kuruyordu. Eski İstanbullu kadınlardan bir komşumuz vardı Suat Hanım Teyze... Bir gün onlara misafirliğe gitmiştik. Ben yine anneme gitar alalım diye sızlanıyordum. Suat Hanım teyze, “Bu niye zırlayıp duruyor Hatice Hanım?” diye sordu. Annem de “Gitar istiyor! Ya okulu bırakırsa diye korkuyorum” dedi. “Ya bırak çocuk istiyorsa gidip alın” dedi. Suat Hanım Teyze’ye borçluyum bu konuda... Onun sayesinde gitarı aldık. Mandolin döneminde bile kendi kendime beste yapmaya çalışıyordum. Öyle bir tarafım da vardı. Gitarı alınca, beste yapmak için bunu öğrenmem lazım dedim. O zamanlar İstanbul’da her yerden denize giriliyordu. Öğretmen aileleri de denize girmek için Anadolu Hisarı’na kampa gelmişti. Bir öğretmenin oğlu her öğleden sonra gitar çalıyordu. Bizim eve de geliyordu ses. Ne yapıp edip onunla tanıştım. Tanışınca beraber çalmaya başladık. Amerikan folk şarkılarını çok iyi biliyordu. Bütün şarkıları çözmeye başladık. Sonra gitarda işleri geliştirdim ve beste yapmaya başladım. İlk bestem 17 yaşında yaptığım “Korsan Mırık”tır... Albümüme koyarken de “Halil Amca Halil Amca kabimizde yaşıyorsun” diyorum. Korsan Mırık diye çaldığım zaman etrafımdakiler anlamıyorlardı. Ben de adamın ismini kullanayım dedim. Benim sesim güzel çirkin diye düşünmedik hiç. Çünkü dönem, öyle bir dönem değildi. Mesela Bob Dylan’ın sesi için dispanserden yeni çıkmış galiba gibi yazılar çıkmıştır. Dönem o dönem işte! Daha doğal ve olduğu gibi her şey... Bu “içimizden gelen ses” diye yorumlanıyor. Önemli olan kendi sözünü, kendi müziğini yapıp söylemek... Dünyanın farklı bir dünya olacağını düşlemek... Sesi herkes tarafından güzel kabul edilen biri değilsen ama yine de müzik yapmaya, kendi şarkılarını söylemeye hakkın olan bir durumdu. Bugün de aslında dünyaya baktığımızda bu söylediklerimi destekliyor. Kendi söylemi olan müzisyenler kendine ait bir tarz da buluyor. Bob Dylan tize çıkamaz Freddie Mercury gibi değil ama Bob Dylan da Bob Dylan gibi söylüyor. Joe Cocker o da öyle tizlere çıkamaz ama o da kendisi gibi söylüyor! Bunun örnekleri çok... 13-14 yalında kürek takımında dümencilik yapıyordum. Ailem aman okulunu aksatma diyordu. O dönem her aile çocuğu okusun isterdi. Okuyup da ne olacak diye düşünülmezdi. Bir akrabam vardı, kürek takımında birlikteydik. Güzel sanatlar akademizi Mimarlıkta okuyordu. Onun çizimlerini gördüm. Çizimleri benim kafama uygunmuş gibi geldi. Çünkü işin içinde matematik, yaratıcılık, yorum; bir sanat vardı yani. O bölüme resim sınavından geçilerek giriliyordu. Sınavları kazandım ve mimarlık bölümüne girdim. Başka hiç bir okul ve sınavla ilgilenmedim. Bu benim hayatımda çok güzel bir şey oldu. Çok önemli arkadaşlıklarım oldu. Şimdi dünyaca ünlü ressam ve heykeltraşlar gibi... Yıllar sonra annem tabii çok böbürlenmeye başladı; mimar oldum diye... Mesela evde bu şarkılar ne biçim şarkı bana çok dendi. Annemi kızdırmak için abuk subuk şarkılar da yapıyordum. Onları kimse bilmiyor. Bütün arkadaşlarım gelip giderdi eve ama annem onlara hep iyi davranırdı. Bizim grubun ilk dönemlerinde yaz sıcağında evin alt katında çalışırdık. Annem bize azır, bir tencere makarna yapardı. Bir dönemden sonra karşı çıkmamaya ve hatta iftihar etmeye başladı müziğimle de... Üniversite döneminde hep gruplarım oldu. Onlara bestelerimi çalalım dediğim zaman küçümsüyorlardı. Önce belli bir kıvama gelmemiz lazım, sonra beste çalabiliriz diyorlardı. Ben de onlara “adam 15 yaşındayken de beste yapar, Mozart da yapıyordu, Bob Dylan da yapıyordu” diyordum. Ama ikna edemiyordum. Okulum bitti, iyi de bir mimardım ve işimi yapıyordum. Ne yapacağımı bilemiyordum. Derken askere gittim ve orada “ben müziksiz yapamam” dedim. Bu arada birçok oyunun müziklerini de yaptım. Askerlik dönüşünde bir arkadaş BİLSAK’da konserler düzenleniyor sende çıkmak ister misin diye sordu. Peki dedim. Sina Koloğlu’na haber verdim. Gruba başkaları da eklendi. Grubun adı adlarımızdan oluşuyordu. Konserin adı ise Bulutsuzluk Özlemi’ydi. O konser güzel geçti ve Taksim Sanat Evi bizi çağırdı. Orada da yavaş yavaş dinleyici kitlemiz oldu. Her gelen bu şarkıları kaset yapın diyordu. Ve ilk albümü çıkardık. Sonra bir gün İnsan hakları Derneği Harbiye Açıkhava’da büyük bir konser organize etti. O konserde biz de yer aldık. Çok ciddi isimler vardı. İlhan İrem, Yeni Türkü, Mehmet Güreli, Cem Karaca falan... Biz çok farklıydık tabii... Çaldığımız şarkılar gelen izleyicide ve basında bir etki yarattı...   Diyorlar ki işte Bulutsuzluk Özlemi ilk türkçe rock müzik grubu... Aslında Barış Manço, Cem Karaca gibi isimlerle aynı dönemdeyiz. Ama benim grubum için bunu söyleme sebepleri sanırım “söylem” farklarımız. Cem Karaca Anadolu Rock diye isimlendirdiğimiz daha kırsal temaları içeren, daha geleneksel halk müziğimizin söylemeni kullanıyor. Barış Manço “dağlar dağlar, yol ver geçem” diyor. Mesela “namus belasına gardaş” diyor. Ben hiç bir zaman “gardaş” demiyorum yazdığım sözlerde... “yol ver geçem” demiyorum. “yine düştük yollara, ayağım gaz pedalında, ardımda fırtında...” diyorum. Başka bir söylem. O dönemde her önüne gelenin dövme yaptırması beni o tarzdan uzaklaştırdı. Gençken küpe de takmazdım. Bir de ben halkın içinde bir tipim. Mimarlık yapıyorum. Ameleye dik açıyı öğretiyorum, onun anlayacağı dilde... Beni kendilerinden farklı görmesinler istedim. Zaten saçlar nedeniyle bir fark olduğu belli... Küpeyle, dövmeyle falan kendimi onlardan kopartmak istemedim sanırım. Hayat esasında çok basit bir şey olması gerekirken giriftleşmiş olması bana ters geliyor. “Uçtu Uçtu” albümünde kayıtlar bitmişti. O albümde “Yollarda” şarkısı vardı. Hatalı çalmışız... Albüm kaydından sonra da herkes bir yerlere gitmişti. Bu hatayla birlikte albüme koyulabilir dedim ama hep aklımda kalacaktı. Düzeltmek için stüdyoya girdim. Orada akustik gitarla da “Sözlerimi Geri Alamam” parçasını çaldım. Alman bir arkadaş da eşlik etti. Öyle kaydetmiş olduk. Biz bu şarkıyı konser sonlarında adrenalin düşsün diye çalardık. Hani sözlerimi geri alamam diye, yumuşak bir şekilde veda ediyorduk. Ama şarkı sonra kendi kendine çok sevildi...
Rusya Dışişleri Bakanlığı'ndan Cerablus'taki "Fırat Kalkanı" harekatına ilişkin bir açıklama geldi. Açıklamada, kriz bölgesinde tansiyonun daha da yükselmesinden, sivil halkta kayıpların yaşanmasından ve etnik çatışmaların şiddetlenmesinden endişe duyulduğu ifade edildi. Ayrıca krizinin uluslararası anlaşmalar temelinde çözülebileceği de vurgulandı. Fransa Dışişleri Bakanlığı ise operasyonun memnuniyetle karşılandığını bildirdi. Bakanlıktan yapılan açıklamada "Fransa, uluslararası koalisyonun ortağı olan Türkiye'nin IŞİD'le mücadeledeki çabalarını yoğunlaştırmasını memnuniyetle karşılamaktadır" denildi.
haberi!  14 milyon ürünün Türkiye'ye girişi engellendi. Ticaret Bakanı Ruhsar Pekcan, 500 milyon adet üründen temsilen alınan numuneleri teste gönderdiklerini ve uygunsuz olduğu tespit edilen 14 milyondan fazla ürünün Türkiye'ye girişinin engellendiğini belirtti.  Bakan Pekcan, Zeytin Dalı Gümrük Kapısı'nın 8 Kasım itibariyle devreye girdiğini açıkladı. Bakan Pekcan, döviz kurundaki yükseliş gerekçe gösterilerek yapılan haksız fiyat artışı kapsamında 81 bin 666 ürünün denetlendiğini ve 1612 firmaya idari para cezası verildiğini söyledi. Kaçakçılıkla mücadele çalışmaları hakkında konuşan Pekcan, 31 Ekim itibariyle 43,7 ton uyuşturucu ve ara kimyasal, 14 milyon paket sigara yakalandığını duyurdu. Bakan, yılın ilk 10 ayında yaklaşık 11 bin ton kaçak akaryakıt tespit ettiklerini belirtti.
Siirt'in Baykan kırsalında 29 Eylül tarihinde İl Jandarma Komutanlığınca gerçekleştirilen hava destekli operasyonda, etkisiz hale getirilen 3 teröristten birinin, terörden arananlarda 300 bin TL ödülle Gri Liste’de yer alan "Berhem" kod adlı Osman Ekinci olduğu tespit edildi. Teröristin, 2017 yılında Siirt'in Baykan ilçesi kaymakamının aracına yönelik bombalı saldırı eylemi düzenleyen teröristler arasında olduğu belirlendi. Baykan İlçesi Kaymakamı Mehmet Kocabey, Baykan İlçesi'ne bağlı Yarımca köyünde devam eden üstyapı çalışmalarının inceledikten ve Yarımca Jandarma Karakolunu ziyaret ettikten sonra dönüş yolunda terör örgütü PKK/KCK'nın bombalı saldırısına uğramıştı. Kaymakam ve korumalar yara almadan kurtulmuştu.
İki abisini ve babasını akciğer kanserinden kaybeden ve uzun yıllar sigara içen  ’in akciğerinde 1cm kitle olduğu belirlendi.  Yüzgeç, Ege Üniversitesinden Göğüs Cerrahı  ’a başvurdu. Turhan, 10 yıl önce sigarayı bırakmış olmasına rağmen yaklaşık 10 yıllık bir sigara içim öyküsü de bulunan hastaya hem ailesel riski hem de sigaraya bağlı risk nedeniyle teşhis ve tedavi amaçlı ameliyat önerdi.  iyle çıkarılan kitlenin ameliyat sırasındaki patolojik inceleme sonucunda iyi huylu olduğunun bildirilmesi üzerine ek işlem yapılmadan ameliyat sonlandırıldı ve hasta ameliyat sonrası ikinci gün evine gönderildi. Prof. Dr. Turhan, kitlenin kötü huylu çıkması halinde de ameliyata yine kapalı yöntemle devam edileceğini ve hastalıklı lobun tamamı ve bölgesel lenf bezleri çıkarılacağını ifade etti: “Bu sayede de erken evrede yakalanmış bir akciğer kanserinin tedavisi yapılmış olacak ve hastamız büyük olasılıkla hastalıktan tamamen kurtulacaktı. Ancak sonucun iyi çıkması hem hastamızı ve yakınlarını, hem de bizi çok sevindirdi. Ailesinde 3 akciğer kanserli hasta var. İki abisi ve babası. Üçü de bu yüzden vefat etmiş. Akciğer kanserinde genetik geçiş görülebiliyor. Bu da öyle bir vaka. Bundan sonra takip gerekmeyecek. Bu ameliyatla takip sürecinden de kurtulmuş oldu.” Ailesinde yedi kişiyi  nden kaybettiğini belirten Esin Yüzgeç, “Çok istememe rağmen çocuğum olmadı. Ailemdeki kanser hastalarının tedavi ve bakımlarıyla bire bir ilgilendim. Takdiri ilahi dedim. Allah bana bir çocuk vermediyse ve bu görevi bahşettiyse bu bir mesaj dedim ve en iyi şekilde üstesinden gelmeye çalıştım. Kutsal hocamın da bu konuda adı gibi kutsal bir görev yaptığını düşünüyorum. Allah hepsinden razı olsun, çok şükür kurtuldum” diye konuştu. Prof. Dr. Kutsal Turhan, ileri evrelere kadar belirti vermemesi, hızlı büyümesi ve teşhis konulduğu anda genellikle son evrelere ulaşmış olmasının akciğer kanserinin bu kadar öldürücü olmasının ana nedenleri olduğunu vurguladı.  Modern tedavi yöntemleri sayesinde akciğer kanserinin her evresinde iyileşme olasılığı olmakla birlikte, evre ilerledikçe bu oranın azaldığını aktaran Dr. Kutsal, “Bu nedenle erken teşhis tüm kanserlerde olduğu gibi akciğer kanserinde de çok önemlidir” dedi.  Prof. Turhan, son yıllarda sık uygulanan kapalı akciğer ameliyatı yöntemiyle (VATS), hastaların hem daha az ağrı çektiğini, hem hastaneden daha çabuk taburcu olduklarını hem de günlük yaşantılarına daha kısa sürede döndüklerini belirtti.
Avrupa Birliği Bakanı ve Çelik, Twitter'dan yaptığı açıklamada, halkın evlerine dönmeleri için gelen mesajlara itibar etmemesini istedi. Çelik'in Twitter mesajı şöyleydi: Cep telefonlarına gelen "eve dönebilirsiniz" mesajı, cunta destekçilerinin işi. Meydanlardayız. Demokrasi nöbeti devam ediyor!
Şehit aileleri çifte maaş alabilecek. Siirt 2. Asliye Hukuk Mahkemesi emsal niteliğinde bir karara imza attı. Köy korucusu Şükrü İnan, 1994 yılında şehit düştü. İnan’ın ailesine "ölüm aylığı"nın yanısıra şehitlik maaşı da bağlandı. İnan ailesi 2008 yılına kadar iki maaşı da aldı. Ancak Sosyal Güvenlik Kurumu 2009'da aileye verilen şehitlik maaşını "BAĞ-KUR'dan aylık alıyorsunuz" diyerek kesti ve daha önce ödenen maaşların geri ödenmesini talep etti. Siirt 2. Asliye Hukuk Mahkemesi’ne taşınan olayda mahkeme, şehit düşen kişilerin ailesine "herhangi bir şart aranmaksızın aylık bağlanacağı" maddesini hatırlattı ve şehit ailesinin iki maaşı da alabileceğine hükmetti.
Suriye'nin Rakka kentine bağlı Telabyad ilçesinde çıkan çatışmada ateşlenen top mermisi, Şanlıurfa’ya bağlı Akçakale’de Hükümet Konağı'nın yakınındaki bir mahalleye isabet etti.  İki evin duvarı yıkılırken, 6 işyerinde hasar oluştu. Mahalledeki birçok ev ve işyerinin de camları kırıldı. Can kaybının yaşanmadığı olayda, 3 kişi hafif şekilde yaralandı.  Bu arada, olay sırasında mahallede büyük panik yaşandı. Patlama sesini duyan Akçakaleliler, kendilerini sokağa attı. Akçakale Belediye Başkanı Abdulhakim Ayhan, olayla ilgili olarak, ''Çok şükür can kaybı yok ama iki evin duvarı yıkıldı. Patlamamış mermiler olabileceği için şu an olay yerindeki çalışmalar sürüyor'' dedi.  Öte yandan, muhaliflerin kontrolünü ele geçirdiği Tel Abyad ilçesine Suriye ordusunun top atışları sürüyor.  Top seslerinin duyulduğu Akçakale'de sınıra yakın bölgelerdeki okullarda eğitim halen yapılamıyor.
Yeşilköy'deki CNR Expo Fuar Merkezi'nin trafo merkezinde çıkan yangın hasara neden oldu.  Alınan bilgiye göre, fuar merkezinin 1. Hall kısmındaki trafo merkezinde henüz belirlenemeyen bir nedenle yangın çıktı.  Görevlilerin ihbarı üzerine olay yerine gelen itfaiye ekipleri, yangına müdahale etti. İtfaiyenin müdahalesiyle kısa sürede söndürülen yangın, hasara neden oldu.  Öte yandan, yangına ilişkin CNR Holding'ten açıklama yapıldı. Yangının küçük çaplı olduğu belirtilen açıklamada, "1.Hall trafo merkezinin dışa bakan kısmında stant bağlantısından dolayı ufak çaplı bir yangın meydana geldi. CNR teknik ekibinin olaya anında müdahalesi ve itfaiye desteğiyle yangın kısa sürede kontrol altına alınarak, söndürüldü.Yangında herhangi bir can kaybı ve yaralanma olmadı. Ayrıca bahsi geçen Hall'de olay esnasında herhangi bir fuar etkinliği bulunmamaktadır" ifadelerine yer verildi.
ABD’nin New York kentinin güneydoğusunda yer alan Long island adasında bir hafta içinde 3 timsah başı boş dolaşırken görüldü.  Güvenlik görevlileri iki timsahın bir gün arayla aynı otoparkta görüldüğünü bildirdi.  New York Daily News gazetesinin haberine göre yetkilier ikisi Long Island’daki Pathmark adlı süpermarketin otoparkında görülen 1 ve 2 metre uzunluğundaki timsahların sahipleri tarafından sokağa atıldığını tahmin ettiklerini söyledi.  Hayvan koruma dernekleri timsahları yakalayarak Florida’da bulunan sürüngen evine gönderdi.
Konya Çiçekçiler Odası Başkanı İsmail Dikici, önceleri Konya'da kaktüsün çiçekçilerde fazlaca talep gören bir bitki olmadığını, genelde komşudan komşuya alışverişi yapılarak bazı evlerde yetiştirildiğini belirtti.  Vatandaşların, yaklaşık bir yıl önce kendilerine, kaktüs bulunup bulunmadığını sıklıkla sormaya başladıklarını anlatan Dikici, ortaya çıkan talep üzerine, iş yerinde daha önce sadece görsel zenginlik olarak bir kaç tane bulundurdukları kaktüslerden fazla sayıda getirtmeye başladıklarını söyledi.  Adana ve Yalova'daki bitki seralarından getirttikleri kaktüslerin yoğun ilgi gördüğünü ifade eden Dikici, şöyle konuştu:  ''Kaktüsü de diğer gül ve çiçek çeşitleri gibi satmaya başladık. Kaktüse olan bu talep artışına önceleri bir anlam veremedik. Ancak gelen bazı müşterilerin, bilgisayar, televizyon gibi elektronik eşyaların yanına konulan kaktüsün, bu cihazlardan yayılan radyasyonu emerek olumsuz etkisini azalttığını öğrendikleri, kaktüsü bu nedenle satın almaya geldiklerini söylemeleri üzerine durumu anladık. Sonuçta, kaktüsün radyasyonu emdiği şeklindeki internette yer alan haberler nedeniyle son bir yıldır kaktüs satışlarımız arttı. Ancak, kaktüsün gerçekten radyasyon emici bir özelliği olup olmadığını da kesin olarak bilmiyoruz. Vatandaş bizden talep ediyor, biz de satıyoruz.''  Halen kendi iş yerinde ayda yaklaşık 30-40 kaktüs satıldığını ifade eden Dikici, kaktüslerin çeşidi ve büyüklüğüne göre 7.5 ile 10 TL'den alıcı bulduğunu belirtti.  
 
 Selçuk Üniversitesi (SÜ) Meram Tıp Fakültesi Radyasyon Onkolojisi Bölüm Başkanı Doç. Dr. Mine Genç, konuyla ilgili yaptığı açıklamada, vatandaşların net olmayan bilgilerle, ''sözde radyasyonu emdiği için'' kaktüs satın almasının şaşırtıcı olduğunu söyledi.  Bu konuyla ilgili özel bir araştırma yapmadıklarını ifade eden Genç, ''Kaktüsün radyasyonu emmesiyle ilgili bugüne kadar bir bilgiyle karşılaşmadık. Zaten bizim işimiz, radyasyonun olumsuz etkilerini araştırmak değil, radyasyonu kullanarak hastaları tedavi etmek'' dedi.  TÜBİTAK Bilim ve Teknik Dergisi'nde radyasyonun, iyonlaştırıcı olan ve olmayan olmak üzere ikiye ayrıldığı belirtilerek, ''Atomları iyonlaştıracak kadar yüksek enerjiye sahip olmayan radyasyon, hedef malzeme üzerinde bir miktar ısı artışına yol açar ve bilindiği kadarıyla, canlı organizmalar üzerinde olumsuz bir etkiye sahip değildir'' deniliyor.  
 
 Türkiye Atom Enerjisi Kurumu ise resmi internet sitesindeki ''sık sorulan sorular'' bölümünde, ''Televizyon ekranları ve bilgisayar monitörleri radyasyon yayar mı?'' şeklinde yöneltilen bir soruya şu yanıt veriliyor: ''Katot ışın tüplü televizyon ve bilgisayar monitörleri, x- ışını üretmekle birlikte normal çalışma koşullarında yüzeyinden 10 cm mesafedeki herhangi bir noktada doz hızı 1 µSv/h (0.1 mrem/h) değerini aşmayan x- ışını yaydıklarından dolayı, Radyasyon Güvenliği Yönetmeliğinin 5. maddesinde belirtilen muafiyetler kapsamında olduğundan düzenlemeye tabi değildir.  Katot ışın, tüpsüz televizyon ve bilgisayar monitörleri iyonlaştırıcı radyasyon kaynağı değildirler. Radyasyon Güvenliği Tüzüğü gereğince iyonlaştırıcı olmayan radyasyon kaynakları kurumumuz faaliyet alanı kapsamında değildir.''  Radyasyonla ilgili Türkiye'de eğitim veren akademik kuruluşlarda görevli radyoloji uzmanları ise elektronik cihazların yanına konulan bitkilerin radyasyonu absorbe ettiği (katı veya sıvı bir maddenin bir gazı, ışığı içine alması, emmesi) ile ilgili bilimsel bir bilgiye sahip olmadıklarını, bu konuyla ilgili araştırma yapmanın da kendi görev alanlarına girmediğini söyledi.
Sarı-lacivertli kulüpten yapılan açıklamada,  'in iki çocuğunun annesi olan   ile İtalya'da evlendiği belirtildi. İtalya'nın başkenti Roma'da gerçekleştirilen düğüne çok sayıda davetlinin katıldığı duyuruldu.
Edremit İlçe Emniyet Müdürlüğü Kaçakçılık ve Organize Suçlarla Mücadele Şube Müdürlüğü ekipleri, İstanbul ve Ankara emniyeti ile koordineli yürüttüğü soruşturma kapsamında Zaman gazetesi eski imtiyaz sahibi Alaaddin Kaya'nın Edremit'te bir evde saklandığını tespit etti. Belirlenen adrese yapılan baskında Kaya yakalanarak gözaltına alındı. Kaya'nın Edremit Devlet Hastanesi'ndeki sağlık kontrolünün ardından sorgulanmak üzere Edremit İlçe Emniyet Müdürlüğü'ne götürüleceği öğrenildi. Kaya'yı Ankara'ya götürmek için bir ekibin Ankara'dan yola çıktığı da belirtildi.
Bursa Merkez Osmangazi ilçesi Demirtaş Organize Sanayi Bölgesi'nde faaliyet gösteren bir tekstil fabrikasının jşlenmemiş tekstil malzemelerinin bulunduğu depo kısmında henüz belirlenemeyen bir nedenle yangın çıktı. Kolay tutuşan malzemeler nedeniyle kısa sürede büyüyen yangına 7 itfaiye aracı ve 30 personel müdahale etti. Yangında can kaybı yaşanmazken depo kısmı ve içerisinde bulunan tüm ürünler kullanılamaz hale geldi. Yangının çıkış nedeniyle ilgili soruşturma sürdürülüyor.
YÖK'ün kuruluşunu onayladığı Fenerbahçe Üniversitesi, Sultan Abdülmecit'in başhekimliğine kadar yükselen Rum Dr. Sarandi Arhiyeni'nin Silivri'nin Selimpaşa Mahallesi'nde 159 yıl önce yaptırdığı binada eğitim verecek. Silivri Belediye Başkanı Özcan Işıklar, geçen yıl '1 milyon üye' hedefleyen kampanya kapsamında ilçeye gelen Fenerbahçe Başkanı Aziz Yıldırım'a yıllardan bu yana kurulması gündemde olan Fenerbahçe Üniversitesi için ilçedeki tarihi önemi büyük çeşitli binaları ve araziyi tahsis etmeye hazır olduklarını söylemiş, Yıldırım ve kulüp yöneticilerinden Şekip Mostoroğlu binaları gezip beğenmişti.  Belediye Başkanı Işıklar, Fenerbahçe Başkanı Yıldırım ile birlikte yaptığı görüşmelerin ardından konu 4 Mayıs 2015 tarihinde konuyu belediye meclisine getirilmişti.  Mecliste oy birliği ile Silivri'deki 3 tarihi bina başta olmak üzere çeşitli yapılar ve 80 bin metrekare alan Fenerbahçe Üniversitesi Vakfı'na 30 yıllığına tahsis edildi. 17 Mart'ta toplanan YÖK Genel Kurulu, Fenerbahçe Üniversitesi'nin kuruluşuna onay verdi. Kararın ardından TBMM'ye yasa teklifi verilmesini ve kağıt üzerindeki projenin gerçekleşmesini heyecanla beklediklerini belirten Belediye Başkanı Özcan Işıklar, bu konudaki hazırlıkları anlattı. Başkan Işıklar, Fenerbahçe Vakfı'nın kuruluş çalışmalarını sürdürdüğü Fenerbahçe Üniversitesi için Boğaziçi Üniversitesi'nin 'hami kuruluş' olacağını, bunun yanı sıra İngiltere'deki uluslararası bilim camiasının çok ciddi destek vereceğini söyledi.  Belediye Başkanı Işıklar, çalışmaların sonunda 20 milyon taraftarı olan bir kulübün prestij üniversitesini Silivri'ye kazandırmış olacaklarını belirterek, şöyle dedi: "Bölgemize çok önemli değer katacağına inandığımız Fenerbahçe Üniversitesi için Sultan Abdülmecit'in başhekimliğine kadar gelme başarısını gösteren Rum asıllı Dr. Sarandi Arhiyeni'nin o dönem Selimpaşa'da öğretmen okulu, kız yurdu olarak 1857-63 yıllarında yaptırdığı tarihi geçmişi mimari güzelliği olan 3 binayı verdik. Günümüze kadar çeşitli amaçlarla hizmet veren halen kullanılmayan küçük tadilatların dışında kullanıma hazır bu tarihi yapıların yanı sıra Alipaşa Mahallesi'nde 80 bin metrekare alanı da üniversite kampusu için tahsis ediyoruz. İlerisi için de Fenerbahçe Üniversitesi ile 115 dönümlük bir ayrı bir teknopark projemiz var. Onu da tahsis etmeyi planlıyoruz."
Çanakkale Emniyet Müdürlüğü Kaçakçılık ve Organize Suçlar Şube Müdürlüğü ekipleri, bir süre önce gerçekleştirilen, yaklaşık 1.5 kilogram esrarın ele geçirildiği operasyonun ardından soruşturmayı derinleştirdi.  Düzenlenen ikinci operasyonda, Çanakkale ile Lapseki ilçesinde, uyuşturucu kullandığı ve sattığı öne sürülen 17 kişi yakalandı.  Aynı anda, İstanbul, Denizli ve Bursa'da da bu kişilerle bağlantılı olduğu bildirilen birer kişi gözaltına alındı.  Operasyonda bir miktar esrar ele geçirildi.  Zanlılar, ifadeleri alınmak üzere Çanakkale Emniyet Müdürlüğü’ne götürüldü.
Avrupa Konseyi Parlamenterler Meclisi'nin (AKPM) Türk Heyeti Başkanı Akif Çağatay Kılıç, eski PYD eş başkanı Salih Müslim'i konuşmacı olarak davet eden AKPM'ye tepki gösterdi. Kılıç, yaptığı yazılı açıklamada, Strazburg'da başlayan AKPM İlkbahar Dönemi Genel Kurulu'nun yan bir etkinliğine Müslim'in davet edilmesini kınadı. Kılıç, söz konusu davete tepki olarak AKPM Genel Kurulu'ndaki çalışmalarını yarıda kesip Türkiye'ye dönme kararı aldığını duyurdu. Birleşik Avrupa Solu (UEL) Grup Başkanı'nın girişimiyle AKPM binasında Türkiye'nin Zeytin Dalı Harekatı'nı hedef alan bir konferans düzenlenmesini ve terör örgütü PYD üyesi Müslim'in buraya davet edilerek sunum yapmasına müsade edilmesini eleştiren Kılıç, "Avrupa Konseyi değerlerine ters düşen ve Avrupa Konseyi standartları yönünden kabul edilmesi mümkün olmayan bu etkinliği kınıyorum." değerlendirmesinde bulundu. Kılıç, yazılı açıklamasında şu ifadelere yer verdi: "Bu etkinliğin gerçekleştirilmesine izin verilmesini ve terörist Salih Müslim’in AKPM çatısı altında bir etkinliğe katılmasını protesto etmek amacıyla, AKPM Türk Heyeti Başkanı olarak Parlamenter Meclisin Nisan oturumundan ayrılarak Türkiye'ye dönüyorum. Heyet üyelerimizin bazıları AKPM Genel Kurulunda kabul edilecek olan ve Türkiye ile ilgili atıfların yer aldığı bir kısım raporlara yönelik değişiklik önergeleri vermek ve bunları savunmak üzere AKPM'nin Nisan oturumunun kalan kısmına sınırlı biçimde katılacaklardır." Bu arada AKPM'de düzenlenen yan etkinliğe, HDP'li milletvekilleri Ertuğrul Kürkçü, Hişyar Özsoy ve Mithat Sancar'ın da katıldığı öğrenildi. Müslim'in Avrupa Konseyi binasına gelişinde ve etkinlik boyunca Fransız polisi tarafından korunduğu görüldü. Bölücü terör örgütü PKK'nın Suriye uzantısı PYD'nin eş başkanlığını 2010-2017 yılları arasında yapan Müslim hakkında Ankara Güvenpark'ta 13 Mart 2016'da yaşanan terör saldırısı nedeniyle Ankara 4. Ağır Ceza Mahkemesi tarafından farklı suçlardan kamu davası açılmış ve hakkında yakalama ve tutuklama emri çıkarılmıştı.
'nce düzenlenen  'nun 1114'üncü hafta çekilişi yapıldı.  Sayısal Loto'nun bu haftaki çekilişinde    olarak belirlendi.  Sayısal Loto'nun 1114'üncü hafta çekilişinde 4'üncü kez 6 bilen çıkmayınca, büyük ikramiye 5 bilen 183 kişi arasında 51 bin 193 lira 45'er kuruş olarak paylaştırıldı.  Oyun planı gereği 4'üncü kez 6 bilen çıkmayınca büyük ikramiye 5 bilenler arasında dağıtıldı. 5 bilen 183 kişi, 51 bin 193 lira 45'er kuruş, 4 bilen 9 bin 368 kişi 81 lira 70'er kuruş, 3 bilen 179 bin 273 kişi 11 lira 95'er kuruş ikramiye alacak.  Çekilişte toplam 12 milyon 276 bin 79 lira 30 kuruş ikramiye dağıtıldı.  Hasılattan KDV olarak 2 milyon 523 bin 243 lira 6 kuruş, Şans Oyunları Vergisi olarak da 1 milyon 404 bin 774 lira 69 kuruş kamuya aktarılacak.
MHP Genel Başkanı Devlet Bahçeli, Siirt'in Şirvan-Pervari ilçeleri arasında PKK'lı teröristlerin bombalı saldırısı sonucunda şehit düşen 8 askere ilişkin yazılı açıklama yaptı.  Terör olaylarına değinen Bahçeli, "Şiddet ve dehşet manzaralarının olduğu il ve ilçeleri de kapsayacak ölçüde ülkemizin bir bölümünü mutlaka sıkıyönetim tedbirleriyle emniyete almak zorunludur. Kanlı bir iç savaş kaçınılmaz olarak gündeme gelebilecek Türk milleti meşru müdafaada bulunabilecektir. Türkiye'nin bugünkü şart ve ortamında seçime gitmesi iç savaşın fitilini ateşleyebilecektir" dedi.  Terör saldırıları sonucu şehit düşen askerlerden duyduğu üzüntüyü dile getiren Bahçeli, şunları söyledi: "Türk milleti peş peşe gelen acı ve kara haberlerle sarsılmaktadır. Felaket ve musibetler Türkiye'yi çembere almakta, köşeye sıkıştırmaktadır. Yıkım ve çözülme projelerine bel bağlayan müzakere ortakları ülkemizi kanlı bir mecraya elbirliğiyle taşımışlardır. Süreç ihanetiyle derlenip toparlanan, silahlanıp militan takviyesi yapan kiralık cinayet örgütü PKK tam bir ölüm ve şiddet makinesine dönüşmüştür. Artık sözün bittiği, her türlü mazeretin tükendiği noktaya kayıplar eşliğinde gelinmiştir. Terör Türkiye'yi acımasızca vurmakta, Türk milletine ağır bir fatura çıkarmaktadır. Bugün, Siirt-Pervari yol emniyeti için görevlendirilen TSK unsurlarına düzenlenen hain saldırı yüreklere ateş düşürmüştür. Bu kapsamda daha önceden yol kenarına yerleştirilen el yapımı patlayıcıların bölücü PKK'lı caniler tarafından patlatılması sonucunda 8 kahraman Mehmetçik şehit düşmüştür. Milletimizi kedere ve hüzne boğan bu menfur terör eyleminden dolayı öfkemiz sınırsız, üzüntümüz tarifsizdir. Dün, Diyarbakır-Bingöl karayolunda hainlerin 4 vatan evladımızı şehit etmesinin yankı ve sızısı çok tazeyken, bugün alınan vahim haberlerle milli vicdan bir kez daha yanmıştır. Yaklaşık bir aylık sürede 56'sı polis ve asker, birisi de köy korucusu olmak üzere 57 güvenlik görevlimiz şehit edilmiştir. Ancak savaş şartlarında görülebilecek bu kayıpların sorumluları bir yanda AKP diğer yanda ise PKK terör örgütü olduğu kuşkuya yer bırakmayacak derecede ortadadır."    Devletin doğu ve güneydoğu'da güvenlik ve kontrolü kaybettiğini ileri süren Bahçeli, şöyle dedi: "Teröre verilen her taviz şahadet ve gözyaşı olarak geri dönmüştür. 57 vatan evladının kanı Oslo'dan İmralı'ya kadar pazarlık yapan şeref ve namus yoksunlarının üzerine sıçramıştır. Çözülme süreci Türkiye'yi terörün kucağına itmiştir. Nitekim Türkiye'nin bir bölgesi yönetilemez hale gelmiştir. Devlet Doğu ve Güneydoğu'da güvenlik ve kontrolü kaybetmiştir. PKK alan hakimiyeti kurduğu, psikolojik üstünlük sağladığı bölgeleri hem genişletip hem de derinleştirirken, Erdoğan ve yandaşları iktidar oyunlarıyla terörün değirmenine su taşımışlardır. Farklı il ve ilçelerde sözde özerklik ilanlarının sabırları zorlaması şöyle dursun; Türkiye'nin devlet aklına, egemenlik haklarına, hükmü şahsiyetine alenen meydan okuyan bir süreç devreye alınmıştır. Yaşananlar kabus gibidir. Hiçbir merhamet duygusu taşımayan, insanlıktan en ufak nasibini almamış olan katiller Türk milletine ölüm yağdırmaktadır."   Çözüm sürecine ilişkin Bahçeli şu ifadeleri kullandı: "Kurnazlık yapıp çözümü buzdolabına alarak zaman ve zemin kazanmakla oyalanan işbirlikçiler suçludur. Bölücülüğün sırtını sıvazlayıp PKK'nın açık veya örtülü propagandasını yapan sözde yazar, gazeteci, artist, siyasetçi, sermaye sahibi, akademisyen ve sivil toplum örgütü mensupları suçludur. İmralı canisini parlatıp, imajını yenileme densizliğine tevessül ederek Kürt kökenli kardeşlerimizin lideri yapmak için çırpınan köksüz ve kimliksizler suçludur. Devletin içine yuvalanmış, fakat milli menfaatlere aykırı hareket ederek PKK'nın silahlanmasını, provokasyonlarını korkakça ve kahredici bir pısırıkla izleyen çürümüşler suçludur. Türk'e kefe biçip milleti 36'ya ayırma küstahlığını siyaset zanneden teslimiyetçiler de işlenen suçlara, dökülen kanlara ortaktır."   Bahçeli, "Türkiye'nin bugünkü şart ve ortamında seçime gitmesi iç savaşın fitilini ateşleyebilecektir. Bu itibarla seçimlerin yenilenmesi hususu mutlaka gözden geçirilmeli, ilaveten Türkiye sağlıklı ve istikralı güvenlik şartlarına kavuşturulmalıdır. Tehdit haddinden fazladır. Sarayda kurulan kürsülerde zehir kusan, nefret yağdıran, iktidar hesaplarıyla tarafsızlığını ve meşruiyetini ahlaken kaybeden Recep Tayyip Erdoğan'ın terörün artan ve azan tablosundaki payı azımsanamayacak düzeydedir. Analar ağlamayacak tezinden ne mutlu şehit anaları aşamasına gelen, şehit tabutunun başında yüzü kızarmadan hamaset nutukları atan Erdoğan'ın günahı büyüktür" diye konuştu.   Bahçeli, "Öcalan ve Erdoğan'ın kurduğu pazarlık masaları ocakları söndürmüştür. AKP-HDP- PKK dayanışması ve münasebeti analarımızın feryadına yol açmıştır. Bu acıklı, ama açık gerçekleri aziz milletimiz mutlaka idrak etmelidir. Muhtarlarla mutat hale gelen toplantıları muhalefete hakaret ve kutuplaşmayı yaygınlaştırma seanslarına çeviren Erdoğan'ın Cumhurbaşkanlığı tartışmalı hale gelmiştir. Erdoğan badiresi ve kumpası çizmeyi aşmıştır. Türkiye Erdoğan ve PKK'nın iki taraflı daralan fiili durumuyla ateş altına alınmıştır. Ya bu kuşatma yarılacak ya da Türkiye'miz paramparça olacaktır" ifadelerine yer verdi.   Milli Güvenlik Kurulu'nun olağanüstü toplanması gerektiğini vurgulayan Bahçeli, "AKP'nin vatan sevgisiyle vicdanları mühürlenmiş değerli milletvekilleri bu gidişatı mutlaka sorgulamalı, ülke ve millet bekası için harekete geçmelidir. Bu çerçevede en başta Sayın Ahmet Davutoğlu'na büyük sorumluluklar düşmektedir. Türkiye kavrulup yangın yerine dönmüşken, hala iktidar çetelesi tutmak, hala siyasi hedef peşinde koşmak geleceğimizi karanlığa havale etmekten farksızdır. Terörün zirve yaptığı şu günkü şartlarda Milli Güvenlik Kurulu olağanüstü toplanmalıdır" açıklamasında bulundu.   Bahçeli, "Ayrıca Anayasa'nın 122. Maddesine uygun olacak şekilde, şiddet ve dehşet manzaralarının olduğu il ve ilçeleri de kapsayacak ölçüde ülkemizin bir bölümünü mutlaka sıkıyönetim tedbirleriyle emniyete almak zorunludur. Bunun nasıl olacağı ise Anayasa'nın mezkur maddesinde ayrıntısıyla belirtilmiştir. Sıkıyönetim ilanı geciktirildiği takdirde veya ertelenmesi halinde Türkiye baştan ayağa teröristlerin düşmanlıklarına yoğun olarak sahne olacaktır" dedi.   Bahçeli, "Bunun sonucunda ise kanlı bir iç savaş kaçınılmaz olarak gündeme gelebilecek, sonuçta Türk milleti bizzat devreye girerek meşru müdafaada bulunabilecektir. Herkes ayağını denk almalıdır. Türkiye'nin üç beş soysuza boyun eğmesi, küresel ve bölgesel güçlerin maşası olan hainlere göz yumarak teslim olması ham bir hayaldir. Öncelikle seçim gündeminin çok acil geri plana atılmasının yanında, devlet ve milletin el ele vererek bugünkü karanlığı aşması için yol ve çareler üretilmelidir. Türkiye elimizden kayıp gitmektedir" ifadelerini kullandı.   Bahçeli, "Terör 78 milyon Türk vatandaşını hedef almış, varlığımızı ve birliğimizi sabote etmek için pusuya yatmıştır. Kaybedecek vakit yoktur. Çünkü başka bir Türkiye olmadığı gibi, sığınacağımız, gideceğimiz, göç edeceğimiz başka bir vatan coğrafyası de olamayacaktır. Siirt-Pervari'de hayatlarını kaybeden evlatlarımız başta olmak üzere, tüm şehitlerimize Cenab-ı Allah'tan rahmet, ailelerine, silah arkadaşlarına ve aziz milletimize sabır ve başsağlığı diliyorum. Ve terörü lanetliyor, teröristlerin, bunlara destek veren vatansızların, PKK'ya sırtını dayayan silahsız militanların amaçlarına ulaşamayacağını bir kez daha, çok kararlı ve güçlü bir şekilde duyuruyorum" açıklamasında bulundu.
TBMM Çölyak Hastalığı Araştırma Komisyonu Başkanı  hastalarının  ya ulaşımının yasal düzenlemeyle kolaylaştırılacağını ve marketlerde özel reyonlar oluşturulacağını bildirdi. Tamer, yaklaşık 6 ay önce kurulan komisyonun çalışmalarının yıl sonuna doğru tamamlanmasının planladığını söyledi. Tamer, komisyonun rapor hazırlıklarını sürdürdüğünü, hastalığa ilişkin toplumun her kesimini dinleyerek ortak bir çözüm üretme konusunda mutabakat sağladıklarını ifade etti. Türkiye'de kayıtlı 70 bin civarında çölyak hastasının bulunduğunu ancak bu sayının 10 katı kadar da kayıtsız hasta olduğunu tespit ettiklerini vurgulayan Tamer, ülke nüfusunun 10'da birinin bu hastalıkla mücadele ettiğine dikkati çekti. Tamer, çölyak hastalığının tedavisinin glutensiz gıdayla mümkün olduğunu belirterek şöyle devam etti: "Glutensiz gıda üreten firmaların sayısını Türkiye'de artırmak gerekiyor. Onların problemleri neyse onu ortadan kaldırmak gerekiyor. Glutensiz gıda üretimi önceki yıllarda yok denecek kadar azdı. Son 10 yılda bu tür ürün üreten firma sayısı arttı ve gelişti. İthal edilen ürünler de kısa sürede tüketilmesi gerektiği için problem oluyordu, çok da pahalıydı. Türkiye'de üretilen glutensiz gıdalar hem hastalarımıza rahat bir şekilde iletilecek hem de ülkenin her yerinde gıdalara ulaşım kolaylaştırılacak." Tamer, glutensiz gıdaların daha rahat alınıp satılabilmesi için de yasal düzenlemeler yapılacağını dile getirdi. Türkiye'nin son 10 yılda glutensiz gıda üretiminde adete çağ atladığına işaret eden Tamer, çeşitliliği artırılan glutensiz gıdaların ücretlerinin ise ciddi oranda düşürüldüğünü anlattı. Kanunla market ve AVM'lerde glutensiz gıda reyonlarının kurulmasını sağlayacaklarını bildiren Tamer, şu değerlendirmeyi yaptı: "Komisyonumuz 19 Aralık'ta raporunu hazırladıktan sonra Meclis Başkanı'na teslim edecek. Çıkabilecek kanunları 4 parti olarak yakından takip edeceğiz. Eksik olan kanunların çıkarılması, alışveriş merkezlerindeki (AVM) raf sisteminin zorunlu hale getirilmesi, dışarıdan gelecek ürünlerin KDV'leri ve girişleriyle ilgili yeni düzenlemeler olacak. Glutensiz gıda ürünlerinin test ücretlerinin de biraz daha düşürülmesiyle ilgili de önerilerimiz olacak."   Yaklaşık 12 yıldır çölyak hastası olan   ise kendileri açısından erişebilirlik ve ulaşabilirliğin hayati önem taşıdığını ifade etti. Yapılacak düzenlemeyle artık glutensiz gıdaya kolay ulaşabileceklerini kaydeden Atay, "Glutensiz gıdalar bizler için ilaç gibidir. Yaşamak için ömür boyu diyet yapmak zorundayız. Bu gıdalara herkesin ucuz şekilde ulaşabilmesi bizler için çok büyük önem arz ediyor" dedi. 
 Fotoğraflar: Getty Images Turkey
Yozgat’ın Yenifakılı ilçesine bağlı Fehimli köyünde akşam saatlerinde başlayan şiddetli yağmur nedeniyle çok sayıda ev ve ekili alan sular altında kaldı.  Akşam saatlerinde başlayan şiddetli yağmur hayatı olumsuz etkiledi.   Edinilen bilgiye göre, Yenifakılı ilçesine bağlı Fehimli köyünde öğle saatlerinde başlayan ve aralıklarla süren yağış, akşam saatlerinde etkisini arttırarak yerini sağanak yağışa bıraktı. Köyde yaşanan sel felaketi nedeniyle 15 evde maddi hasar oluşurken dere yatağı yakınlarındaki ekili alanlar da zarar gördü. Yaşanan şiddetli sağanağın ardından oluşan sel sularının köy yollarına taşıdığı molozlar, İl Özel İdaresi kepçe ve greyderleri aracılığıyla yol üzerinden kaldırıldı. Öte yandan sel felaketinin ardından bölgeye gelen Başbakanlık Afet ve Acil Durum Yönetimi Başkanlığı (AFAD) Yozgat İl Müdürlüğü ekipleri köyde zarar gören alanlarda incelemelerde bulundu.   Sel felaketi sonrası Fehimli köyüne giden Yenifakılı İl Genel Meclisi Üyesi Cevdet Arslan, hasar gören alanlarda incelemelerde bulundu. Konuya ilişkin yaptığı açıklamada Arslan “ Fehimli köyümüzde yaklaşık 15 ev ve başta pancar tarlaları olmak üzere, hububat tarım alanlarında zararlar oluştu. Bu zararların telafi edilmesi ve yaraların sarılması için Yenifakılı Kaymakamlığımız başkanlığında komisyon oluşturulacak. Detaylı incelemenin ardından hasar tespitleri netleşecek. Allah bir daha böyle afetlerden milletimizi korusun” dedi.     04 Ekim 2019 Cuma İLGİLİ HABERLER
A Milli Takım Teknik Direktörü Mircea Lucescu, Ay-Yıldızlı takımın başında ilk maçına 12 sene görev yaptığı Ukrayna karşısında çıkacak. Shakhtar Donetsk’i çalıştırdığı dönemde Ukrayna Ligi ve Ukrayna’lı futbolcular hakkında çok büyük bir bilgi birikimine sahip olan Luce, önümüzdeki ay başında oynanacak olan karşılaşma için kolları sıvadı. Riva Hasan Doğan Kamp ve Eğitim Tesisleri’nde mesaiye başlayan Rumen çalıştırıcı, rakibin muhtemel kadrosu ve oyun planı üzerinde duruyor. Lucescu, Ukrayna maçı için açıklayacağı kadro için de milli takımın mevcut antrenörlerinden bilgi alıyor.
Fransa ve İzlanda maçları öncesinde A Milli Takımımız, son provasını Özbekistan'la yapacak.   Alanya Bahçeşehir Okulları Stadı'nda oynanacak mücadele bugün saat 21.00'de başlayacak ve TRT SPOR'dan naklen yayınlanacak. Mücadelede, Sırbistan Futbol Federasyonundan Srdjan Jovanovic düdük çalacak. Jovanovic'in yardımcılıklarını Uros Stojkovic ve Milan Mihajlovic yapacak. Maçın dördüncü hakemi ise Halil Umut Meler olacak. Milli takım, iki gün önce Yunanistan ile Antalya'da oynadığı hazırlık maçını 2-1 kazanmıştı. Ay-yıldızlı ekip, 2020 Avrupa Şampiyonası Elemeleri H Grubu'nda 8 Haziran Cumartesi günü Konya'da Fransa, 11 Haziran Salı günü de deplasmanda İzlanda ile karşılaşacak. Öte yandan Özbekistan müsabakası öncesinde Ozan Kabak ve Cenk Tosun, sakatlıkları nedeniyle aday kadrodan çıkarılmıştı. Sinan Bolat, Zeki Çelik, Emre Taşdemir, Merih Demiral  Çağlar Söyüncü, Dorukhan Toköz, Oğuzhan Özyakup, Efecan Karaca, İrfan Can Kahveci, Enes Ünal, Yunus Mallı
Kürt Açılımı çalışması kapsamında, Vardan ve beraberindeki heyet, İçişleri Bakanı Beşir Atalay'ı ziyaret etti.  Yaklaşık yarım saat süren görüşmenin ardından Vardan, Atalay'ın İstanbul'da kendilerini ziyaret edeceğini, ancak ekonomik koordinasyon toplantılarına katıldıkları için Ankara'ya gelmeleri nedeniyle kendisini makamında ziyaret ettiklerini belirtti.  Vardan, görüşme sırasında ''demokratik açılım'' konusundaki fikirlerini Bakan Atalay'a aktardıklarını ifade ederek, ''MÜSİAD olarak genel itibariyle isim olarak şu açılım, bu açılım değil, ama özellikle Türkiye'nin önünde bekleyen bir çok sorunun halli noktasında yapılacak olan açılımların, kendi mevcut kırmızı çizgilerimiz de muhafaza edilmek kaydı ve şartıyla destekçisi olduğumuzu söylüyoruz'' dedi.  Ömer Cihad Vardan, demokrasiye her zaman ihtiyaçlarının olduğunu belirterek, demokratikleşme sürecine verilecek önem sayesinde Türkiye'nin ekonomik hedeflerine daha çabuk ulaşacağını, bu nedenle bu tür açılımları oldukça önemseyip desteklediklerini vurguladı.
AB Komisyonu'nın güvenlikten sorumlu üyesi Julian King, DAEŞ'in Avrupa'da düzenlenen saldırılara giderek daha fazla finansman sağladığını söyledi.  Avrupa Parlamentosu'nun (AP) Vatandaş Hakları Komisyonu'na bilgi veren Julian King, DAEŞ'e karşı Irak ve Suriye'de verilen mücadele nedeniyle örgütün paralarını bölge dışına transfer etmeye başladığına dikkat çekti. King, terörizmin giderek daha büyük çapta finansmanının "reel bir risk" olduğunu vurguladı.    BM'nin ağustos ayında hazırlığı bir raporda da DAEŞ'in, bulunduğu bölgelerin dışına para trasfer etmeye devam ettiği kaydedilmişti.  Paraların küçük meblağlar halinde transfer edildiği, o nedenle bunların tespitinin zor olduğu belirtiliyor. Raporda DAEŞ'in bu şekilde Avrupa'daki faaliyetlerini hızlandırmak istediği, "Avrupa'da temposu artan eylemlerin bunun bir göstergesi olduğu" yer alıyor. Raporda ayrıca DAEŞ'in gelirini büyük oranda ham petrol ticaretinden ve kontrolü altındaki bölgelerde halktan kestiği vergilerden sağladığı da ifade ediliyor. Ancak örgütün mali durumunun gittikçe kötüleştiği de belirtiliyor. DAEŞ karşıtı uluslararası koalisyonun örgütün Irak ve Suriye'deki milislerine karşı kazandığı askeri başarılar ertesinde DAEŞ, kontrolü altındaki toprakların önemli bir bölümünü kaybetti. Tahminlere göre aşırı DAEŞ, Irak'ta elinde bulunan toprakların yüzde 90'ını, Suriye'de ise yüzde 85'ini yitirdi. Geçen iki ilâ üç yıl içinde çeşitli AB ülkelerinde artan oranda DAEŞ'in sorumluluğunu üstlendiği eylemler düzenlendi. Eylemlerden Almanya, Fransa, İngiltere, Belçika ve İspanya etkilendi.
Mahalli İdareler Ara Seçimleri ile Yüksek Seçim Kurulunca (YSK) 31 Mart'taki seçimlerin iptaline karar verilen 3 ilçe ve bir belde belediye başkanlığı yenileme seçimleri yarın yapılacak. YSK tarafından İstanbul Büyükşehir Belediye Başkanlığı ile Artvin'in Yusufeli, Denizli'nin Honaz, Kırıkkale'nin Keskin ilçeleri, Adıyaman'ın Besni ilçesine bağlı Kesmetepe ve Suvarlı beldeleri, Aksaray'ın Gülağaç ilçesine bağlı Demirci beldesinde seçimlerin yenilenmesine karar verilmişti. YSK'nin seçimlerin yenilenmesine karar verdiği 7 seçim bölgesinden 4'ünde yarın sandığa gidilecek. Artvin'in Yusufeli, Denizli'nin Honaz ve Kırıkkale'nin Keskin ilçeleri ile Adıyaman'ın Besni ilçesine bağlı Kesmetepe beldesinde yenileme seçimleri yarın yapılacak. Yüksek Seçim Kurulunun 27 Mart'ta aldığı Mahalli İdareler Ara Seçimleri'nin 2 Haziran'da yapılması kararı gereği yeni kurulan köylerle mahalle iken köy statüsüne dönüşen yerleşim birimlerinde ve herhangi bir nedenle organları boşalan köy ve mahallelerde veya 31 Mart 2019 tarihinde seçimi yapılamamış beldeler ile köy ve mahallelerde de yarın sandık kurulacak. Oy verme işlemi saat 08.00'de başlayacak ve saat 17:00'de sona erecek. YSK tarafından Büyükşehir Belediye Başkanlığı seçiminin iptal edildiği İstanbul'da 23 Haziran'da yenileme seçimi yapılacak. Aksaray'ın Gülağaç ilçesine bağlı Demirci beldesinde yenileme seçimi için vatandaşlar 21 Temmuz'da sandık başına gidecek. Adıyaman'ın Besni ilçesine bağlı Suvarlı beldesinde ise 4 Ağustos'ta yeniden seçim yapılacak.
Akaryakıt zamlarına tepki olarak başlayan, daha sonra Fransa Cumhurbaşkanı Emmanuel Macron yönetimi karşıtlığına dönüşen sarı yeleklilerin eylemleri, 19. haftasında yoğun güvenlik önlemleri altında gerçekleşti. Fransız polisi, sarı yeleklilerin, başkent Paris'te Champs-Elysees caddesi ve Bordeaux, Toulouse, Marsilya, Nice ve Rouen dahil birçok şehir merkezinde gösteri yapmalarına izin vermedi. Bir grup sarı yelekli gösterici, Paris'te Eyfel Kulesi'nin önündeki Trocadero Meydanı'nda toplanırken, yüzlerce gösterici, Denfert-Rochereau meydanından Montmartre'a doğru yürüyüşe geçti. Güvenlik güçleri, başkentteki eylemde 51 kişinin gözaltına alındığını açıkladı. Polis, Champs-Elysees Caddesi'nde yasağa rağmen gösteri yapmak isteyen 29 kişiye para cezası verdi. Paris'in yeni emniyet müdürü Didier Lallement, herhangi bir şiddet olayına daha hızlı müdahale edebilmesi için özel polis birlikleri oluşturulduğunu belirtti. Başkentte, yaklaşık 6 bin polisin görev yaptığı ve gösterileri izlemeye yardımcı olması için iki drone kullanıldığı bildirildi. Kente, kritik bölgeleri korumak ve emniyet güçlerinin protestolar sırasında asayişi sağlamaya odaklanmasına imkan sağlamak için asker sevk edildi. Diğer yandan göstericiler, Nice’te eylem yasağına rağmen şehir merkezinde gösteri düzenledi. Gösteride, polisle eylemcilerin arasında gerginlik yaşanırken, 20 kişi gözaltına alındı. Fransız General Bruno Leray, dün Franceinfo radyosuna yaptığı açıklamada, ordunun, hafta sonu başkent Paris'te sarı yeleklilerin düzenleyeceği gösteri sırasında düzeni sağlamak amacıyla 5 bin civarında polise destek olacağını söylemiş ve güvenlik güçleri için "Eğer kendi yaşamları ya da korudukları kişilerin yaşamları tehlikeye girerse, ateş açabilirler." ifadesini kullanmıştı. Fransa'da sarı yelekliler, geçen hafta cumartesi günü Macron yönetiminin politikalarını protesto etmek için ülke genelinde yeniden sokağa çıkmış, polis Paris'te göstericilere biber gazı ve tazyikli suyla müdahale etmişti. Champs-Elysees'de toplanan, polise taş ve şişe atan göstericiler, birkaç barikatı ateşe vermiş, camlarını kırdıkları birçok mağaza ve restoranı yağmalamıştı. Eylemciler, ayrıca caddedeki birkaç ünlü markanın mağaza ve restoranını yakmıştı. Eylemde, Champs-Elysees çevresinde bir binanın zemin katında bulunan bankada yangın çıkmış, alevlerin üst katlara sıçradığı yangında ikisi polis 11 kişi hafif yaralanmıştı. Geçen haftaki gösteride 192 kişi gözaltına alınmış, 17'si polis 42 kişi yaralanmıştı. Fransa’da akaryakıt zamlarına ve kötü ekonomik koşullara tepki olarak başlayan ancak daha sonra Cumhurbaşkanı Macron yönetimine karşı gösterilere dönüşen sarı yeleklilerin eylemleri 4'üncü ayını doldurdu. Hükümetin paylaştığı rakamlara göre, gösterilerde şimdiye kadar 11 kişi hayatını kaybetti, 2 binden fazla kişi yaralandı, 8 bin 400'den fazla kişi gözaltına alındı ve 2 bine yakın kişi hapis cezasına çarptırıldı.
Türkiye'yi Milli Savunma Bakanı Nurettin Canikli'nin temsil edeceği toplantıya ilişkin basın mensuplarına açıklamalarda bulunan NATO Genel Sekreteri Jens Stoltenberg, "NATO Savunma Bakanları Toplantısında birçok farklı konu ele alınacak. Ancak toplantının ana gündem maddeleri arasında NATO Komuta Yapısının gözden geçirilmesi, NATO'nun Afganistan'daki rolü ve Kuzey Kore'nin nükleer programı olacak." dedi. Toplantının gelecek sene Brüksel'de düzenlecek NATO Zirvesi için ön hazırlık niteliğinde de olacağını belirten Stoltenberg, toplantının ilk gününde NATO'nun nükleer gücüne ilişkin konuları ele alacaklarını, daha sonra NATO komuta yapısını görüşeceklerini ve Avrupa Birliği (AB) Dış İlişkiler ve Güvenlik Politikası Yüksek Temsilcisi Federica Mogherini'nin katılımıyla Kuzey Kore dahil küresel tehditlere ilişkin görüş alışverişinde bulunacaklarını aktardı. Stoltenberg, toplantının ikinci gününde ise NATO'nun Afganistan'daki rolü ile terör örgütü DEAŞ'a karşı mücadeleye ilişkin konuların ele alınacağını bildirdi. Stoltenberg, NATO komuta yapısının, ittifakın belkemiği olduğunu, 29 müttefikin uyumlu bir şekilde birlikte çalışmasına imkan sağladığını belirtti. NATO Komuta Yapısının son yıllarda değişen güvenlik ortamına uyum sağlamak için sürekli olarak gözden geçirildiğini kaydeden Stoltenberg, "Öngörülemez bir dünyada tekrar uyum sağlamamız gerekiyor. Bunun için NATO komuta yapısının gerekli caydırıcı kabiliyete sahip olması ve istikrara katkıda bulunabilmesi için yeniden uyarlanması gerekiyor." diye konuştu. Stoltenberg, bu çerçevede Kuzey Amerika ve Avrupa arasındaki deniz yolu iletişim hatlarının korunması için ve Avrupa genelinde NATO birliklerinin hareketinin kolaylaştırılması için iki yeni komuta merkezi inşa edileceğini bildirdi. NATO'nun özellikle tank ve ağır silahların hızlı bir şekilde konuşlandırılmasını ve naklini sağlayacak şekilde yol, köprü ve tren yollarına ilişkin altyapı geliştirilmesini AB'yle birlikte yürüteceğini belirten Stoltenberg, "Güçlerimizi rahat bir şekilde nakledebilmemiz caydırıcılığımız ve ortak savunmamızın önemli bir parçası." ifadesini kullandı. Stoltenberg, Soğuk Savaş döneminde NATO Komuta Yapısının 22 bin personel ve 33 komuta merkezinden oluştuğunu, Soğuk Savaş sona erdikten sonra personel sayısının 7 bine ve komuta sayısının da 7'ye indirildiğini hatırlatarak, NATO'nun yeni tehditler ve güvenlik ortamı çerçevesinde NATO Komuta Yapısını tekrar gözden geçirme ihtiyacı hissettiğini belirtti. NATO komuta yapısı dahilinde siber savunmayı da ele alacaklarını aktaran Stoltenberg, hava, kara ve denizin yanı sıra yakın zamanda NATO'nun ilgi alanına siber güvenliği de dahil ettiğini hatırlattı. Stoltenberg, NATO Savunma Bakanları Toplantısının diğer ana gündem maddelerinden birinin Kuzey Kore olduğunu belirterek, "Kuzey Kore'nin nükleer programı NATO üyelerini, ortaklarımızı ve uluslararası nükleer silahların yayılmasını engelleme rejimini tehdit ediyor." şeklinde konuştu. "Küresel tehditler küresel cevaplar ister." diyen Stoltenberg, NATO'nun kuvvetli bir caydırıcılık gücü olduğunu ve her türlü saldırıya cevap verme kabiliyetine sahip olduğunu belirtti. Kuzey Kore'nin sadece bölge ülkelerini değil Kuzey Amerika ve Avrupa'yı da vuracak menzile sahip balistik füze geliştirdiğini bildiren Stoltenberg, NATO'nun yıllarca nükleer tehditlerle caydırıcı gücü ve saldırıya uğraması durumunda cevap verme kabiliyeti ve kararlılığı olduğunu göstererek mücadele ettiğini vurguladı. Stoltenberg, NATO'nun Afganistan'daki Kararlı Destek Misyonu çerçevesinde rolüne ilişkin de görüşmeler yürüteceklerini ve bu toplantıya Afganistan'ın Savunma Bakanı Vekili Tarik Şah Bahrami'nin de katılacağını bildirdi. Son dönemlerde Afganistan'da saldırıların arttığına dikkati çeken Stoltenberg, "NATO müttefikleri Afganistan'ın uluslararası terörizmle mücadelesine, barış ve uzlaşıya katkıda bulunmak için gelecek aylarda Afganistan'a daha fazla birlik gönderecek." açıklamasını yaptı.
Edinilen bilgiye göre, Kahramanmaraş-Kayseri Karayolunun 58. kilometresinde sabah saat 06.45 sıralarında heyelan meydana geldi. Yamaçlardan sökülen dev kayalar, yolun her iki şeridini trafiğe kapattı.
haberi!  Yargıtay 16. Ceza Dairesinin sanıklar hakkında verilen hükmü usul yönünden bozmasının ardından yeniden görülen 12 Eylül darbesi davasında, dönemin Genelkurmay Başkanı ve 7. Cumhurbaşkanı Kenan Evren ile Hava Kuvvetleri Komutanı Orgeneral Tahsin Şahinkaya hakkında "kamu davasının ortadan kaldırmasına" hükmedildi. Ankara 10. Ağır Ceza Mahkemesinde görülen karar duruşmasına, Cumhurbaşkanlığı, TBMM ve müdahil baro temsilcileri ile müdahil tüzel kişilerin avukatları katıldı. Tarafların beyanının alınmasını ardından mahkeme heyeti kararını açıkladı. Yargıtay 16. Ceza Dairesinin bozma kararına uyan mahkeme, Evren ve Şahinkaya hakkındaki kamu davasının ölüm nedeniyle "ortadan kaldırılmasına" karar verdi. Ayrıca mahkeme, Evren ve Şahinkaya'nın malvarlıklarına el konulması ve sanıkların TSK'den çıkarılması ile rütbelerinin geri alınmasına yer olmadığına hükmetti. 12 Eylül 1980 askeri darbesinden sonra yürürlüğe giren, "Milli Güvenlik Konseyi üyelerinin yargılanamayacağı"na dair Anayasa'nın geçici 15. maddesi, 12 Eylül 2010 referandumu ile kaldırıldı. Türkiye genelinde birçok kişi ve örgüt, darbenin sorumluları ile bu kişilerin emir ve talimatlarını uygulayanlar hakkında suç duyurusunda bulundu. Ankara Cumhuriyet Başsavcılığının Evren ve Şahinkaya hakkında hazırladığı iddianamenin Ankara 12. Ağır Ceza Mahkemesince 10 Ocak 2012'de kabul edilmesiyle Türkiye tarihinde ilk kez bir darbenin sorumluları yargı önüne çıktı. İddianamede iki komutan, ''Türkiye Cumhuriyeti Anayasası'nın tamamını veya bir kısmını değiştirmeye veya ortadan kaldırmaya ve anayasa ile teşekkül etmiş olan Türkiye Büyük Millet Meclisini ortadan kaldırmaya veya görevini yapmasına engel olmaya cebren teşebbüs etmek''le suçlandı. Evren ve Şahinkaya, savunmalarında, suçlamaları kabul etmeyerek, kurucu iktidar olduklarını, mevcut mahkemelerin kendilerini yargılayamayacağını öne sürdü. Devam eden dava, Ankara 12. Ağır Ceza Mahkemesi yasayla kapatılınca Ankara 10. Ağır Ceza Mahkemesine devredildi. Mahkeme, 18 Haziran 2014'te Evren ve Şahinkaya'yı, 1979'da verdikleri muhtırayla "anayasa ve TBMM'yi ortadan kaldırmaya ve görevini yapmasını engellemeye teşebbüs", 1980'de de cebren "anayasayı tağyir, tebdil veya ilgaya ve bu kanun ile teşekkül eden TBMM'yi ıskat ve cebren men" suçundan ağırlaştırılmış müebbet hapis cezasına çarptırdı, takdiri indirimle cezayı müebbet hapse çevirdi. Evren ve Şahinkaya hakkında, Askeri Ceza Kanunu'nun "askeri rütbelerin sökülmesi"ne ilişkin 30. maddesinin de uygulanmasına karar verildi. Kararın ardından sanık avukatları kararı temyiz etti. Dosya Yargıtaydayken Evren, 10 Mayıs 2015'te 98 yaşında, Şahinkaya da 9 Temmuz 2015'te 90 yaşında hayatını kaybetti. Yargıtay 16. Ceza Dairesi, temyiz incelemesinde, sanıkların ölümleri nedeniyle davanın düşürülmesine karar verdi. Dosyayı yeniden görüşen yerel mahkeme, karara uyarak düşme kararı verdi ve dosya tekrar Yargıtay 16. Ceza Dairesine geldi.  Daire, yerel mahkemenin kararını bu kez usul yönünden bozdu. Bozma kararında, yerel mahkemenin gerekçesinde lehe olan kanunun 765 sayılı Türk Ceza Kanunu (TCK) hükümleri olduğu belirtilmesine karşın, hüküm fıkrasında 5237 sayılı TCK ve Ceza Muhakemesi Kanunu hükümleri uyarınca karar verilmesi suretiyle gerekçe ile hüküm arasında karışıklığa neden olunmasının kanuna aykırı olduğu belirtildi.
MHP Genel Başkanı Devlet Bahçeli yaptığı yazılı açıklamada şu ifadeleri kullandı: "Türkiye Cumhuriyeti olağanüstü ve gayri meşru bir durumla karşı karşıyadır. Türk Silahlı Kuvvetleri içinden bir grubun askeri müdahalede bulunmak, yönetimi devralmak istediği iddia edilmektedir. Demokrasiyi askıya alma, millet iradesini yok sayma teşebbüsünün ülkemize yapılacak büyük bir hata olacağı açık ve meydandadır. Türkiye yakın tarihinde defalarca askeri darbe girişim ve tecrübesini yaşamıştır. Türk milleti her seferinde darbelerin yıkım ve acı sonuçlarına muhatap kalmıştır. Şu anda ülkemiz kriz ve belirsizlik sarmalının dibindedir. Herkes bilmelidir ki, demokrasiden taviz istikbal ve istiklalden kopuş demektir. Milliyetçi Hareket Partisi her türlü demokrasi dışı arayışa tavırlı ve karşıdır. Türkiye'nin pek çok sor un ve sıkıntısı olduğu tartışmasızdır. Devletin ülkesi ve milletiyle bölünmez bütünlüğünün çok ciddi tehdit ve taciz altında bulunduğu da ortadadır. Ancak her sorununun çözüm yolu demokrasidir. Türkiye'nin iç savaş ve kaos ortamına savrulması halinde Türk milletinin ödeyeceği bedel vahim ölçüde yüksek ve pahalı olacaktır. Bu itibarla geleceğimizi karartacak, milli birlik ve bütünlüğümüzü sabote edecek her türlü müdahaleye milletçe mesafeli durmamız şarttır ve tarihi bir sorumluluktur. Nitekim hiçbir kalkışma kabul edilemeyecektir. Askeri darbe teşebbüsünde bulunanların derhal hukuka teslim olmaları en samimi beklentim ve tavsiyemdir. Milletimizin sağduyulu olması, teenni ve soğukkanlı hareket etmesi önem ve acileyet arz etmektedir. Halkın sokağa daveti, Türk askeriyle muhtemel bir çatışma içine girmesi vahim bir tehlike olarak önümüzde durmaktadır. Bilhassa Milliyetçi-Ülkücü Hareket'in provokasyon ve ajitasyonlara karşı teyakkuzuyla birlikte, sokaklara çıkarak iç savaş şartlarına hizmet etmesi düşünülemeyecektir. Hiçbir dava arkadaşım karanlık sürecin taraf ve faili olmayacaktır.  Milliyetçi Hareket Partisi ülkemizin sancılı tablosunu dikkatle ve demokrasiye tam bir riayet ve sadakatle takip edecektir. Hiç kimsenin şüphesi olmasın ki, Türk milleti bu badireyi atlatacaktır. Milli birlik ve beraberliğimizi bozmaya hiç kimsenin gücü de yetmeyecektir."
Rum milli muhafız ordusunda görevli seri katil Nikos Metaksas’ın defalarca KKTC’ye geçtiği ve Ocak ayında Ercan Havaalanı yakınlarında cesedi bulunan ve henüz kimliği belirlenmeyen kadının da katili olabileceği iddia ediliyor. Kıbrıs'ta yayınlanan Yenidüzen gazetesinin haberine göre Rum polisi Ocak ayında bulunan kimliği meçhul kadın cesedi ile ilgili KKTC’deki makamlardan bilgi istedi. Biri çocuk 7 kişiyi öldürdüğünü itiraf eden 35 yaşındaki Nikos Metaksas birçok kez Kıbrıs’ın kuzeyine geçti. Kıbrıs Rum polisi Metaksas’ın telefonundaki bir kadın fotoğrafından yola çıkarak bunun Ocak ayında Ercan Havaalanı yakınlarında tanınmayacak halde bulunan kadın cesedi ile ilgili olduğuna dair şüpheler taşıyor. Rum polisi olayın aydınlatılması için Kıbrıs Türk polisi ile bir komite kurulması teklifi yaptı. KKTC’deki adli tıp uzmanları 110 gündür kimliğinin belirlenmesi için morgda bekleyen kadının Rum seri katil Metaksas tarafından öldürülmüş olabileceği yönünde şüpheler bulunduğunu açıkladı.  Rum yetkililerle gayrı resmi temaslar yapan adli tıp uzmanları olayın aydınlatılması için kadının DNA testinin sonucunu beklediklerini söyledi. Kıbrıs Rum polisi, Metaksas’ın kullandığı sahte sosyal medya hesaplarından yola çıkarak iletişim kurduğu ve kayıp olan birden fazla kadını tespit etti. Ocak ayında Ercan Havaalanı yakınlarında çürümüş vaziyette bulunan ve kimliği teşhis edilemeyen kadınla da iletişim kurarak görüştüğü şüphesi üzerinde yoğunlaşan Kıbrıs Rum polisi, bilgi paylaşımı için Kıbrıs Türk polisi ile komite kurmak istiyor.
Başbakan Recep Tayyip Erdoğan Ağrı mitinginde halka seslendi. Erdoğan'ın konuşmasından öne çıkan satır başları şöyle: ''Bu baharın kışa dönmesine hep birlikte izin vermeyeceğiz. Her meselemizi siyaset zemininde çözüme kavuşturacağız. Burada kardeşçe sizden cevap istiyorum. Farklı dil ve lehçelerde eğitim mümkün hale gelecek deseler inanır mıydınız? Televizyonda 24 saat Kürtçe yayın olacak denilse inanır mıydınız? Biz bunları başardık. Ağrı'ya havalimanı yapılacak dense inanır mıydınız. Hayalleri gerçeğe dönüştürdük. Doğu ile Batı kucaklaşıyor, Türkiye'de kardeşlik daha da güçleniyor. Biz yola çıkarken tek millet dedik. Bunu içinde Kürdü var, Lazı var, Arnavutu var, Çerkezi var. Beni yaradan Allah onları yarattığı için seviyorum. Yaradılanı yaradandan ötürü seviyoruz biz. Biz Hakkari'ye havalimanı yapacağız bölücü terör örgütü hala tehdit ediyor. İsteseler de istemeseler de Hakkari'ye havalimanını yapacağız. Biz paralel devlet, yapı istemiyoruz onlar varsın Pensilvanya'da olsunlar. Göreceksiniz çok daha güzel şeyler olacak. Sizin bu heyecanınız olmasa biz buralara gelebilir miydik? Bu anaların bacıların hayır duaları ile buralara geldik. Demokrasiye milli iradeye birlikte sahip çıkacağız. Bizi bölmek isteyenler var. Bunlara izin vermeyeceğiz. Paris'te suikastlar yaparak bu süreci durdurmak istediler. 12 yıl boyunca biz ülkemize milletimize hizmet mücadelesi verirken birileri de bize çelme takmanın gayreti içine girdiler. Bunun en somut örneğini çözüm sürecinde gördük. Biz 12 yıldır topraklarımıza akan kanı düşen gözyaşlarını dindirmek için çırpınıyoruz birileri de bizi durdurmanın mücadelesini verdiler. Şu anda da veriyorlar. 17 Aralık ve 25 Aralık darbe girişimlerini de en başta çözüm sürecini ortadan kaldırmak için yaptılar. Ne diyorlar 'yolsuzluk ve rüşvet...' En büyük yolsuzluk, en büyük hırsızlık milli irade hırsızlığıdır. Bize yolsuzluk ve rüşvet iftirası atanlar, aslında milli iradeyi çalarak yolsuzluğun ve hırsızlığın en büyüğünü yapmak istediler. Biz bu milletin bir kuruşunu yedirmedik, yedirmeyiz. Milletin iradesini de gasp ettirmeyiz. Şimdi çıkmış CHP Genel Başkanı, 'Menderes hiç şaibeli konumda olmadı' diyor. Elinize, dilinize dursun be. Yapmadığınızı bırakmadınız, atmadığınız iftira kalmadı. Darbeden sonra bile alçakça iftiralar attınız, yetmedi idam ettiniz. Şimdi de çıkmışlar, arsızca, pişkince bize Menderes'i anlatıyorlar. Bu 3 kafadar yola çıktılar ama yolu şaşırdılar. Ellerindeki bütün malzemeler fos çıktı. Ellerindeki kasetlerin hepsi korsan çıktı. Bir darbe tertip ettiler, ellerine yüzlerine bulaştırdılar.''
Cumhurbaşkanı Recep Tayyip Erdoğan, İçişleri Bakanı Süleyman Soylu'nun, Şırnak'taki Kato Dağı Tuzluca Üs bölgesini ziyareti sırasında telefonla askerlerin bayramını kutladı.  Şırnak'ta temaslarını sürdüren Bakan Soylu, beraberinde yardımcısı Mehmet Ersoy, Jandarma Genel Komutanı Orgeneral Arif Çetin, Şırnak Valisi Mehmet Aktaş ile Beytüşşebap ilçesinden helikopterle Kato Dağı'ndaki Tuzluca Üs bölgesine geçti. Burada kurban kesiminin ardından Soylu, askerlerin bayramını kutladı, onlarla kahvaltı yaptı. Kahvaltı sırasında Bakan Soylu, telefonla Cumhurbaşkanı Recep Tayyip Erdoğan'ı aradı. Başkan Erdoğan, Soylu'nun telefonu ile Mehmetçiklerin bayramını kutladı. Erdoğan, telefonda askerlere hitaben, "Öncelikle oradakilerin Kurban Bayramını tebrik ediyorum. Nice bayramlara, nice zaferlere Rabbim bizleri kavuştursun inşallah. Öncelikle şehitlerimize Allah'tan rahmet, gazilerimize şifalar diliyorum. Allah yar ve yardımcınız olsun. İnşallah geleceğimiz nice zaferlerle dolu olsun. İnanıyorum ki sizler dik durdukça bayrağımız inmeyecek, ezanlarımız susmayacak, bu vatanı kimse bölemeyecek. Milletimiz çok daha refah ve huzur içinde olacaktır. Nice bayramlar diliyorum." ifadelerini kullandı
Buzzfeed News, ABD merkezli teknoloji devi Apple’ın, haber abonelik hizmetini 25 Mart’ta sunmaya hazırlandığını öne sürdü.     Buzzfeed News, konuyla ilgili kaynakların verdiği bilgilere dayandırdığı haberinde, Apple’ın haber abonelik hizmetinin yanında, Nisan ayı ortasında yayınlanması planlanan video izleme hizmeti ile ilgili bir bilgi olmadığını belirtti.     Habere göre Apple, önde gelen yayıncılar arasında muhalefet olarak görülmesi nedeniyle, haber abonelik hizmeti tarihini “hafif" değişebilecek.     The Wall Street Journal’da yer alan bir haberde ise Apple’ın, kullanıcıya ayda 10 dolar dolayında maliyeti olması beklenen söz konusu hizmetten yüzde 50 gelir elde etmeyi hedeflediği belirtilirken, katılımcı yayıncılardan limitsiz makaleler yayınlanacağı vurgulandı.
Kadınların iş yaşamında yer almasıyla tıpta da kendilerini gösterdiğini, birçok Avrupa ülkesine göre cerrahi branşlardaki kadın hekim sayısının da giderek arttığını söyleyen  , kadın cerrah sayısının her geçen gün artış göstermesine karşın hala yeterli olmadığını vurguladı,  "Henüz çok fazla değil, Türkiye genelindeki 5 bin 600 cerrah içinde kadın cerrah sayısı binin üstünde değil. Fakat kadınların bu alana olan yoğun ilgisiyle bu sayı giderek artacak" diye konuştu. ın zor olduğunu ancak istenildiğinde önemli başarılara imza atılabildiğini dile getiren Demirer, "Tıp başlı başına fedakarlık isteyen bir meslek. Özellikle cerrahi branşlar daha da ağır olabiliyor. Yorgunluk var, nöbet yükü oldukça ağır. Ameliyathanede yemek bile yemeksizin saatlerce kalabiliyorsunuz. Bu nedenle cerrahi çok sevmeyi ve tutkuyu gerektiriyor." değerlendirmesinde bulundu. Türk kadın hekimlerin tutkulu bir şekilde cerrahi alanında görev yaptığına değinen Demirer, "Genç hekimler arasındaki kadınlarda, cerrahi branşlara ilgi yüksek. Bunlar içinde genel cerrahi dışında, Kulak-Burun-Boğaz, Beyin ve Sinir Cerrahisi, Ortopedi, Kalp ve Damar Cerrahisi yer alıyor" dedi. Türk kadınının çok azimli olduğunun ve cerrahi dahil tıbbın her alanında önemli çalışmalara imza attığının altını çizen Demirer, şöyle devam etti: "Ben Türkiye'deki en büyük meslek örgütlerinden biri olan Türk Cerrahi Derneğinin de başkanıyım. Bizim camiamızda 5 binin üzerinde genel cerrahi uzmanı var, derneğin de 3 binin üzerinde üyesi var ve bunların çoğu erkek. Burada dikkat edilmesi gereken, bir kadın onların başkanı. Bu erkeklerin tercihi ve seçimiyle olan bir şey."  Tıp fakültesinden bu güne hiçbir zaman ilk olmaktan çekinmediğini ve başarılı çalışmalara imza atmak için her zaman daha fazla çalıştığını vurgulayan Demirer, "Ben Ulu Önder Mustafa Kemal Atatürk'ün kurduğu Cumhuriyet'in ilk üniversitesinin tıp fakültesi genel cerrahi kliniğinin ilk kadın asistanı, ilk kadın uzmanı benim. Bugün de bunun gururunu duyuyorum. Arkamdan yürüyecek kadın cerrah adaylarına yol açabildiğim için mutluyum." dedi. Prof. Dr. Demirer,   dolayısıyla kadın hekimlere ve doktorluk mesleğini seçmek isteyen kadınlara şu önerilerde bulundu: "Hekimlik, umut olan, yaşatmak için çalışan çok kutsal bir meslek, tıpkı kadın gibi. Kadın, hayatı başlatandır. Bu nedenle, kadın hekimlere istedikleri şeyin ne olduğunu iyi belirlemelerini öneriyorum. Kendilerini doğru değerlendirdiklerinde ise her kadın gibi kadın hekimlerin de başaramayacakları hiçbir şey yok çünkü hekimlik, cerrahlık bir süre sonra bir tutkuya dönüşüyor. Benim hekimlik hayatımda kendimi en mutlu hissettiğim yer ve anlar, ameliyathanedeki anlardır. Kadının girdiği her yerde pozitif adımlar atılıyor, bu tıp alanında da böyle. Bugün dünyada çok önemli üniversitelerde kadın bilim insanları görev yapıyor. Kadın ve hekim olmak çok ama çok değerli." AÜ Tıp Fakültesi Genel Cerrahi Bölümü asistanlarından  da "kadın" ve "cerrah" kavramlarını bir arada taşımanın gururunu yaşadığını anlatarak şöyle konuştu: "Sürekli aile ve ev hayatı ile daha narin, kırılgan olarak özdeşleştirilmiş ve bu nedenle cerrah olmaya uzak olarak görülmüş, kadın. Geçmişten günümüze kadın cerrahların sayısının artması ile bizler şu anda daha uygun koşullarda çalışma imkanı buluyoruz. Başta kliniğimizin ilk kadın cerrahı ve Türk Cerrahi Derneği Başkanı Prof. Demirer hocamızı kendimize rol model alarak hem meslek hayatımızda hem de sosyal hayatımızda dimdik başarılı birer cerrah olmak üzere ilerlemeye devam edeceğiz." Ankara Üniversitesi Tıp Fakültesi 3. sınıf öğrencisi   ise "Mezun hekimlerimizin meslek hayatları boyunca kurucu, öncü roller üstlenmesi ve tecrübelerini aracısız olarak bize aktarıyor olmaları bizim için çok değerli ve ilham verici. Hocamız, Ankara Tıp ailesinin lider hekimlerinden bir tanesi. Sadece kadınların değil erkeklerin de örnek aldığı rol modellerden. Hocam, sadece mesleki olarak değil, tavırlarıyla bize örnek olan sevgi dolu, disiplinli ve öncü bir hekim." değerlendirmesinde bulundu.
Türkiye Prag'da gözaltına alınan 'nin eski Eş Başkanı  'ün iadesi için resmi başvurusunu yaptı. Müslüm'ün geçici olarak tutuklanması da talep edildi. Pazar günü gözaltına alınan Müslüm hakim karşısına çıkarıldı. Geniş güvenlik önlemleri arasında mahkemeye getirilen PYD eski Eşbaşkanı Salih Müslüm ilk duruşmada mahkeme tarafından serbest bırakıldı.  Müslüm'ün serbest bırakılması sonrası konuşan Türkiye'nin Prag Büyükelçisi Ahmet Necati Bigalı, "Bu kararın temyizi yok. Müslüm Çekya'dan çıkabilir. Karar hayal kırıklığı yarattı. İkili ilişkilere olumsuz yansıyabilir" dedi. Türkiye'de hakkında üç ayrı suçtan yakalama kararı olan Müslüm hakkındaki dosyalar Adalet Bakanlığı tarafından Çekya'ya gönderilmişti. Duruşmada Salih Müslüm'in gözaltı süresinin uzatılabileceği veya serbest bırakılabileceği belirtiliyordu. Türkiye'nin iade talebine rağmen Müslüm'ün oturma iznine sahip olduğu Finlandiya'ya gönderilebileceği de konuşuluyordu.  Salih Müslüm'ün "siyasi suçlu" olarak değerlendirilebileceği ve Türkiye vatandaşı olmadığı için Ankara'nın iade talebinin reddedilebileceği söyleniyordu.  Finlandiya'da oturma izni bulunan Müslüm'ün bu ülkeye ya da başka bir Avrupa ülkesine gönderilebileceği iddia ediliyordu. Çek basını ise Müslüm karşılığında Türkiye'de PKK ile işbirliği yaptıkları gerekçesiyle tutuklanan iki Çek vatandaşının takas edilmek istendiğini yazmıştı.  Çekya Dışişleri Bakanlığı'nın Müslüm'ün Türkiye'ye iadesi için Ankara ile takas görüşmelerine hazır olduğu öne sürülmüştü.  Takas edilmek istenen kişiler ise Kasım 2016'da Türkiye-Suriye sınırında yakalanan Marketa Vşelihova ve Miroslav Farkas. YPG üyesi iki Çek vatandaşı Türkiye'de duruşma gününü bekliyor. Adalet Bakanı Abdulhamit Gül ise takas iddialarını yalanlamıştı. Adalet Bakanı Gül, "Çekya'dan takas talebi söz konusu değildir. Öyle bir müracaat ya da konu gündemde değil'' demişti.  Türkiye’nin Prag Büyükelçisi Ahmet Necati Bigalı, terör örgütü PYD/PKK’nın eski eş başkanı Salih Müslüm’ün Prag’da gözaltında bulunma sürecine ilişkin, Türkiye’nin arzusunun geçici tutuklanma kararı olduğunu belirterek, “Serbest bırakma kararının verilmesini düşünmek bile istemiyoruz çünkü böyle bir karar verilirse, açık konuşmak gerekirse, bu teröre destek vermek anlamına gelir” demişti  Büyükelçi Bigalı, "Salih Müslüm cumartesi gecesinden itibaren emniyet müdürlüğü binasında tutuluyor. Bize bugün yargılamanın yapılacağı söylenmişti ancak verdiğimiz belgelerin incelenmesi için savcı bugün inceleme için süre istemiş. Yarın öğleye doğru mahkemeden bir karar çıkmasını bekliyoruz” şeklinde konuşmuştu.   PYD eski Eşbaşkanı Salih Müslüm'in ismi, İçişleri Bakanlığı'nın "Terörden Arananlar Listesi"nde 4 milyon liralık ödülle kırmızı kategoride yer alıyor.
Gazi Üniversitesi Tıp Fakültesi Öğretim Üyesi  , dönem itibarıyla "mevsimsel grip" hastalığının söz konusu olduğunu belirterek "Bu, 2009 yılından beri   etkeni olarak tanımladığımız virüs, domuz gribi salgınının etkeninden türemiş olmakla birlikte artık H1N1 olarak tanımladığımız influenza A virüsünün bir alt türüdür. Yani artık domuz gribi diye bir şey söz konusu değil" dedi. Şenol, gribin her yıl kılık değiştirerek bağışıklık sisteminden kaçmayı başaran virüs kaynaklı bir hastalık olduğunu söyledi. Gribin öldürücü olabilen, bazen büyük salgınlara yol açabilen bir özellik taşıdığını ifade eden Uzman, 2009 yılında da  salgının söz konusu olduğunu hatırlattı. Salgınlar dışında her yıl kış aylarında kendine yeni bir sezon açan mevsimsel griplerin yer aldığını bildiren Şenol, "Grip, dünyada yaklaşık her yıl 3-5 milyon kişiyi etkilemekte ve yaklaşık 250-500 bin kişinin ölümüne neden olmaktadır" bilgisini paylaştı. Türkiye'de 2018-2019 dönemi için kasım sonlarından başlayan ve bugünlerde de yüksek düzeyde izlenen bir mevsimsel gribin söz konusu olduğunu aktaran Şenol, şöyle devam etti: "Bu, 2009 yılından beri mevsimsel grip etkeni olarak tanımladığımız virüs, domuz gribi salgınının etkeninden türemiş olmakla birlikte artık H1N1 olarak tanımladığımız influenza A virüsünün bir alt türüdür. Yani artık domuz gribi diye bir şey söz konusu değil. Ayrıca influenza A virüsünün H3N2 olan diğer alt türleri ve influenza B de mevsimsel grip ile ilişkilidir." Aniden başlayan ateş, kuru öksürük, şiddetli baş ağrısı, yaygın eklem ve kas ağrısı, şiddetli halsizlik, boğaz ağrısı ve çoğunlukla başlangıçta kısa süren bir burun akıntısı devamında ise burun tıkanıklığının grip belirtileri olduğunu anlatan Şenol, grip olan kişinin virüsün en çok saçıldığı ilk 48-72 saat evde istirahat etmesi gerektiğini vurguladı. Şenol, "Ateşin 5 günden uzun sürmesi, düşen ateşin tekrarlaması ve titreme, öksürükle birlikte koyu renkli balgam, hırıltılı solunum, morarma, nefes alırken batıcı yan ağrısı şeklinde göğüs ağrısı durumunda hemen sağlık merkezine başvurulmalı. Çünkü, bu bulgular, grip virüsünün zayıflattığı akciğerlere bakterilerin ulaştığının habercidir." dedi. Prof. Dr. Şenol, grip süresince bol miktarda ılık içecek tüketilmesi, 2-3 gün istirahat edilmesi, hekimin verdiği ilaçların kullanılması gerektiğine işaret ederek grip tedavisinde ağrı kesici ve ateş düşürücü ilaçların da kullanılabildiğini kaydetti. Şenol, "Antibiyotikler kesinlikle etkisiz hatta zararlıdır. Yalnızca bakteriyel bir sinüzit, kulak iltihabı, zatürre gibi enfeksiyonun eklenmesi halinde mutlaka doktor önerisi ile antibiyotik kullanılmalı." uyarısında bulundu.
Oyuncu  'nın avukatı   yaptığı yazılı açıklamada, müvekkili Gizem Karaca hakkında İstanbul 18. Ağır Ceza Mahkemesi'nce verilen karar nedeniyle bazı basın yayın organlarında gerçeğe aykırı haber ve değerlendirmelerin yapıldığını aktardı. Karaca'nın 25 Aralık 2012 tarihinde gözaltına alındığını ve ifade işlemlerinin ardından serbest bırakıldığını belirten Zorba, 13 Eylül 2013 tarihinde de "başkalarına uyuşturucu madde verme suçlaması" ile de müvekkili hakkında iddianame düzenlendiğini kaydetti. Zorba, yargılama sırasında savcılıkça verilen mütalaada, Karaca'nın eyleminin, "uyuşturucu madde kullanmak" olduğuna vurgu yaparak, mahkemenin ise sanığa "uyuşturucu madde ticareti yapmak" suçundan ceza verdiğini hatırlattı. Bu karara, İstanbul Bölge Adliye Mahkemesi (istinaf) nezdinde itiraz ettiklerini anlatan Zorba, şöyle devam etti: "Bu kararın bozulacağına inancımız tamdır. Cumhuriyet savcılığınca düzenlenen iddianame ve mütalaadan anlaşılacağı üzere müvekkilin uyuşturucu madde ticareti yapmak gibi bir eylemi iddia konusu bile değildir. Yargılamaya konu edilen eylem iki arkadaşıyla birlikte esrar/uyuşturucu maddesi kullanmaktan ibarettir. Kendisinin şahsen temin ettiği maddeyi başka arkadaşıyla paylaştığı ve birlikte kullandığı iddiasına dayanılarak bu karar verilmiştir." Müvekkilinin uyuşturucu madde satıcılarıyla iletişiminin tespit edilemediğini savunan Zorba, "Beş yıl önce meydana gelen talihsiz bir olay nedeniyle kamuoyu gündemine gelmek müvekkili derinden üzmektedir. Bu süreçte kendisi evlenmiş ve mutlu bir yuva kurmuştur. Henüz 20 yaşındayken yaşadığı ve gençlik hatası olarak değerlendirilmesi gereken bu üzücü olay nedeniyle büyük pişmanlık duymuştur" değerlendirmesinde bulundu. İstanbul 18. Ağır Ceza Mahkemesi, 5 yıldır devam eden ve ünlü oyuncuların da aralarında bulunduğu 34 sanıklı davayı, 16 Mayıs'ta karara bağlamıştı. Oyuncular Çağatay Ulusoy, Gizem Karaca ve Hüseyin Orçun Benli'ye "uyuşturucu madde ticareti yapmak" suçundan 4 yıl ikişer ay hapis cezası verilmesine hükmeden mahkeme, şarkıcı Cenk Eren'i de 6 yıl 3 ay hapisle cezalandırmıştı. Mahkeme heyeti, diğer sanıklara da çeşitli hapis cezaları vermişti.
Başak Mahallesi'nde hendekleri kapatmak için bölgeye giden zırhlı polis aracının geçişi sırasında yola döşenen mayın patlatıldı. Saldırıda 4 özel harekat polisi şehit oldu, bir polis yaralandı. Şırnak Valiliği'nden yapılan açıklamada, ilçede 09.00 sıralarında güvenlik birimlerinin yürüttüğü çalışmalar esnasında bölücü terör örgütü mensuplarınca yola döşenen uzaktan kumandalı mayının patlatıldığı belirtildi. "Silopi'de bölücü terör örgütü mensuplarınca yola döşenen uzaktan kumandalı mayının patlaması sonucunda 4 polisimiz şehit olmuş, bir polisimiz yaralanmıştır" ifadelerine yer verilen açıklamada, bölücü terör örgütü tarafından yapılan hain saldırıların faillerinin yakalanmasına yönelik güvenlik güçlerince geniş çaplı operasyon başlatıldığı kaydedildi. Beytüşşebap ilçesinde ise, terhis olan ve izne giden erbaş ile erleri, Şırnak merkeze nakleden helikoptere teröristler tarafından ateş açıldı. Saldırıda 1 er şehit oldu. Saldırının ardından Şırnak'tan havalanan kobra tipi helikopterler bölgede operasyon başlattı.
ABD'de bir grup bilgisayar bilimcisi ve avukat, üç kritik eyalette seçimlerin manipüle edilmiş olabileceğini söyledi ve seçimleri kaybeden Demokrat aday Hillary Clinton'a yeniden sayım talebinde bulunma çağrısı yaptı. Michigan Üniversitesi Bilgisayar Güvenliği Merkezi direktörü Alex Halderman yaptığı açıklamada, Wisconsin eyaletinde Clinton'ın oylarında bilgisayar hatası bulunabileceğini söyledi. Halderman'ın açıklamasına göre Clinton, eyaletin elektronik oylama yapılan ilçelerinde kağıt oy pusulası kullanılan ilçelere göre yüzde 7 daha az oy aldı. Wisconsin eyaletini 27 bin oyla kaybeden Clinton, eğer eyalette elektronik oylama yapılan ilçelerde kağıt oylama yapılan ilçeler kadar oy alsaydı 30 bin oy fazla almış olacaktı. Clinton'ın kampanya menajeri John Podesta ile görüşen grup, oy sayımlarında bilgisayar hatalarının veya yabancı hacker gruplarının etkili olmuş olabileceğini anlattı. Clinton'ın oy farkının çok az olduğu Wisconsin, Michigan ve Pennsylvania eyaletlerinde oyların yeniden sayılmasına yönelik başvuru yapıp yapmayacağı merakla bekleniyor.
İstanbul'un Beyoğlu ilçesindeki İstiklal Caddesi'nde, bir kişi bilinmeyen bir nedenle bir grupla tartışmaya başladı.  Tartışmanın kavgaya dönüşmesi üzerine silahlı kişi tartıştığı gruptakilerin üzerine tabancayla ateş açtı.  Açılan ateş sonucu gruptaki 4 kişi çeşitli yerlerinden, olay sırasında caddede yürüyen bir turist de hafif şekilde bacağından yaralandı. Saldırıyı gerçekleştiren zanlı ise olay sonrası olay yerinden uzaklaştı. Çevredekiler durumu polis ve sağlık ekiplerine bildirmesi üzerine bölgeye çok sayıda polis ve sağlık ekibi sevk edildi. Yaralılar olay yerindeki ilk müdahalenin ardından ambulanslarla Şişli Hamidiye Etfal Eğitim ve Araştırma Hastanesi'ne kaldırılırken, polis ekipleri İstiklal Caddesinde silahlı kavganın yaşandığı yerde caddeye çift yönlü emniyet şeridi çekerek, delil araştırması yaptı.
 Polis grubun ateş açıp kaçan şüpheliyi yakalamak için çalışma başlattı.
Üzerinde havacı üsteğmen üniforması bulunan ve iç hatlar terminali giden yolcu salonunda bekleyen M.Y'nin durumundan şüphelenen Adnan Menderes Polis Merkezi görevlileri, kimlik sordu. Askeri kimlik gösteremeyen M.Y. gözaltına alındı.  Şahıs ifadesinde, ''Kendisini sevgilisine subay olarak tanıttığını ve gideceği yerde sevgilisi karşılamaya geleceğinden subay üniforması giydiğini'' itiraf etti.  Adnan Menderes Polis Merkezi'nde işlemleri yapılan M.Y. savcılık talimatıyla serbest bırakıldı.
Almanya Başbakanı Angela Merkel, Türkiye'nin vize serbestisi konusunda henüz yerine getirilmeyen kriterleri de gerçekleştireceğine inandığını söyledi. Merkel, Meseberg Sarayı'nda Japonya Başbakanı Şinzo Abe ile yaptığı görüşme sonrası düzenlenen ortak basın toplantısında, Avrupa Birliği (AB) Komisyonunun Türkiye'ye vize serbestisi getirilmesi konusunda verdiği olumlu tavsiye raporu konusundaki görüşlerini de açıkladı. Rapordan duyduğu memnuniyeti dile getiren Merkel, "Türkiye'nin diğer hususlarda sağladığı ilerlemelerden dolayı, diğer açık noktaların da yerine getirilmesi konusunda gerçekçi bir fırsatın olduğuna inanıyorum." dedi. Türkiye'nin vize serbestisi ile ilgili tüm kriterleri yerine getirebileceğine inandığını vurgulayan Merkel, önemli kriterler arasında kişisel verilerin korunması ve terörizmle mücadele yasalarının bulunduğunu kaydetti. Türkiye'nin, Güney Kıbrıs Rum Yönetimi dahil AB vatandaşlarına vize serbestisi getirmesini de "büyük siyasi bir adım" olarak nitelendiren Merkel, bu gelişmelerin ışığında artık olası tehlikelerin tartışılmasının değil, karşılıklı anlaşmalara uyularak AB-Türkiye anlaşmasının inandırıcılığının sağlanması gerektiğini sözlerine ekledi.
Özel bir şirkete ait kömür ocağında işçi olarak çalışan Sezgin (35) ve Hüseyin Karadağ (39) kardeşler ile amca çocukları Hasan (22) ve İsmail Gırlangıç (23), ocakta karbonmonoksit gazından zehirlendi. Arkadaşlarının durumu fark etmesi üzerine ocaktan çıkarılan işçiler, Özel Keşan Hastanesi'ne kaldırıldı.  Sezgin Karadağ hastanede hayatını kaybederken, Hüseyin Karadağ ile Hasan ve İsmail Gırlangıç, burada yapılan ilk müdahaleden sonra Trakya Üniversitesi Tıp Fakültesi Hastanesi'ne sevk edildi.  Şirketin ortağı Merthan Dağtaş, ocak içinde yapılan ölçümde, daha önceden ocağın bu noktasında karbonmonoksit gazı bulunduğunun tespit edildiğini bildirdi.  Ölen işçinin de bunu bildiği halde o bölgeye girmesine bir anlam veremediğini söyleyen Dağtaş, şunları kaydetti:  ''Yaşamını kaybeden ve zehirlenen işçilerimiz, karbonmonoksit gazı bulunan ocağın o bölümünü tuğlayla kapatmak için maden ocağına girmişlerdi. Fakat Sezgin Karadağ, girmemesi gereken karbonmonoksitli bölgede bayılınca, diğer üç işçi de onu kurtarmak için girdiklerinde bayılmışlar. Daha sonra bunları gören diğer işçiler onları baygın şekilde ocaktan çıkarmış. Ancak bir arkadaşımızı kaybettik. Diğerlerinin durumları iyi. Şu anda kömür ocağında üretime ara verildi.''
Herat Emniyet Müdürlüğü Sözcüsü Abdul Ahad Valizadeh, yaptığı açıklamada, Çardere köyündeki korucu karakoluna saldırı düzenlendiğini belirtti. Aralarında sivillerin bulunduğu 14 kişinin yaşamını yitirdiğini ifade eden Valizadeh, 10 kişinin ise yaralandığını kaydetti. Valizadeh, saldırının ardından çıkan çatışmada militanların da kayıp verdiği bilgisini paylaştı. Taliban'dan yapılan açıklamada ise saldırı sonucu 11 korucunun öldürüldüğü iddia edildi.
Somalili korsanlar tarafından yaklaşık 16 ay önce kaçırılan Malta bandıralı Yunan firmasına ait ''MV Olib-G'' geminin 3'ü Türk, 15'i de Gürcistan uyruklu olan mürettebatı, kurtarıldıktan sonra İstanbul'a getirildi.  Somali'den havalanan bir uçakla saat 10.10 sıralarında Atatürk Havalimanı'na gelen mürettebat, Gürcistan Devlet Başkanı Mikheil Saakaşvili ve Başbakan Recep Tayyip Erdoğan tarafından karşılandı.  Somalili korsanların 8 Eylül 2010 tarihinde kaçırdığı geminin mürettebatı, yakınları tarafından da hasretle kucaklandı.  Geminin ikinci kaptanı Özgür Yakup Öztürk, NTV’ye konuştu.  Özgür Yakup Öztürk, “Çok mutluyum. 16 aydır bu anı bekliyorduk, şükür kavuştuk" dedi. Öztürk, geminin kaçırılma anını şöyle anlattı: "8 Eylül sabahı Ramazan Bayramı’nın arefesiydi. Sabah 08.10 civarında gemi kumandasını aldılar. Toplam 7 kişilerdi. 6’sı gemiyi rehin aldı, biri botla geri döndü.”  Özgür Kaptan, şunları söyledi: "16 ayın ilk 8 ayı çok zordu. İlk 8 ayı fiziki, son 8 ayı ise psikolojik olarak çok zordu. Fiziki müdahalelere maruz kaldık. Yeri geldi zincire bağlandık, su vermediler. 10-15 gün ailerle irtibatımız vardı. Şiddeti kaldırıp ailelerle irtibatı kestiler. Korsanların telefonunu çalarak gizli mesaj çektim. Korsanların aşçısının telefonu tezgahın üzerindeydi, diğer korsanlar da köprü üstünde yemekteydi. Telefondan ‘Biz iyiyiz, merak etmeyin. Cevap yazmayın’ diye mesaj attım.  İlk başlarda bütün personel köprü üstündeydi, sadece makine dairesinde 2 kişi vardı. Daha sonra yarıya böldüler. Şartlara göre değiştiriyorlardı. Sinirlendiklerinde herkesi köprü üzerine alıyorlardı. 1-2 gün burada zincirli kalıyorduk. Son 8 ay rahattık, baskı yoktu." Korsanların ilk günlerde fidye istediğini söyleyen Öztürk, “Son 8 ayda müzakereciyi değiştirdiler. Gemide hiç durmadı, dışarıdan irtibat yaptı. Korsanlar ve personelin haberi yoktu. Korsanlar 15 milyon dolar fidye isteyerek başladılar. Son hafta 30 kişilik korsan grubu gemide toplandı. Bir sabah motorlarla gittiler” diye konuştu.  Kurtulmalarını sağlayanlara teşekkür eden Öztürk, “Serbest kalmamıza aracı olan sayın Erdoğan ve Saakaşvili ile yardım eden organizasyonlara teşekkür ederim” dedi.  Denize açılmaya devam edeceğini belirten Kaptan Öztürk, “Gemiciliğe devam ancak uzun bir aradan sonra. Allah Hindistan taraflarına düşürmesin” dedi.  Kurtulan ikinci kaptanın eşi Füsun Öztürk ise duygularını şu sözlerle aktardı: “Çok mutluyum. Kavuşma anını bekliyordum. Bu kadar görkemli karşılama beklemiyordum, bayağı bir tantanalı oldu. En son 8 Ocak günü bırakıldıklarını söyledi, ben inanamadım. Ta ki dün Kenya’dan konuşana kadar.”  Geminin makine bölümünde çalışan Mustafa Arıcıoğlu ise şunları söyledi:  ''Artık Türkiye'ye dönemeyeceğimi düşündüm. Döneceğimizi 10 gün önce öğrendim. O günden bu yana sevinçten uyuyamıyorum. 16 aydır ailemden ayrı yaşıyorum. 12 aylık oğlum Arda'yı ilk kez görüyorum. Beni ilk kez gören oğlum ilk başta yabancılık çekti. Ancak sonra kan çekti sanırım, hemen kucağıma geldi. Ona kavuşmak, onu ilk kez görmek tarif edilemez bir mutluluk. Onu kucağıma almak büyük bir mutluluk.  Arıcıoğlu'nun eşi Aysel Arıcıoğlu da kurtarılma haberini alınca sevinç gözyaşları döktüğünü dile getirerek, şunları kaydetti:  ''Sanki dünyaya yeniden gelmiş gibiyim. Yaşadığım mutluluğu tarif edecek kelime bulamıyorum. Kocam kaçırıldığında daha yeni hamileydim. Şimdi oğlum kucağımda. Babasını ancak görebildi. Ona baktıkça içim burkuluyordu. Olması gereken zamanlarda yanımızda değildi ama olsun şu an yanımızda ya her şeye değer. Eşim yokken maddi anlamda da zor bir süreç geçirdik. Parasız kaldık. Annemin yanına sığındık. Tam umudumu kaybettiğim an bu sevinçli haber geldi ve ne yapacağımızı şaşırdık. Diğer oğlum Mersin'de annemin yanında kaldı.''
Hilton Otelleri'nin veliahtı , Limak Cyprus Deluxe Hotel'de bir etkinliğe katılmak amacıyla, holdinge ait özel uçakla Ada'ya geldi. Limak Otelleri Grup Başkanı Kaan Kavaloğlu'nun eşlik ettiği Paris Hilton'un menajerleri ve asistanları, uçak inmeden önce VIP'e geldi. Asistanlar, Hilton'un alana giriş ve çıkışlarında güvenlik önlemleri alınması yönünde yetkililerle görüşme yaptı. Otelin güvenlik ekibi de alanda yerini aldı. Paris Hilton'un ABD pasaportuna işlem yapılmadı, sadece beyaz bir kağıda KKTC'ye giriş yaptığını belirten mühür vuruldu. Uçakta pasaportunu bekleyen Hilton, işlemler bittikten sonra VIP bölümünden giriş yaptı. Paris Hilton'u, VIP'te KKTC Turizm Bakanı Fikri Ataoğlu karşıladı. "Sizi ağırlamak büyük keyif" diyen Bakan Ataoğlu, Hilton'a Kıbrıs'a özgü koza işlemeli tablo hediye etti. Ataoğlu, DHA'ya yaptığı açıklamada, "Paris Hilton'u ülkemizde görmekten çok mutluyuz" dedi. Kuzey Kıbrıs'ın tanıtımına çok önem verdiklerini belirten Ataoğlu, "Bir dünya markasının Kuzey Kıbrıs'a gelmesi ve bu ülkenin adını kullanması kadar büyük bir tanıtım olabilir mi" diye konuştu. Paris Hilton'un ziyareti için Limak Holding Yönetim Kurulu Başkanı Nihat Özdemir'e teşekkür eden Bakan Fikri Ataoğlu, "Önemli isimleri Kuzey Kıbrıs'ta ağırlamak her zaman bizleri onurlandırır" ifadelerini kullandı. Paris Hilton, KKTC'de olmaktan büyük mutluluk duyduğunu belirterek, Kıbrıs'ı çok sevdiğini söyledi. Hilton'u görmek isteyen hayranları merakla havalimanında bekledi. Hayranları, Paris Hilton ile bol bol fotoğraf çektirdi. Hilton'un, bu akşam katılacağı özel davetin ardından KKTC'den ayrılacağı öğrenildi. Öte yandan, Porto Riko asıllı ABD'li şarkıcı Jennifer Lopez'in 2010 yılında, KKTC'de vereceği konser, Rumların engellemeleri nedeniyle iptal edilmişti.
Yaşar Üniversitesi İktisadi ve İdari Bilimler Fakültesi Araştırma Görevlisi Metehan İğneci, kulüplerin gelecekteki pazarlama stratejilerine ışık tutacak bir teze imza attı.
Cumhurbaşkanı Erdoğan, Reuters haber ajansına yaptığı açıklamada, Suriye'de geçiş döneminde Beşar Esad'ın yeri olmadığını belirtti.  Amerika Birleşik Devletleri'nde bulunan Fethullahçı Terör Örgütü lideri Fethullah Gülen'in bir an önce tutuklanması ve süreç sonunda Türkiye'ye iade edilmesi gerektiğini söyleyen Cumhurbaşkanı Erdoğan, "Fethullah Gülen'in faaliyetleri tüm dünyada yasaklanmalı" dedi. Türkiye'deki OHAL ile ilgili açıklamada bulunan Cumhurbaşkan Erdoğan, "OHAL süresi Meclis kararıyla uzatılabilir" dedi. Erdoğan, sığınmacı anlaşmasıyla ilgili olarak da AB'nin üzerine düşeni yapmadığını ve müzakereler sürecinde Türkiye'ye verdiği sözleri yerine getirmediğini belirtti.
İstanbul Dolmabahçe'de bulunan MOBESE direğine çıkan bir kişi intihar girişiminde bulundu. Olay yerine giden itfaiye ekibi şişme branda açtı. İntihar etmek isteyen kişiyi ikna çabası sürerken trafikte aksama yaşandı. MOBESE direğinin tepesindeki kişi yaklaşık yarım saatlik çaba sonucu ikna edildi.
1 Kasım 2015 26'ıncı Dönem Milletvekili Genel Seçimleri için 08.00 itibariyle başlayan oy kullanma işlemi sona erdi. Sandıklar 17.00'de kapandı. Faik Öztrak, Candan Yüceer, Emre Köprülü Mustafa Yel, Ayşe Doğan, Metin Akgün
Ünlü korku hikayesi yazarı Stephen King, ABD Başkanı Donald Trump'ın Twitter'dan kendisini engellemesine iki ay sonra yanıt verdi. Twitter'dan paylaşım yapan usta isim, "Donald Trump beni Twitter'dan engelledi. Ben de onun IT ve MR. MERCEDES'i izlemekten alıkoyuyorum. Sana palyaço yok, Donald! Git kendini boşluğa bırak" sözlerine yer verdi.  King'in paylaşımı 50 binden fazla retweet aldı. Usta ismin yasağı nasıl hayata geçireceği ise başka bir tartışmanın konusu. Özellikde ABD Başkanı Trump King'i engelledikten sonra usta ismin böyle bir paylaşım yapması ise, "Yeni yapımlarının reklamını mı yapıyor" sorusunu da haklı olarak doğurdu. ABD Başkanı Donald Trump Twitter'da sadece Stephen King'i engellemedi. Birçok kullanıcıyı paylaşımlarını görmekten men eden ABD Başkanı bu nedenle davalık oldu. Columbia Üniversitesi'nde ifade özgürlüğü savunuculuğu yapan bir grup Trump'ı mahkemeye vermişti. 7 kişinin açtığı davanın gerekçesi olarak ABD Başkanı veya yardımcısının twitter'dan engellemek suretiyle hiç kimsenin ifade özgürlüğünü kısıtlayamayacağı gösterilmişti.  Donald Trump blocked me on Twitter. I am hereby blocking him from seeing IT or MR. MERCEDES. No clowns for you, Donald. Go float yourself. "Git kendini boşluğa bırak" (Go float yourself) ifadesi ise Kass Morgan'ın kaleme aldığı The 100 (Yüz) kitabından bir alıntı niteliğini taşıyor. Morgan'ın oluşturduğu evrene göre dünyadaki nükleer felaket nedeniyle uzayda 12 ayrı geminin birleşmesiyle bir koloni oluşturulmuş durumda. Çok katı kuralları olan bu koloni de ölüm cezasına çarptırılan insanlar uzay boşluğuna bırakılıyor (floating). Dizi olarak da düzenlenen the 100'ın beşinci sezonunun yayın tarihi de iki gün önce açıklandı. Trump has blocked me from reading his tweets. I may have to kill myself. Aslında Stephen King, Trump'ın kendisini engellemesinden sonra 13 Haziran 2017 tarihinde bir paylaşım yapmıştı. King attığı tweet'te "Trump paylaşımlarını okumamı engelledi. Kendimi öldürmem gerekebilir" ifadelerini kullanmıştı.
Güney Kore’nin Korea Times gazetesi, Galaxy S 4/IV’ün, 2013’te Barselona’da düzenlenecek Mobil Dünya Kongresi’nde (MWC) tanıtılacağını öne sürmüştü. Samsung, Twitter hesabından yaptığı açıklamada bu iddiayı reddetti.  Korece yapılan açıklamada, Galaxy S III’ü takip edecek modellerin dokuz ay içinde piyasaya sunulacağı yönündeki haberlerin doğruyu yansıtmadığı ifade edildi. Aynı mesajda, “bu dedikoduları yaymanın amacı ne olabilir ki” ifadesi kullanıldı.  Korea Times gazetesine konuşan kaynaklar, Şubat 2013’te düzenlenecek MWC’de Samsung’un yeni Galaxy S modelini sunabileceğini, S 3’ten sadece dokuz ay sonra piyasaya sürülecek yeni modelle Apple’a karşı verilen mücadelede üstünlük sağlanmak istendiğini öne sürmüştü.
UEFA Disiplin Kurulu, Fenerbahçe'ye 2+1 yıl Avrupa kupalarından men cezası verdi. Verilen cezadaki '+1' ise merak konusu oldu.  UEFA'nın resmi açıklamasına göre Fenerbahçe, kesin olarak 2 yıl boyunca Avrupa kupalarına katılamayacak.  Sarı-lacivertliler, sonraki 5 yıl içerisinde şike olayına karışması durumunda karar yeniden yürürlüğe girecek ve Fenerbahçe'ye fazladan 1 yıl daha ceza verilecek.
Uluslararası kredi derecelendirme kuruluşu  ,   sonucuyla ilgili açıklama geldi.  Kredi derecelendirme kuruluşundan yapılan açıklamada, “Referandum, ülke kredisi için pozitif olacak ekonomik reformlarda canlanmaya olanak sağlayabilir” ifadesine yer verildi. Açıklamada Başbakan Yardımcısı Mehmet Şimşek’in referandum sonucunun politik belirsizliği kaldırarak hükümete mayıs ayından itibaren özellikle vergi sistemi ve yatırım ortamına dair ekonomik reformları hızlandırma imkanı sağladığını belirttiği vurgulandı. Açıklamada, "Türkiye’deki anayasa referandumu ülkenin kredi profili açısından negatif olan politik bir değişimin parçası. Fakat referandum kredi için pozitif olacak ekonomik reformların canlanmaya olanak sağlayabilir. Hükümet büyümeyi artırabilmek için mali politikayı gevşetebilir. Türkiye’de mali ihtiyatın korunmasına olan siyasi bağlılık güçlü. Örneğin bütçe açığının hedefler içerisinde tutulması için geçen sene gelir artırıcı tedbirler yürürlüğe sokuldu. Türkiye’nin mali boşluk payı mevcut. Ülkenin kamu borcunun gelirlerine oranı “BB” kategorisinin ortalamasının altında” denildi. Açıklamada, Türkiye'nin önünde yakın vadede bir seçim tarihinin olmadığı belirtilerek, “Referandum, Cumhurbaşkanı Recep Tayyip Erdoğan’ın uzun süredir devam eden başkanlık yetkilerinin artırılması yönündeki hedefini gerçekleştirmesiyle uzayan politik döngünün tamamlanmasını sağlayabilir. 2019 yılının sonlarına kadar yeni bir cumhurbaşkanlığı ya da parlamento seçimi gerekliliği yok. Bu zaman dilimi, ekonominin yeniden AK Parti’nin politika gündemine dönmesine olanak sağlamalı” ifadelerine yer verildi. Türkiye’de politik ve güvenlik ortamındaki gelişmelerin 2016 yılındaki ekonomik performansı olumsuz etkilediğine vurgu yapılan açıklamada “AK Parti, ekonomik reform programı geliştirdi. Fakat akışkan politik zemin, yapısal zayıflıklar, yüksek dış borç, dış finansman ihtiyacı ve büyümedeki zayıf mahiyet nedeniyle bunun son yıllarda çok küçük bir kısmı uygulandı” değerlendirmesine yer verildi. Kredi derecelendirme kuruluşunun Türkiye’nin kredi notuna ilişkin değerlendirmesinde önümüzdeki dönemde istikrarlı ve sağlam büyümenin desteklenmesindeki başarının önemli yer tutacağı bildirildi. Açıklamada, “Yapısal eksikliklerin giderilmesine ve dış hassasiyetlerin azaltılmasına yönelik reformların uygulanması reytingler için pozitif unsur oluşturur. Kamu borcunun Gayri Safi Yurtiçi Hasılaya (GSYH) oranının bozulması, kamu finansmanı ve dış finansmanın zayıflaması ya da dış finansman hassasiyetlerinin artması reyting için negatif unsur oluşturur” yorumunda bulunuldu. Açıklamada ayrıca Türkiye’nin kredi notu ve not görümünün 21 Temmuz tarihinde değerlendirilmesinin planlandığına vurgu yapıldı.
Aydın'da yaşayan bir çocuk annesi 34 yaşındaki Netice İmer'e 19 yaşında başvurduğu hastanede beyin tümörü teşhisi konuldu. Ameliyatın ardından sağlığına kavuşan İmer, 9 yıl önce de göğüs kanseri teşhisiyle iki kez ameliyat masasına yattı. AA'nın haberine göre; iki önemli hastalığı yenen genç kadın, iki yıl önce de kalbinden rahatsızlanınca Adnan Menderes Üniversitesi Tıp Fakültesi Hastanesine başvurdu. Kalbinde doğuştan ritim bozukluğu olduğu tespit edilen İmer'e, iki kez, Konya'daki bir hastanede müdahalede bulunuldu. Yapılan operasyondan olumlu sonuç alamayan kadının sağlık durumu her geçen gün bozulmaya başladı. Aynı operasyonu bir kez daha olmak için köftecide çalışıp para biriktirmeye başlayan İmer, son olarak Dokuz Eylül Üniversitesi Tıp Fakültesi Hastanesi Kardiyoloji servisine başvurdu. Kardiyoloji uzmanı Doç. Dr. Emin Evren Özcan, yaklaşık bir saat süren operasyonda, hastanın kalbinin içinde çarpıntıya neden olan kas damarını yakarak nabız hızını 70-80'e kadar düşürdü. Doç. Dr. Özcan, İmer'in yaşadığı sağlık sorunları nedeniyle zor günler geçirdiğini, kendilerine başvurduğunda kalbinin dakikada 250-360 attığını söyledi. Hastaya müdahale edilmemesi halinde kalp yetmezliği ve ölüm gibi sonuçların ortaya çıkabileceğine dikkati çeken Özcan, şunları söyledi: "Kalbin düzgün çalışmasını sağlayan bir elektrik aksamı var, kalbimizin içinde bir elektrik çıkıyor. Bazı insanlarda sistemde kaçaklar oluyor. Kısa devreye neden olarak hastanın nabzı 200'lere yükseliyor. Kalbin içerisinde damar değil, özelleşmiş kas hücreleri var. Bunlar bir elektrik kablosu gibi davranarak kalbin içerisinde elektriğin iletilmesini sağlıyor. Bazı insanlarda bu hücreler kontrolsüz çalışabiliyor. Bu tür, ilaca dirençli ritim bozukluklarında kasık damarlarından girerek kalbe kablolar yerleştiriyoruz. Elektrik kaçağı olan bölgeleri bularak, yakarak ya da dondurarak ritim bozukluklarını sonlandırıyoruz." Netice İmer ise iki kez operasyon geçirmesine rağmen sağlık sorununun çözülememesinin kendisini çok üzdüğünü, havaların ısınmasıyla birlikte son iki aydır sürekli hastanelere gitmek zorunda kaldığını belirtti. İmer, "Kalp çarpıntımın 360 olduğunu bile gördüm. O an gözlerim kararıyordu, bayılacak gibi oluyordum, kalp atışımı dışarıdan bile duyuyordum, elim ayağım titriyordu. Sağlığıma kavuştuğum için çok mutluyum." dedi.
Geçtiğimiz sezon Belçika'da nişanlanan çift, yaz aylarında gerçekleştirmeyi planladıkları düğünlerini Fenerbahçe'nin son maçta şampiyonluğu kaybetmesiyle ertelemişti. Ve ünlü çift düğün tarihini netleştirdi.  21 Eylül Salı gecesi Çırağan Sarayı'nda gerçekleşecek düğün töreninde Volkan Demirel'in nikah şahitliğini Fenerbahçe Başkanı Aziz Yıldırım yapacak.
CHP'nin 34. Olağan Kurultayı'nın ikinci gününde Parti Meclisi seçimleri yapıldı.  Ankara Spor Salonu'ndaki düzenlenen kurultayda, CHP'nin en üst karar organı olan 60 kişilik Parti Meclisi'ne giren isimler belli oldu.  CHP lideri Kılıçdaroğlu'nun 'anahtar liste'sinde yer almayan İlhan Cihaner, Fikri Sağlar ve Ercan Karakaş'ın da aralarında bulunduğu 6 isim ise listeyi delerek Parti Meclisi'ne girmeye hak kazandı.  Haluk Koç'un 902 oyla ilk sıradan girdiği listede, Şafak Pavey 878 oyla ikinci, Adnan Keskin 876 oyla üçüncü sırada yer aldı.  Parti Meclisi'ne girmeyi başaran diğer isimler ise sırasıyla şöyle:  Umut Oran (871), Murat Karayalçın (850), Faik Öztrak (838), Ayşe Gülsün Bilgehan (821), Gökhan Günaydın (803), Engin Altay (787), İhsan Özkes (787), Veli Ağbaba (786), Levent Gök (774), Bihlun Tamaylıgil (772), Perihan Sarı (754), Candan Yüceer (748), Osman Faruk Loğoğlu (741), Mehmet Volkan Canalioğlu (729), Durdu Özbolat (728), Hurşit Güneş (714), Nihad Matkap (714), Sena Kaleli (707), İlhan Cihaner (702), Fikri Sağlar (699), Faruk Demir (696), Zühal Samlı (696), Mehmet Emrehan Halıcı (686), Sezgin Tanrıkulu (682), Alaattin Yüksel (678), Gürsel Tekin (677), Saniye Nazik Işık (666), Ercan Karakaş (644), Gülseren Onanç (644), Onursal Adıgüzel (643), Halit Toraman (639), Bülent Tezcan (633), Ayşe İnci Beşpınar (627), Aytun Çıray (623), Hüseyin Yaşar (623), Bülent Kuşoğlu (622), Yakup Akkaya (619), Tekin Bingöl (615), Gökçe Pişkin (613), Hüseyin Saygılı (603), Çetin Soysal (602), Erdoğan Toprak (601), Emel Yıldırım (599), Ekrem Kerem Oktay (595), Meryem Gül Çiftçi (582), Lamia Yıldız Tokman (580), Kutsiye Benan Baykal (578), Berrin Gürçay Dilekçi (577), İbrahim Yener (574).''  Birgül Ayman Güler'in de aralarında olduğu 8 kişi ise PM'ye Bilim Kültür ve Yönetim Platformu kontenjanından girdi.  8 kişilik PM Bilim Kültür ve Yönetim Platformu şu isimlerden oluşacak: Metin Feyzioğlu (941), Oğuz Oyan (914), Hülya Güven (874), Sencer Ayata (864), Gaye Usluer (813), Burhan Şenatalar (752), Birgül Ayman Güler (750), Seyhan Erdoğdu (734) Kadın ve gençlik kotasına uyulup uyulmadığı henüz belli olmadığından 48 saat içerisinde yapılacak itirazlar üzerine listenin değişebileceği bildirildi  PM seçimlerine 'liste savaşları' damga vurdu. Kılıçdaroğlu tarafından dağıtılan 'anahtar liste'nin yanı sıra çok sayıda liste de partililere dağıtıldı. Kurultayda tartışmalara neden olan olayla ilgili açıklama yapan Kılıçdaroğlu, 'tek bir liste hazırladığını ve başka liste olmadığını' söyledi.
İYİ Parti Genel Başkanı Meral Akşener, Yüksek Seçim Kurulu'nun (YSK) soruşturma açılan sandık kurulu başkanlarının 23 Haziran'da görevlerine devam edeceğine ilişkin kararıyla ilgili, "Bir kafa karışıklığı yaratılmaya çalışılıyor. Esas olan seçmenin ondan uzak durmasıdır. Biz siyasilerin, seçmenin kafasının karıştırılmasına yönelik davranış biçimlerini engellemesi gerekiyor" dedi. İYİ Parti Genel Başkanı Meral Akşener, partisinin genel merkezinde partililerle bayramlaştı. Basın mensuplarına açıklamada bulunan Akşener, Ramazan Bayramı'nın ülkeye hayır, bereket, barış ve birlik getirmesini diledi. 23 Haziran'da yapılacak İstanbul Büyükşehir Belediye Başkanlığı seçimine değinen Akşener, "Hem partimizin, hem de benim İstanbul'da yaptığımız çalışmalarda, Sayın İmamoğlu bu seçimi kazanacak gibi görünüyor. Her ilçeye seçim günü 4 milletvekili düşecek. Her sandığın başında bir avukat arkadaşımız görevli olacak. Dolayısıyla milletimizin bu milli irade gaspına, bu milli irade hırsızlığına bir cevap vereceğini biliyoruz. Sayın İmamoğlu, sadece 'Millet İttifakı'nın adayıyken şu anda 16 milyon İstanbullunun adayı olmuştur. Her şey iyi ve güzel olacak" dedi. Basın mensuplarının sorularını yanıtlayan Akşener, YSK'nın soruşturma geçiren sandık kurulu başkanlarının 23 Haziran seçiminde de görev yapacağına ilişkin kararıyla ilgili şunları söyledi: "Biz önce YSK'nın gerekçesinde gerekçe bulamadık. Daha sonra 'iptal gerekçesi' diye iddia edilen konunun aynen tekrar edildiğini gördük. İstanbul il başkanımız ve il teşkilatımız, bazı ilçelerde memur olmayan başkanların atandığını fark edip ilçe seçim kurullarına yönelik müracaatta da bulundular. Bazı ilçeler kabul etti, bazıları reddetti. Onlarla ilgili de il seçim kuruluna müracaat ettiler. Yani korkunun ecele faydası yoktur. Bir kafa karışıklığı yaratılmaya çalışılıyor. Esas olan seçmenin ondan uzak durmasıdır. Biz siyasilerin, seçmenin kafasının karıştırılmasına yönelik davranış biçimlerini engellemesi gerekiyor. Ve seçmen görevini yapacak. Seçmen görevini yaptığı takdirde göreceksiniz, Sayın İmamoğlu bu seçimi kazanacaktır. Ve çok merak ediyorum, Sayın Erdoğan bu defa bu karara 'amenna' diyecek mi?"  Akşener, başka bir soru üzerine Cumhurbaşkanı Erdoğan'ın son dönemdeki hiçbir sözünü anlamadığını belirterek, "Bir tek, 'Ne pahasına olursa olsun, İstanbul'u istiyorum' tavrını anlıyorum. Sebebi üzerine baktığım zaman, bu işin çok duygusal olduğu anlaşılıyor. Yandaşın kazan kazan oynadığı bir sistemi elinden bırakmak istemiyor. 'Milletin adamı' diye gelip, muktedirlerin 'Sen muhtar olamazsın' dedikleri Sayın Erdoğan, bu millet tarafından başbakan, cumhurbaşkanı ve başkan edildikten sonra 'Hayır siz o kadar iyi bilmiyorsunuz ahali, ben daha iyi biliyorum' deyip milli iradeyi gasp etmesi, sandığı tekmelemesi, göreceksiniz ki 23 Haziran'da sonuçları nasıl etkileyecek?"
Her iki telefonda çeşitli teknik sıkıntılar yaşadı. Pixel 2’de bazı sorunlar olsa da asıl sorun çıkaran model   oldu.  İlk olarak bazı kullanıcılar ekranda yaşadıkları sorunlar yüzünden şikayetçi oldu. Bunun üzerine bir de aşırı yüksek tuş sesi sorunu ortaya çıktı. Telefonun yaşadığı bu ciddi sorunlar Google’ın başını ağrıtacak gibi görünüyor. Amerika’da bir hukuk firması Google’a karşı toplu bir dava başlatmak için çalışmalara başladı.  Google’a karşı dava açmaya hazırlanan bu hukuk firması daha önce Motorola’ya 5 milyon dolarlık toplu dava açan Girard Gibbs’den başkası değil. Aynı sorunlardan zarar gören kullanıcıları bir araya getirecek bu toplu dava eğer mahkemeye taşınırsa Google kendisini sıkıntılı bir yasal sürecin ortasında bulabilir.
TFF'den yapılan açıklamada, Süper Lig ile PTT 1. Lig 3. hafta maçlarının daha önce duyurulan başlama saatlerinin, hava sıcaklıklarının mevsim normallerine dönmesi nedeniyle öne alındığı belirtildi. Yapılan saat değişikliklerinin ardından Süper Lig ve PTT 1. Lig'de 3 . hafta müsabakalarının programı şöyle oldu: 28 Ağustos Cuma: 21.15 Gaziantepspor-Beşiktaş (Kamil Ocak) 29 Ağustos Cumartesi: 19.00 Medipol Başakşehir-Bursaspor (Başakşehir Fatih Terim) 19.00 Gençlerbirliği-Kasımpaşa (Ankara 19 Mayıs) 21.15 Mersin İdmanyurdu-Kayserispor (Mersin) 21.15 Torku Konyaspor-Galatasaray (Konya Büyükşehir) 30 Ağustos Pazar: 19.00 Eskişehirspor-Çaykur Rizespor (Eskişehir Atatürk) 19.00 Trabzonspor-Akhisar Belediyespor (Hüseyin Avni Aker) 21.15 Medicana Sivasspor-Osmanlıspor (Sivas 4 Eylül) 21.15 Fenerbahçe-Antalyaspor (Fenerbahçe Şükrü Saracoğlu) 28 Ağustos Cuma: 21.00 Antınordu-1461 Trabzon (Denizli Atatürk) 29 Ağustos Cumartesi: 19.00 Giresunspor-Adanaspor (Giresun Atatürk) 21.00 Karşıyaka-Samsunspor (Yeni Buca) 21.00 Balıkesirspor-Kardemir Karabükspor (Balıkesir Atatürk) 30 Ağustos Pazar: 19.00 Kayseri Erciyesspor-Gaziantep Büyükşehir Belediyespor (Büyükşehir Belediyesi Kadir Has) 20.00 Denizlispor-Elazığspor (Denizli Atatürk) 21.00 Şanlıurfaspor-Göztepe (Şanlıurfa GAP Arena) 21.00 Adana Demirspor-Boluspor (5 Ocak Fatih Terim) 21.00 Yeni Malatyaspor-Alanyaspor (Malatya İnönü)
ABD'deki en güçlü Yahudi lobilerinden olan Amerikan-İsrail Halkla İlişkiler Komitesi'nin (AIPAC) yıllık toplantısında konuşan eski Dışişleri Bakanı ve Demokrat aday adaylarından Hillary Clinton, nükleer anlaşma kurallarına uymaması halinde İran'a yaptırımların en güçlü ve hızlı şekilde yeniden uygulamaya konulacağını vurguladı. Başkanlık için yarışan Demokrat aday adaylarından Clinton, AIPACA'nın Washington'da düzenlediği "2016 Politika Konferansı"na katıldı. ABD ile İsrail arasındaki ilişkilerin önemine değinen eski Dışişleri Bakanı Clinton, ikili ilişkileri bir sonraki seviyeye taşımaya hazır olduğunu kaydederek ön seçim sürecinde Amerikan Yahudilerine bir bakıma "güvence" verdi. Clinton'ın konuşması boyunca üzerinde en çok durduğu konulardan biri de İran'a yönelik yaptırımlar, nükleer füze anlaşması ve İran'ın son dönemdeki füze testleri oldu. İran'ı, ABD-İsrail ilişkileri bakımından "en öncelikli düşmanlık kaynağı" olarak tanımlayan Clinton, bu ülkeye nükleer yaptırımların uygulanması için gerekli diplomatik adımları kendi Dışişleri Bakanlığı döneminde attığını hatırlattı. Mevcut nükleer anlaşma çerçevesinde İran'ın nükleer kapasitesinin büyük ölçüde kontrol altına alındığını ifade eden Clinton, "Yine de bu adımlar İran'a güvenmemiz için yeterli değil." dedi. Nükleer anlaşmanın adımlarının sıkı bir şekilde takip edilmesi gerektiğine işaret eden Clinton, "Suriye'den Lübnan'a kadar Ortadoğu'daki hemen her çatışmada İran'ın ayak izlerinin bulunduğunu" kaydetti. Clinton, İran'ın son balistik füze testleri gibi adımları "provokatif" olarak nitelendirdi ve "Daha fazla yaptırımı da kapsayacak şekilde bunlara hızlıca cevap verilmesi gerekir." ifadelerini kullandı. İran'a ve Devrim Muhafızları'na "terörizm sponsorluğu, yasadışı silah transferi, insan hakları ihlalleri ve siber saldırılar" sebebiyle mevcut yaptırımların sürmesi ve gerektiğinde yeni yaptırımların konması gerektiğini savunan Clinton, (kısa bir süre önce Arap Birliği tarafından "terör örgütü" olarak kabul edilen) Hizbullah'ın hem Avrupalı ülkeler hem de uluslararası kamuoyu nezdinde "terörist örgüt" olarak kabul edilmesi gerektiğini kaydetti. Cumhuriyetçi aday adaylarından emlak milyarderi Donald Trump'a da yüklenen Clinton, çok sıcak ve netameli dış politika konularında "Trump gibi bir başkana güvenilemeyeceğini" ifade etti. Trump'ı İsrail ile ilgili konularda "tutarsız" olmakla suçlayan Clinton, "Pazartesi tarafsız, salı İsrail tarafında, çarşamba günü ise kimsenin ne söyleyeceğini bilmediği birine güvenilemez" şeklinde konuştu. Geçtiğimiz şubat ayında "İsrail üzerine tarafsız olmaya çalışıyorum" diyen Trump'ı eleştiren Clinton, "İsrail'in güvenliği müzakere edilemez." dedi. Trump'ın bu akşamki konuşmasında İsrail ve Ortadoğu ile ilgili daha kapsamlı açıklamalarda bulunması bekleniyor. Diğer Demokrat aday adayı Vermont Senatörü Bernie Sanders'ın katılmayacağı AIPAC toplantısına, şu an yarışa devam eden tüm Cumhuriyetçi aday adaylarının katılması bekleniyor. Gün içinde Teksas Senatörü Ted Cruz ve Ohio Valisi John Kasich'in, akşam da Trump'ın konuşma yapması beklenen AIPAC 2016 Politika Konferansı, ABD içinde ve dışındaki Yahudi toplumunun önde gelen isimlerinin en önemli buluşma noktalarından biri olarak görülüyor.
Kuşadası Setur Marina karşısındaki kullanım hakkı belediyeye ait turizm tahsisli arazide inşa edilmesi planlanan Kuşadası Hilton Garden Inn Otel'in projesi tanıtıldı.  Türk yatırım ortağı Naile Göçen Çukurova, 5 katlı ve 200 yataklı olarak projelendirilen otelin Kuşadası'na büyük bir değer katacağına inandığını belirtti. Kuşadası Belediye Başkanı Esat Altungün, Kuşadası'na değer katacak her yatırımı desteklemeye kararlı olduklarını, projenin en geç 3 yıl içinde tamamlanmasını ve otelin açılmasını istediklerini söyledi.
Türk sinemasının Sultan’ı usta oyuncu  , yaşadığı sağlık sorunu nedeniyle geçtiğimiz pazartesi günü Fulya Acıbadem Hastanesi’nde tedavi altına alındı.  teşhisi konan ünlü sanatçı, 5 gündür hastanede müşahede altında tutuluyor. Hürriyet'ten Sinem Vural'ın haberine göre; rahatsızlığı nedeniyle bir süredir yemek yemekte zorlanan sanatçının bu yüzden 2 kilo verdiği öğrenildi. Geçen yıl Cushing sendromu nedeniyle ameliyat masasına yatan Türkan Şoray, o operasyonun ardından da 12 kilo vermişti.  Şoray, fazla kilolarının nedeninin Cushing sendromu olduğunu açıklamıştı. Cushing sendromu, vücutta aşırı miktarda kortizol hormonu üretimi sonucunda ortaya çıkan bir hastalık.
Üç yıl önce evlenen Pelin Karahan ve Bedri Güntay, bugün ikinci kez bebek mutluluğu yaşadı. Ali Demir adında bir oğulları olan çift, Can Eyüp adını verdikleri ikinci bebeklerini kucaklarına aldı. Hem 32 yaşındaki oyuncunun hem de saat 17.00’de Liv Hospital’da dünyaya gelen bebeğin ve sağlık durumunun iyi olduğu açıklandı.
Genelkurmay Başkanlığı’ndan yapılan açıklamaya göre, Orgeneral Akar, beraberinde Kara Kuvvetleri Komutanı Orgeneral Yaşar Güler, Hava Kuvvetleri Komutanı Orgeneral Hasan Küçükakyüz, Deniz Kuvvetleri Komutanı Koramiral Adnan Özbal ile Hatay'daki 2'nci Ordu Taktik Komuta Yeri'nde inceleme ve denetlemelerde bulundu. Orgeneral Akar, bu kapsamda, bölgedeki birlik komutanlarından son gelişmelerle ilgili brifing aldı ve direktiflerini verdi. Denetlemeleri sırasında devam eden Zeytin Dalı Harekatı kapsamında, halkın huzur ve güvenle evlerine dönmeleri için mayın ve el yapımı patlayıcı temizleme faaliyetlerine ağırlık verildiğini dile getiren Orgeneral Akar, "Halkın, başta sağlık hizmeti olmak üzere temel ihtiyaçlarının karşılanması amacıyla yürütülen çalışmalar aralıksız sürdürülüyor." dedi.  Harekat kapsamında gösterdiği kahramanlık ve fedakarlıklardan dolayı personeli kutlayan ve kendilerine gelecek dönem için başarı dileyen Orgeneral Akar, Zeytin Dalı Harekatı ve diğer tüm harekatların başarıyla yürütülmesinde en büyük pay sahibi şehitlere Allah'tan rahmet, çatışmalarda yaralanan gazilere acil şifa, şehit ve gazilerin ailelerine sabır temennisinde bulundu.
Katar, Suudi Arabistan'ın Katif kentindeki silahlı saldırıyı şiddetle kınadığını duyurdu. Dışişleri Bakanlığından yapılan açıklamada, gerekçesi ve nedeni ne olursa olsun Katar'ın, terör ve şiddet karşıtı bir tutum sergilediği vurgulanarak, Katif kentinde dün devriye aracını hedef alan silahlı saldırı kınandı. Saldırıda hayatını kaybeden askerin ailesine ve Suudi Arabistan halkına başsağlığı dilenen açıklamada, yaralı diğer askere de acil şifa temennisinde bulunuldu. Suudi Arabistan'ın Katif kentinde dün, son iki haftada emniyet güçlerini hedef alan beşinci saldırıda bir askerin öldüğü, bir askerin ise yaralandığı bildirilmişti.
Fırat Kalkanı harekâtı 25’inci gününe girerken, Çobanbey’in doğusundan ve Azez kırsalından 2 kolla El Bab’a ulaşmayı hedefleyen muhalifler, El Bab yakınlarındaki köylere girmek için karadan ve havadan operasyon hazırlığını yaptı. Özgür Suriye Ordusu (ÖSO) birlikleri, Türk askerleri ve ABD Özel Kuvvetleri’nin yaptığı toplantı sonucu, operasyonu Türk askerlerinin yönetmesine karar verildi. ABD askerleri de Türk askerinin himayesinde operasyona destek verecek. ABD Özel Kuvvetleri’nden 25 askerin operasyondaki görevi “Uzaktan uçakları yönlendirmek” olarak açıklandı. Operasyon süresince ABD askerlerinin Azez yakınlarındaki Havar bölgesinde beklemesi kararlaştırıldı. Çobanbey’in doğusu ve Havar bölgesinden El Bab’ı kuşatmaya yönelik başlatılan operasyonlarda, ÖSO’dan 2 bin savaşçıyla 100 Türk askeri ve 25 ABD Özel Kuvvetleri askerinin yer alacağı belirtildi. Türk Silahlı Kuvvetleri’nin tank, kara ve hava desteğiyle Suriye’deki IŞİD denetimindeki köyleri ele geçirerek ilerleyen muhalif birliklerin El Bab’a çok yaklaştığı ve her an kuşatmanın başlayabileceği bildirildi. Bu arada Çobanbey yakınındaki Kantara ve Tet Humus köyleri IŞİD’den alındı. Azez kırsalında IŞİD kontrolündeki Kefergan, Baragidah, Cakka ve Tell Hüssein köylerine ise tank, top ve zırhlı birliklerle saldıran muhaliflere savaş uçakları da havadan vurarak destek veriyor. Çok sayıda IŞİD militanının öldürüldüğü, bir IŞİD militanının esir alındığı, 300 kadarının ise Akterin bölgesine kaçtığı belirtildi. Muhalifler ele geçirdikleri bölgelerde mayın temizlemeye devam ediyor.   YUSUF KILIÇ- NURCAN İNAL/GAZETE HABERTÜRK
Arjantin basınındaki habere göre, sabah saatlerinde başkent Buenos Aires'teki Ulusal Kongre yakınında yürüyüşe çıkan La Rioja eyaletinden Radikal Sivil Birlik partisi milletvekili Olivares ile aynı eyaletin Federal Elektrik Taşımacılığı Güven Fonu Koordinatörü Yadon'a bir araçtan ateş açıldı. Saldırıda 58 yaşındaki Yadon hayatını kaybetti, göğsünden yaralanan 61 yaşındaki Olivares ise hastaneye kaldırıldı. Milletvekili Olivares'in durumunun ağır olduğu belirtildi. Acil Tıbbi Bakım Sistemi Başkanı Alberto Crescenti, "Olay saat 07.00 civarında meydana geldi. Bizi ateşli silahla yaralama nedeniyle çağırdılar. Saldırıya uğrayanların ikisi de hastaneye kaldırıldı ancak biri hastanede hayatını kaybetti." açıklamasında bulundu. Saldırının sebebi ve failleri henüz belirlenemezken bölgedeki kamera kayıtları inceleniyor.
Fenerbahçe'nin başarılı sol beki Hasan Ali Kaldırım, Celtic beraberliğinin ardından açıklamalarda bulundu. Avrupa Ligi bizim için kötü başladı ama iyi bitti. Adımızı üst tura yazdırmayı başardık. Bugün kazanarak taraftarımıza hediye vermek isterdik ama olmadı. Onlara verdikleri destek için teşekkür ediyorum. Hedefimiz gruptan çıkmaktı. Bunu başardık. Ligin devre arasına kadar bu tempomuzu sürdürüp yeni yıla iyi girmek istiyoruz. Futbol bu. İkili mücadeleye girip adrenalin yaşayabiliyoruz. Ben 1 saniye geç kaldığım için kırmızı kart gördüm. Hayatımda ilk kez gördüm. Bundan ders çıkarıp yoluma devam edeceğim. Bundan sonra Avrupa'da daha ciddi takımlar var. İnşallah iyi bir takım çıkar karşımıza. Kendimizi görmemiz açısından önemli bu. Çekinmemize gerek yok. Taşlar yerine oturdu.
Başbakanlık Afet ve Acil Durum Yönetimi Başkanlığı (AFAD) saat:18.00 itibariyle, Manisa Soma Maden Ocağı'nda Trafo patlaması sonrası yürütülen arama kurtarma çalışmalara ilişkin basın açıklaması yaptı. Arama kurtarma çalışmalarının kesintisiz devam ettiğini belirten AFAD, "234 araç ve 1.289 personel ile arama kurtarma ve psikososyal destek çalışmaları kesintisiz sürdürülmektedir" dedi. Çevre illerden çalışmalara destek verildiğini belirten AFAD çalışmalara ilişkin şu bilgilere yer verdi: "Manisa Soma'da bulunan bir maden ocağında meydana gelen trafo patlaması ve yangın sonrası işçilerin mahsur kaldığı bilgisi alınmış ve olaya müdahale edilmişti. Çalışmaların daha hızlı ilerleyebilmesi için arama kurtarma personeli sayısı 596'ya; psikososyal destek personeli ve tıbbi personelin toplam sayısı 599'dan 693'e çıkarıldı. Arama kurtarma çalışmaları kapsamında AFAD koordinasyonunda Genelkurmay Başkanlığı'ndan temin edilen askeri uçak ile gönderilen Zonguldak Türkiye Taş Kömürü Kurumu'na bağlı 16 kişilik uzman arama kurtarma ekibi ve 300 kg ekipmanı başta olmak üzere, Manisa, Uşak, İzmir, Balıkesir, Denizli, Afyon ve Sakarya İl AFAD Müdürlüklerimizden, Sağlık Bakanlığı'na bağlı Manisa, İzmir, Uşak ve Balıkesir 112 Acil ve UMKE"den, Zonguldak Taşkömürü Kurumu, Türkiye Kömür İşletmeleri Kurumu TKİ Tavşanlı Kömür İşletmeleri ve Kütahya Çayıralan ve Tunçbilek Kömür İşletmeleri'nden ve çeşitli STK'lardan toplam 596 personelin yanı sıra; Söz konusu çalışmalara destek vermek amacıyla AFAD'tan, Türk Kızılayı’ndan, Genelkurmay Başkanlığı'ndan, Aile ve Sosyal Politikalar Bakanlığı'ndan, İstanbul, Balıkesir, Denizli, İzmir, Manisa, Uşak ve Kütahya Belediyelerinden ve Ankara ile İstanbul Adli Tıp Kurumları ile Diyanet İşleri Başkanlığı'ndan 693 personel olay yerine gönderilmiştir." AFAD, 234 araç ve 1.289 personel ile arama kurtarma ve psikososyal destek çalışmalarının kesintisiz sürdürüldüğünü belirterek, "Söz konusu çalışmalara katılan 52 kara ambulansı ile birlikte ambulans helikopteri, uçak, mobil koordinasyon tırı vb. arama kurtarma araçları ile birlikte toplamda 234 araç ve 1.289 personel ile arama kurtarma ve psikososyal destek çalışmaları kesintisiz sürdürülmektedir. Öte yandan bölgedeki çalışmalara lojistik destek sağlamak amacıyla Sakarya Valiliği'nden 2 duş-wc ve yatakhane tırı, Afyon ve İzmir İl AFAD Müdürlüklerimizden 3 adet genel maksat çadırı, 1 adet 21 yataklı kamyon ve 6 kişilik mobil tuvalet, Türk Kızılay’ı 17 genel maksat çadırı, 400 battaniye, 4 jeneratör, 2 kompresör, 1 aydınlatma seti, 1 mobil mutfak, 250 çizme ve yelek, 2.750 kumanya ve 44.870 adet gıda malzemesi bölgeye ulaştırılmıştır. Et ve Balık Kurumu ve çeşitli özel firmalar da çalışmalara 5 soğuk hava tırı ile destek vermektedir. Ayrıca ülkemizde faaliyet gösteren GSM operatörleri sahada kesintisiz iletişim sağlanması amacıyla ekipleriyle birlikte 16 mobil baz istasyonu kurmuştur. Gelişmeler Başbakanlık AFAD tarafından 7/24 takip edilmektedir" bilgisine yer verildi.
Guatemala basınında çıkan habere göre,  'dan  'ye gitmek üzere yola çıkan göçmen konvoyu içindeki 4 Guatemalalının  -ABD sınırındaki Rio Grande nehrinin kenarında ölü bulunduğu belirtildi.  Guatemala Dışişleri Bakanlığından yapılan açıklamada da Meksika-ABD sınırını geçmek isteyen 1'i kadın, 3 çocuğun yüksek sıcaklık ve susuzluk dolayısıyla öldüğü bilgisi paylaşıldı. Açıklamada, kurbanların kimliklerinin henüz tespit edilemediği bildirildi.  Orta Amerika ülkeleri Guatemala, Honduras ve El Salvador'dan ''şiddet ve yoksulluk'' gibi nedenlerle yola çıkan göçmenler, Meksika'dan geçerek ABD'ye göç etmeye çalışıyor.
Kilimli ilçesine bağlı Gelik beldesi Ayiçi Mahallesi'nde faaliyet gösteren bir maden ocağında patlama meydana geldi. Yaşanan olayda Hasan Ay ve Salim Kalkan isimli 2 işçi hayatını kaybetti. Ocaktan çıkartılan işçilerin cenazeleri ambulanslarla Atatürk Devlet Hastanesi Morgu'na kaldırıldı. Olayla ilgili başlatılan soruşturma sürüyor.
Bir arkadaşından ödünç aldığı silahla Instagram’da canlı yayın yapan Malachi Hemphil, yanlışlıkla kendini vurdu.  Ülke basınına konuşan anne Shaniqua Stephens, silah sesini duyup oğlunun odasına çıktığında Malachi'nin yerde hareketsiz bir vaziyette yatar halde buldu.  Olay yerine gelen sağlık ekiplerinin bölgedeki en yakın hastaneye kaldırdıkları Malachi, tüm müdehalelere rağmen hayatını kaybetti.  13 yaşındaki çocuğun hayatına mal olan canlı yayını arkadaşları da takip ediyordu.  Hastanenin önünde 40 ila 50 arasında çocuğun beklediğini ifade eden Shaniqua Stephens, bu çocukların canlı yayını izleyenler olduğunu tahmin ettiğini sözlerine ekledi.  Silahın kime ait olduğu konusunda soruşturmaya devam eden güvenlik güçleri talihsiz gencin hayatına mal olan tabancayı bir arkadaşından aldığı olasılığı üzerinde duruyor.
Pakistan'ın Svat Vadisi’nde, ordu ile Taliban arasındaki çatışmalar sürüyor. Son saldırılarda, 50 Taliban militanı daha öldürüldü. Bölgedeki insanlık krizi ise her geçen gün büyüyor.  Birleşmiş Milletler yetkililerine göre, Svat Vadisi’nde, dünyanın en büyük iç göçlerinden biri yaşanıyor.  On binlerce kişi çatışmalar nedeniyle bölgeyi boşalttı. Birçok sivil ise çatışmaların olduğu kentlerde mahsur kaldı.  Pakistan Hükümeti, halkın ordu ile Taliban militanları arasındaki yoğun çatışmalardan kaçmasına imkan kılmak için Svat Vadisi'nde sokağa çıkma yasağını 7 saat için kaldırdığı  Açıklamada, halktan bu süreyi bölgeden kaçmak için kullanmalar istendi.  Hükümet ayrıca, Kuzey Batı Sınır Bölgesi'nin başkenti Peşaver'de mülteci kamplarının kurulacağını bildirdi.  Birleşmiş Milletler mültecilere yardım örgütü, 200 bin olarak açıklanan mülteci sayısına, çatışmalar nedeniyle yer değiştirmeye hazırlanan 300 bin kişinin daha ekleneceğini tahmin ediyor.  Pakistan Başbakanı Yusuf Rıza Gilani, çatışmalarda yerlerinden olanlara maddi destek sağlanması için harekete geçti. Yetkililer tüm dünyaya yardım çağrısı yapıyor.  Pakistan Enformasyon Bakanı Mian Iftikhar şu çağrıda bulundu: "Uluslararası kamuoyundan gazetelerde ve dijital ortamda yardım sözleri vermelerini değil, bize yardım etmek için somut adımlar atmalarını istiyorum. Bunu insani bir kriz olarak değerlendirmek lazım."  Pakistan Hükümeti kısa süre önce Taliban militanlarıyla bölgede şiddeti sona erdirmesi umulan bir anlaşmaya varmıştı. Ancak taliban Svat Vadisi'nde şeriat yasaları tamamen uygulanana dek silah bırakmayacağını söylüyor
Kuruluşun internet sitesinden yapılan açıklamada, Türkiye'nin "BBB-" seviyesindeki kredi notunun korunduğu ancak not görünümünün 15 Temmuz'da yaşanan darbe girişimi ve sonrasında yaşananlar nedeniyle "negatif"e çekildiği bildirildi. Fetullahçı Terör Örgütü'nün (FETÖ) "başarısız darbe girişiminin Türkiye'nin siyasi istikrarına yönelik risklerin yükseldiğini tasdik ettiği" ileri sürülen açıklamada, şu ifadelere yer verildi: "Siyasal belirsizlik ekonomik politikalar için risk teşkil ediyor ve ekonomik performansı etkilemesi bekleniyor. Büyümenin düşen yatırımlar nedeniyle zayıflaması beklenirken, Fitch'in beklentisi yıla güçlü başlanması sayesinde yüzde 3,4. Bu büyüme oranı aynı gruptaki diğer ülkelere kıyasla daha yüksek." Derecelendirme kuruluşu, Türkiye'nin mali pozisyonunun ise FETÖ'nün başarısız darbe girişimi nedeniyle zayıflamayacağını vurguladı. Fitch, FETÖ'nün kanlı darbe girişiminin ardından 18 Temmuz'da yaptığı açıklamada, Türkiye'nin kredi notunun darbe girişimi sonrası ekonomik ve siyasi gelişmelere bağlı olacağını belirtmişti. Kuruluş, ayrıca 22 Temmuz'da Türkiye'nin de aralarında bulunduğu 23 ülkenin yerel para birimi cinsinden uzun vadeli kredi notlarında metodoloji değişikliğine gitmişti. Fitch Ratings'in metodoloji değişikliği sonrasında Türkiye'nin yerel para birimi cinsinden uzun vadeli kredi notunu "BBB"den "BBB-"ye revize edilirken, not görünümü "durağan" olarak bırakılmıştı.
Almanya İçişleri Bakanlığı'ndan yapılan yazılı açıklamada iltica talebinde bulunanların 3 bin 657'sinin Suriyeli olduğu belirtildi.  İltica talebinde bulunanların bin 632'si Irak, bin 94'ünün Eritre vatandaşı olduğu kaydedildi. Nisan ayında sayıları 360 olan Türk ilticacıların sayısının ise mayısta 498'e yükseldiği belirtildi.  Yılın ilk beş ayında toplam 77 bin 148 kişi, Almanya'dan iltica talebinde bulundu. 18 bin 879 ile Suriyeliler, iltica talep edenlerin başında geliyor.  Aynı dönemde Türkiye'den gelen ilticacıların sayısı 2 bin 401 oldu.
'den içerisinde çok sayıda araç ve yolcu ile hareket eden feribot, Eceabat İskelesi'ne yanaşmaya çalıştığı sırada yangın çıktı. Yangın ekiplerin müdehalesiyle söndürüldü. Alınan bilgiye göre, Çanakkale'den Eceabat'a sefer yapan "Karahasan 2" isimli feribotun makine dairesinde henüz belirlenemeyen nedenle yangın çıktı. Gemi mürettebatının durumu fark etmesi üzerine personel yangını söndürmek için çalışma başlattı, durum Çanakkale Boğazı Gemi Trafik Hizmetleri Müdürlüğüne telsizle bildirildi. Feribotun bulunduğu bölgeye Kıyı Emniyeti Genel Müdürlüğüne ait römorkörler sevk edildi. İtfaiye ekiplerince müdahale edilen yangın söndürüldü. Yolcular, tekne ve güvenlik ekiplerinin botlarıyla karaya çıkarıldı. Bu arada feribotun iskeleye yanaştırılmasının ardından araçların boşaltılacağı öğrenildi. Öte yandan, Kıyı Emniyeti Genel Müdürlüğüne ait "Kurtarma 4", "Kurtarma 9" ve "Türkeli" isimli römorkörler, feribotun bulunduğu bölgede güvenlik gerekçesiyle bekletiliyor. Çanakkale Boğazı ile adalar hattındaki deniz ulaşımını sağlayan GESTAŞ AŞ'den yapılan açıklamada, olayda herhangi bir yaralanma ve can kaybı yaşanmadığı belirtildi. Feribotta 93 yolcu ve 26 aracın bulunduğu belirtilen açıklamada, şu ifadelere yer verildi: "18.07.2019 tarihinde 93 yolcu, 26 araç ile Çanakkale'den Eceabat'a saat 17.00 seferini gerçekleştiren 'Karahasan 2' adlı gemi, makine dairesinde henüz belirlenemeyen nedenden dolayı çıkan arıza yüzünden seferini tamamlayamamıştır. Eceabat İskelesi'ne yanaşacağı esnada arıza yapan gemideki yolcuların tahliyesi, Sahil Güvenlik Kıyı Emniyet botu yardımıyla yapılmıştır. Yine Kıyı Emniyet Kurtarma Botu yardımıyla da araçların tahliyesine kısa sürede başlanacaktır. Yaşanan olayda herhangi bir yaralanma yaşanmamıştır. Tüm yolcularımızın sağlık durumu iyidir. Kamuoyuna saygıyla duyurulur."
Türk Destanı 'Dede Korkut', yapılan girişimler sonucu, geçen yıl, UNESCO Dünya Somut Olmayan Kültür Mirası Temsili Listesi'ne oy birliğiyle kabul edildi. Türk dünyasının yüzlerce yıllık kültürel kimliğinin taşıyıcısı ve ortak mirası olan 'Dede Korkut' destanı, masal ve müzik geleneği ülke genelinde yaşatılıyor. Türk Destanı 'Dede Korkut'un, UNESCO Dünya Somut Olmayan Kültür Mirası Temsili Listesi'ne oy birliğiyle kabul edilmesi, Dede Korkut'un türbesinin bulunduğu Bayburt'un Masat köyünün yanı sıra kentte de sevinçle karşılandı. Dede Korkut'un, UNESCO Dünya Somut Olmayan Kültür Mirası Temsili Listesi'ne oy birliğiyle kabul edilmesinin ardından bu yıl 25'incisi düzenlenen Uluslararası Bayburt Dede Korkut Kültür ve Sanat Şölenleri hazırlıklarında da sona gelindi. Yarın başlayacak etkinliklerin uzun bir aranın ardından 4 günden 7 güne çıkarıldığı belirtildi. Kentte Masat köyünde yer alan Dede Korkut türbesinin ziyaret edilmesiyle start alacak olan şölenler, Aydıntepe Yaylası'ndaki konser ve halk oyunları gösterileriyle sona erecek. Havai fişek gösterilerinin de yer alacağı şölenlerde, Bayburt Halk Oyunları ekiplerinin yanı sıra ülkenin değişik yörelerinden ve yurt dışından gelen halk oyunları ekipleri de gösterilerini sergileyecek. Bayburt Belediye Başkanı Hükmü Pekmezci, mutlu ve heyecanlı olduklarını belirterek, "Şölenlerimizin 25'inci yılını kutluyoruz. Uluslararası boyuttaki bu çalışmalar 25 yıldan beri her geçen gün artan bir şevkle yarınlara taşıyacak bir konumdayız. Bayburt Dede Korkut hikayelerinin geçtiği alanlardan biri. Dede Korkut, Türk dünyasının ortak mirasıdır. Dede Korkut bizim için çok önemlidir. Yaptığımız çalışmalarla Dede Korkut, somut olmayan kültürel varlıklara dahil edildi. Biz çok mutluyuz ve şölenler için herkes gibi heyecanlıyız" dedi. Tarihçi Yazar Gültekin Yılmaz da, Dede Korkut'un, UNESCO Dünya Somut Olmayan Kültür Mirası Temsili Listesi'ne oy birliğiyle kabul edilmesinin kente ve ülke adına son derece önemli olduğunu kaydederek, "UNESCO somut olmayan kültür mirası değerleri içerisine Dede Korkut'un alınması Bayburt'umuz ve Türkiye için çok önemli olduğunu düşünüyorum. Türkler dünyada en kalabalık 3'üncü millet. Çin ve Hintlilerden sonra 300 milyona ulaşan bir nüfusa sahibiz. Bayburt'un UNESCO'nun bu kararıyla artık bütün Türklerin cazibe merkezi olmaya aday olduğunu düşünüyorum" diye konuştu. Kent sakinlerinden Yılmaz Gökhan, şölenler için heyecanlı olduklarını dile getirerek, "UNESCO tarafından Dede Korkut'un kültürel miras olarak kabul edilmesi bizleri çok mutlu etmişti. Alınan kararın ardından şölenlerin başlamasını heyecanla bekliyoruz" deyip, herkesi Bayburt'a davet etti. Dede Korkut (Korkut Ata), Oğuz Türklerinin eski destanlarında yüceltip kutsallaştırılmış; bozkır hayatının geleneklerini ve törelerini çok iyi bilen, kabile teşkilatını koruyan yarı- efsanevi bir bilgedir ve Türkler'in en eski destanı olan Dede Korkut Kitabı'ndaki hikayelerin anlatıcı ozandır. Adı, tarihi kaynaklarda ve çeşitli Oğuz rivayetlerinde kimi zaman sadece 'Korkut', kimi zaman 'Korkut Ata' olarak geçer; Batı Türkçesinde 'Dede Korkut' olarak da anılır. Sirderya havzasında tespit edilmiş halk anlatıları onu bir baksı (Şaman) olarak tanıtırken yazılı kaynaklarda hükümdarlara vezirlik, müşavirlik yapmış bir Müslüman Türk velisi olarak tanıtılmıştır. Oğuzların İslam'ı kabul edişlerinden önceki dönemlerin bir kahini (kam, baksı) olduğu, İslamlaşma sürecinde kültürel değişime paralel olarak bir evliya kimliğine büründüğü kabul edilir.
Press-Enterprise gazetesinin haberine göre, Riverside Yüksek Mahkemesi hakimi, 64 yaşındaki Jack Ziniuk'un yargılanmasına yönelik yeterli kanıt bulunduğuna karar verdi.  Savcılar, Ziniuk'un atını, başına bir çekiçle vurarak öldürdüğünü ve sonra parçalara ayırdığını iddia ediyor.  Masum olduğunu ileri süren Ziniuk ise, Grizzle adını verdiği atını çok sevdiğini ve atının zaten ölmüş olduğunu savunuyor.  Ziniuk'un, suçlu bulunması halinde 3 yıl ve 8 ay hapis cezasına çarptırılması bekleniyor.
Bahçelievler'de bir alışveriş merkezinde hareketlilik yaşanıyor. Boşaltılan alışveriş merkezine çok sayıda polis ekibi sevkedildi. Özel Harekat polisi destekli operasyonda 8 kişinin gözaltına alındığı öğrenildi. Emniyet yetkilileri, operasyonun terör bağlantılı olmadığını ifade etti. Şüphelilerin bir süredir polisin takibinde olduğu kaydedildi.  Görgü tanıkları, "Biz spor yapıyorduk, polisler silahlarıyla yukarı çıktı. Anlayamadık ne olduğunu. Panik yaptık. İçeride şüpheli 2-3 kişi var, onları arıyorlarmış. İçeride bizi 1 saat kadar beklettiler, şimdi yeni çıkardılar" dedi. Edinilen bilgiye göre hareketliliğin nedeni ortaya çıktı. Operasyonun Şirinler çetesine yönelik olduğu kaydedildi. Operasyonda Şirinler çetesine mensup Mehmet Sabri Şirin'nin de aralarında olduğu 8 kişiyi alışveriş merkezinde gözaltına alındı. Çete üyelerinin üst aramalarında silahlar ele geçirilirken güvenlik güçlerince AVM'nin otoparkında bulunan şüphelilere ait otomobillerdeki aramalar devam ediyor.
Akhisar Belediye maçını kazanarak ligde kalma umutlarını sürdürmek isteyen  , son dakikada kaleci  'un beraberlik golü ile hüsran yaşadı. Maç sonu büyük tartışma yaşanırken, tribünlerin bir kısmının tepki bir kısmının destek gösterdiği  , yanlarına giderek, "Hakkınızı helal edin" demişti. Dün akşam maçın ardından olağanüstü toplanan yönetim kurulu kongre kararı aldı. Sivasspor'un resmi sitesinden yapılan açıklamada, yönetim kurulu toplantısında oy birliği ile genel kurul yapılmasının kararlaştırıldığı duyuruldu. Olağanüstü genel kurul 22 Mayıs'ta yapılacak. Çoğunluk sağlanamadığı takdirde ise 29 Mayıs'ta gerçekleştirilecek. Öte yandan dün maç sonunda taraftarlara veda niteliğinde sözler söyleyen Başkan Mecnun Otyakmaz'ın devam edip etmeyeceği de netlik kazanmadı. Başkan Otyakmaz, "Yönetim kurulu olarak karar aldık ve ben başkanlığı bırakıyorum. Bundan sonra gelen yönetime destek olmak adına eğer istenirse 14'üncü yönetici olurum. Ama son maçta yaşadıklarımızdan sonra, tribünlerdeki tezahüratlardan sonra tekrar başkanlık yapmayı düşünmüyorum" dedi. Ligin henüz bitmediğini, son maça kadar zorlayacaklarını da söyleyen Otyakmaz, "Umut ederim ki ligde kalmayı başarırız ve öyle bırakırız. Kalan maçları kazanıp ligde kalsak bile başkanlığı bırakacağım. Olursa böyle bir sonuç daha iyi olur. Kararım bu yönde" diye konuştu. Camianın büyük bölümünün ise Otyakmaz'ın başkanlığı yine sürdürmesi konusunda baskı yaptığı öğrenildi. Otyakmaz'ın kesin karanını önümüzdeki günlerde vermesi bekleniyor
Türkiye Cumhuriyet Merkez Bankası, 65 katılımcıyla gerçekleştirdiği 2019 yılı Mayıs ayı Beklenti Anketi'ni yayımladı. Merkez Bankası Beklenti Anketi'ne göre, yıl sonu TÜFE beklentisi yüzde 16.23'ten yüzde 16.68'e, yıl sonu dolar kuru beklentisi ise 6,2030'dan 6.431'e yükseldi. 2019 yılı Mayıs ayı için tüketici enflasyonu (TÜFE) beklentisi bir önceki anket döneminde yüzde 1,12 iken, bu anket döneminde yüzde 1,48 oldu. Yıl sonu TÜFE beklentisi bir önceki anket döneminde yüzde 16,23'ten yüzde 16,68'e yükselirken, 12 ay sonrası TÜFE beklentisi yüzde 15,38'ten, bu anket döneminde yüzde 15,48'e çıktı. 24 ay sonrası TÜFE beklentisi ise aynı anket dönemlerinde sırasıyla yüzde 12,06 ve yüzde 12,34 olarak gerçekleşti. 2019 yıl sonu dolar kuru beklentisi bir önceki anket dönemindeki 6,20 TL seviyesinden bu anket döneminde 6,43 TL'ye yükselirken, 12 ay sonrası döviz kuru beklentisi ise aynı anket dönemlerinde sırasıyla 6,43 TL ve 6,68 TL olarak gerçekleşti. Ay sonu gecelik faiz oranı beklentisi bir önceki anket döneminde yüzde 23,92 iken, bu anket döneminde yüzde 25,39'e yükseldi. TCMB Ağırlıklı Ortalama Fonlama Maliyeti cari ay beklentisi ise bir önceki anket dönemindeki yüzde 24,00 seviyesinden yüzde 25,36'ya çıktı. Ankete katılanlar 2019 yılı beklentilerini yüzde 0.6'dan yüzde 0.3'e çekti. 2020 beklentisi ise yüzde 2.9'dan 2.8'e düştü
2016-2017 sezonu Spor Toto Basketbol Ligi, yarın ve 9 Ekim Pazar günü oynanacak maçlarla başlayacak. Ligin ilk yarısı 23 Ocak Pazartesi sona erecekken, ikinci yarı 28 Ocak Cumartesi başlayacak. Normal sezon 15 Mayıs Pazartesi oynanacak karşılaşmalarla bitecek ve ligde ilk 8 sırayı alan takımlar play-off'ta mücadele edecek.   Spor Toto Basketbol Ligi 2015-2016 sezonunda finalde Anadolu Efes’i 4-2’lik seri ile geçen Fenerbahçe şampiyon oldu. Sarı-lacivertliler şampiyonluk ile kupayı müzesine 7. kez götürürken, son 10 yılda 6. şampiyonluğunu kazandı. Finalin ‘En Değerli Oyuncusu’ (MVP) ise Fenerbahçe'nin İtalyan oyuncusu Luigi Datome seçildi.   Geçtiğimiz sezon Torku Konyaspor ve Türk Telekom, bir alt lige düştü. Basketbol 1. Ligi’nden Spor Toto Basketbol Ligi’ne yükselen ekipler ise Tofaş ve Best Balıkesir oldu. 2014-2015 sezonunda ligden düşen Tofaş, bir senenin ardından tekrar üst lige yükseldi. Bursa ekibinin 1999 ve 2000 yıllarında lig şampiyonluğu da bulunuyor. Best Balıkesir ise ligde ilk defa mücadele edecek. Balıkesir ekibi Spor Toto Basketbol Ligi’nin 57. farklı ekibi oldu.   1966-1967 sezonu ile başlayan ligde ilk şampiyon Altınordu oldu. Basketbol Ligi’nde en çok şampiyonluk yaşayan ekip ise 13 şampiyonluk ile Anadolu Efes. Efes, 2009 finalinde Fenerbahçe’yi mağlup ettiği sezondan beri şampiyon olamıyor. Spor Toto Basketbol Ligi’nde bugüne kadar şampiyon olan takımlar şöyle: Anadolu Efes: 13 (1979, 1983, 1984, 1992, 1993, 1994, 1996, 1997, 2002, 2003, 2004, 2005, 2009)  Eczacıbaşı: 8 (1976, 1977, 1978, 1980, 1981, 1982, 1988, 1989)  Fenerbahçe: 7 (1991, 2007, 2008, 2010, 2011, 2014, 2016)  Galatasaray: 5 (1969, 1985, 1986, 1990, 2013)  İstanbul Teknik Üniversitesi: 5 (1968, 1970, 1971, 1972, 1973)  Ülkerspor: 4 (1995, 1998, 2001, 2006)  Beşiktaş: 2 (1975, 2012)  Tofaş: 2 (1999, 2000)  Pınar Karşıyaka: 2 (1987, 2015)  Altınordu SK: 1 (1967)  Muhafızgücü: 1 (1974)     15.00 Demir İnşaat Büyükçekmece - Trabzonspor Medical Park  16.00 Rönesans TED Ankara Kolejliler - Beşiktaş Sompo Japan  18.00 Pınar Karşıyaka - Banvit  18.00 Yeşilgiresun Belediyespor - Gaziantep Basketbol  19.00 Darüşşafaka Doğuş - Tofaş   15.00 Muratbey Uşak Sportif - Fenerbahçe  17.00 Galatasaray Odeabank - Best Balıkesir  19.00 İstanbul Büyükşehir Belediyespor - Anadolu Efes
Cumhuriyet Gazetesi'nin eski yazarları ve yöneticilerinin yargılandığı davanın İstinaf Mahkemesi’nde onaylanması üzerine Cumhuriyet Gazetesi davası avukatları ile davanın sanıkları arasında yer alan gazeteci ve HDP Milletvekili Ahmet Şık’ın aralarında bulunduğu bir grup Çağlayan’daki İstanbul Adalet Sarayı önünde toplandı. Açıklamaya CHP Milletvekili Sera Kadıgil, eski milletvekili Barış Yarkadaş, Basın-İş Sendikası Başkanı Faruk Eren ve çok sayıda avukat da katıldı.    Grup adına basın açıklamasını okuyan davanın avukatlarından Tora Pekin, şu ifadeleri kullandı: Bu davada verilecek karar, Türkiye'de zaten olmayan basın özgürlüğünün kağıt üzerinde dahi sonu anlamındadır. Bu karara göre bundan böyle her yayın, içeriği tümüyle belirsiz, yasa niteliği olmayan, örgüte yardım suçlamasıyla topyekün suçlayabilir ve mahkum edebilirsiniz. Bunu yaparken de gazetenin yazarı, çizeri, muhabiri, editörü, çalışanı, avukatı fark etmeyecektir. Bundan böyle medya kuruluşlarının yayın çizgileri olduğu gibi savcıların dünya görüşüne emanet edilmiştir. Cumhuriyet davasından ve bugün süren sayısız davadan o dünya görüşünün ne olduğunu biliyoruz. Eğer hükümete karşıysanız, yasaya da karşısınız demektir. Karşılığı da hapistir.” 8 sanık için yeniden cezaevi yolu göründüğünü belirten Pekin, "2 yıla kadar ceza alanlar, eğer cezalarını ilk kez istinaf mahkemesi verdiyse, temyize gidebilir. 5 yıldan çok ceza alanlar da temyize gidebilir. Beraat eden arkadaşlarımız da temyize gidebilir. Bir tek kim gidemez? 5 yılın altında ceza alanlar, yani bu dosyadaki 8 arkadaşımız gidemez. Korudukları sistem bu. Biz bu sisteme karşıyız"  diye konuştu.
Ermenek'teki kömür ocağında, 28 Ekim 2014'te meydana gelen maden kazasında hayatını kaybeden 18 işçiden Tezcan Gökçe'nin 76 yaşındaki annesi Ayşe Gökçe, oğlunun yokluğuna alışmaya çalışıyor. Kazanın meydana geldiği günlerde, işçileri arama çalışmaları sürdüğü esnada, "Oğlum yüzme de bilmezdi, suyun içinde ne yaptı?" sözleri ve cenaze törenindeki ağıtları ile herkesi gözyaşlarına boğan Ayşe nine, oğlu Tezcan için hala ağlıyor. Gökçe, hissettiği çaresizlik nedeniyle elinden ağlamaktan başka hiçbir şeyin gelmediğini söyledi. Ayşe Gökçe, evinin penceresinden "sanki oğlu gelecekmiş gibi" sürekli yola baktığını dile getirerek, "Oğlum yaşasaydı bana her gün Anneler Günü'ydü. Yavrum hiç rüyama girmedi. Rüyama girse sevineceğim, öpeceğim, kucaklayacağım" dedi. 65 yaşındaki Saadet Haznedar ise madendeki kazada oğulları Kerim (30) ve Ali Haznedar'ı (34) kaybetmenin acısını ilk günkü gibi yaşıyor. Haznedar, geçen yıl ki Anneler Günü'ne kadar oğullarının kendisini mutlaka çeşitli hediyelerle ziyaret ettiğini, bu Anneler Günü'nde ilk kez bu duygu yaşayamayacak olmanın derin üzüntüsünü duyduğunu söyledi. Hayatları yoklukla, zorluklarla geçse de bugüne kadar kimseye muhtaç olmadan yaşadıklarını anlatan Saadet Haznedar, şöyle devam etti: "Bir örtünün altında 6 çocuk yatırdım. Keşke böyle olmasaydı, çadırın altında yaşasaydık da evlatlarım yanımda olsaydı. Anneler Günü ve bayramlar gelmesin istiyorum. Bir ana, iki kuzusunu bir günde kaybederse nasıl olur? Pencereden, işçilerin madene gittiğini gördüğümde, gözüm evlatlarımı arıyor. Evlat acısı çok zormuş. 10 çocuğum vardı. Ancak, insanın 10 da 20 de evladı olsa hepsinin yeri ayrı. Oğullarımın mezarına gittiğimde, 'sizi göresim geldi' diyerek ağlıyorum. Devlet yetkililerine teşekkür ediyorum. Onlar olmasa oğullarımın bir mezarı bile olmayacaktı. Tek isteğim onların 'şehit' sayılması." Haznedar, oğullarının kabrini ziyareti esnasında da "Anneler Günü'nde siz benim yanıma gelirdiniz, bugün ben sizin yanınıza geldim çift kuzum" diyerek ağıt yaktı.
Piyasaların tatilde olduğu günlerde dolar hareketlendi. ABD Merkez Bankası'nın (Fed) bu ay faiz artırımına gidebileceği ihtimalinin tekrar gündeme gelmesiyle gelişmekte olan para birimleri dolar karşısında erirken,  /TL de dün 3 sınırına dayandı. ABD Merkez Bankası (Fed) Yönetim Kurulu Üyesi Lael Brainard'ın, bankanın faiz artırımı konusundaki tedbirli yaklaşımını sürdürmesi gerektiğini ifade etmesi dolar üzerinde bir miktar etkili oldu. Brainard, Chicago Küresel İlişkiler Konseyi'nde yaptığı konuşmada, Fed'in aşağı yönlü riskler nedeniyle faiz artışında acele etmemesini destekleyen mesajlar verdi. New York borsasında endeksler, Brainard'ın faiz artışı için daha fazla beklemekten yana olduğunu gösteren mesajlarıyla kazançlarını artırdı. Öte yandan, dolar diğer para birimleri karşısında değer kaybederken, konuşma öncesinde 1,1267 seviyesindeki euro/dolar paritesi 1,1246'ya geriledi, dolar/TL paritesi ise 2,9800'den 2,9647'ye indi. İç piyasa bayram tatili nedeniyle kapalı olduğu için kur bugün uluslararası piyasalarda saat 17.14'te 2,9857 seviyesine kadar yükseldi. Ardından ilerleyen saatlerde 2,97'nin üzerinde işlem görmeye devam etti.
2016 Cuma… FETÖ’cü darbe girişimini milletin yenilgiye uğrattığı o gece, sabah ve sonraki uzun saatlerde gazetedeydim. Hemen her gün geç saatlere kadar çalıştığımız için, aslında bunun sıra dışı bir tarafı yoktu. Gazeteyi şehir baskısına hazırlarken, demokrasi zaferinin ardından 15 Temmuz Şehitler Köprüsü adı verilen Boğaziçi Köprüsü’nde iki askeri kamyon ve ellerinde silahlarla bazı askerlerin fotoğrafları ulaşmaya başladı. Bir darbe girişimi olduğuna dair haberler geliyor, ama hiç kimse duyduklarına inanamıyordu. Ardından sivil araçların arasında tanklar görmeye başladık. İstanbul’un akşam trafiğine takılmış gibiydiler ya da gözlerimle gördüklerime inanmamak için zihnim böyle basit, hatta iyimser bahaneler üretiyordu. Son 50 yılda Türkiye darbeler, darbe girişimleri yaşadı ama böyle korkunç bir şey için Türkiye artık çok büyük bir ülke haline gelmişti. Sonra o tanklar, içlerinde çoluk çocuk kim olduğuna bakmadan otomobilleri ezerek ilerlemeye başladı. Korktum, hem de çok korktum. Kendim için değil, kendimi düşünecek halde değildim; çocuklarım için, arkadaşlarımın çocukları için, Türkiye’nin çocukları için korkuyordum. Nasıl atlatacak, onlara nasıl anlatacaktık? Bugün o acımasız, fütursuz darbe girişiminin ikinci yıldönümü… Nasıl geçti o kadar gün şimdi aklım almıyor. Ve o geceyi anlatmak hâlâ yaşamak kadar zor. 15 Temmuz’u 16’ya bağlayan gece Türkiye’nin ne tür bir tehlike, ihanet ve facia ile karşı karşıya kaldığını yıllar geçtikçe daha iyi anlıyoruz. Milletçe çok şey öğrendik. Bu darbeye girişenlerin bu ülkeye yaptığı kötülüğü, en korkunç düşmanlarımız bile yapmamıştır. Ve kötüler, arkalarından kovalayan olmasa bile kaçar… O akşam geç saatlere doğru gazetede, çevremdeki arkadaşlarıma baktım. Bir cuma akşamıydı ve hafta sonu öncesi iş daha yoğun olduğu için zaten kalabalıktık. Bizim yazı işlerinde, gazetenin eklerinde gazeteci gibi davranmak, olan biteni anlamanın da önüne geçmişti. Herkes hızla işe koyulmuştu ve gazeteciler için bir darbe girişimine karşı demokrasinin, Cumhuriyet’in, seçilmiş Cumhurbaşkanı’nın, Başbakan ve hükümetin, milli iradenin, hukukun üstünlüğünün yanında olmak, bir refleksti. Bu konuda yıllardır bir an bile tereddüt olmamasında, Ciner Grubu’nun sahibi Turgay Ciner ve Ciner Medya Grubu Yönetim Kurulu Başkanı Kenan Tekdağ’ın büyük payı vardı.  , o akşamın şartlarında, yer yer sokaklarda yükselen silah sesleri arasında Okmeydanı’ndan   binasına kadar yürümüştü. Darbecilerin bizim binamıza da ulaşması ihtimaline karşı gazetenin matbaaya gönderilebilmesi, televizyonda yayının kesilmemesi için Tekdağ ve kurumumuzdaki yayın yönetmenleriyle gerekli önlemleri konuştuk. Kuşkusuz birinci sayfamızda da sadece Cumhurbaşkanı, Başbakan ve diğer siyasilerin darbeye karşı sözleri olacaktı. Mesai saati bitiminde evlerine giden arkadaşlarımızın tamamı da ağırlaşan şartlara, yükselen otomatik silah seslerine rağmen bir yolunu bulup geri geldiler, aramıza katıldılar. Her gelen inanılmaz şeyler anlatıyordu. “Aksaray’dan yürüyerek gelirken Tarlabaşı’nda iki ateş arasında kaldım” diyordu biri. Bir başkası Mecidiyeköy tarafından geldiğini, Harbiye’de TRT Radyosu’nun önünde çatışma olduğunu söylüyordu. Binanın çevresinde inmek için yer arayan bir askeri helikopteri, binayı defalarca sarsan birkaç F16 izledi. Habertürk TV tanklara karşı yollara dökülen insanları gösteriyor, dönemin Başbakanı Binali Yıldırım’ın “Asker içerisinde bir yapılanmanın kalkışma girişiminde bulunduğu ve buna izin verilmeyeceği” açıklaması dönüyordu: “Demokrasiden taviz yok.” 1. Ordu Komutanı Org. Ümit Dündar, bizim televizyona bağlanıp “darbe girişiminin TSK tarafından desteklenmediğini, kalkışmayı bastırmak için gerekenin yapıldığını” söylüyordu. Derken Cumhurbaşkanı Recep Tayyip Erdoğan’ın millete telefonla çağrısı geldi: “Ne yazık ki Silahlı Kuvvetlerimizin içindeki bir azınlığın, paralel yapılanmanın kalkışma hareketidir. Milletimizi meydanlara davet ediyorum. Bu milletin tankı, topu, uçağıyla milletin üzerine gelmenin bedelini çok ağır ödeyecekler.” Ekranımızda darbeye karşı Cumhurbaşkanı’nın açıklamaları dönerken birinci sayfamızdaki manşet de ikinci manşet de hazırdı: “Halkın gücünün üstünde güç yoktur… Demokrasiden taviz yok.” Olabildiğince detay bulup bir an önce gazeteyi baskıya göndermeye çalışıyorduk. F16’lar binamızı sarsarak üzerimizden geçmeye devam ediyordu. Her ses patlamasında camlar üzerimize dökülecek gibi oluyor, başımızı masaların altına sokmaya çalışıyorduk. Işıkları kapattık. Perdeleri indirdik. Cumhurbaşkanlığı Külliyesi yakınlarındaki Ankara büromuzda hasar vardı. Ankara genelinde durum daha da korkutucuydu. Biz genç bir ekibiz. 12 Eylül 1980 darbesinde kimimiz bebek, kimimiz çocuktu. Okuduklarımız, işittiklerimiz ve birkaç görüntü dışında bir darbe girişiminin nasıl dehşet verici bir şey olduğunu aslında yeni öğreniyorduk. O gece kendi kendime, bunun bir avantaj mı yoksa dezavantaj mı olduğunu sormuş ama yanıtı sonraya bırakmıştım. Şimdi bir yanıtım var, bence bir zaviyeden bakıldığında avantajdı çünkü ülke çapında, sokaklarda, meydanlarda gençlerin böyle bir gaddarlığa hiç tahammülü olmamasını pekiştirmişti. Gece saat 03.00’e yaklaşırken Cumhurbaşkanı Erdoğan ve Başbakan Yıldırım’ın fotoğrafları ve millete çağrılarıyla gazetemizi matbaaya göndermiştik. Sanıyorum o gece baskıya en erken giren gazeteydik. Ve vakit kaybetmeden bir de yıldırım baskı hazırlamaya karar verdik. Gün ağarmadan onun manşeti de olan biteni çocuklarımıza nasıl anlatacağımız da belliydi: Demokrasi zaferi… Millet darbeyi yendi… Birkaç gün sonra da Cumhurbaşkanı Erdoğan, o geceyi anlattığı bir yazı yazdı Habertürk’e ve söylenebilecek her şeyi tek cümleye sığdırdı: “Gün olur asra bedel.” 15 Temmuz darbe girişimi sırasında HABERTÜRK olarak siz ne yaptınız diye bir gün sorulursa, bugünden söyleyeyim demokrasi mücadelesi gerçekleştidik. Bir an dahi tereddüt etmeden başından sonuna darbeye karşı korkusuz yayıncılık yaptık. Binanın girişindeki güvenlik görevlisinden, Yönetim Kurulu Başkanına kadar uzanan her kademede bunu eksiksiz yerine getirdik. Hem de kol kola girerek, yan yana durarak ve ses hızını aşan jetin ardında bıraktığı patlama sesi camları titretirken, biz dirayetle demokrasi için gazetecilik yaptık. Saat itibarıyla gidersem… Ertesi gün CHP lideri Kılıçdaroğlu'nun basın brifingini izlemek için İstanbul'a gelmiştim. Akşam saatlerinde valizi otel odasına bırakıp hemen Habertürk'e hareret ettim. Bir süre arkadaşlarla sohbet sonrası iki dostum Doğan Satmış ve Suat Toktaş ile Asmalımescit'te buluştuk. Mezeleri dahi ısmarlamamıştık ki telefonum çaldı. Arayan Ankara'dan akademisyen bir dostumdu… “Askerde bir hareketlilik var. Ankara üzerinde de uçaklar uçuyor” dedi ve ''darbe girişimi'' olduğu yönünde duyumlar aldığını söyledi. Tam kapatmıştım ki bu kez arayan bir bakandı o da darbe girişiminden söz ediyordu ve bizde bir bilgi olup olmadığını sorguluyordu. Anlam veremediğimi belirttim… Ankara'da savunma muhabirimiz Murat Gürgen'i arayıp, duyumlarımı aktardım. ''Bir uçak kaçırmadan söz edildiğini'' buna karşı önlem alındığı iddiasında bulunulduğunu, ''darbe iddiasını da yabana atmamak gerektiğini'' söyledi. Yerimde duramadım ve iki dostuma “kusura bakmayın'' deyip kalktım ve hızla Habertürk'e yöneldim. AK Parti yöneticilerine ulaştığımda onlar da neler olduğuna anlam veremiyordu. CHP ve MHP milletvekilleri de benzer sorular yöneltiyordu. İstiklal Caddesi'ni nasıl kat ettiğimi anımsamıyorum. Taksim'deki Habertürk Medya Grubu binamıza ulaşıp doğrudan yazı işlerinin buluduğu kata çıktığımda telefonumdaki kişinin şu sözü bugün dahi kulağımda: ''Ordu içindeki bir grup asker camaatle darbe yapıyor…'' Genel Yayın Yönetmenimiz Selçuk Tepeli ile durum değerlendirmesi yapan Genel Yayın Müdür Yardımcımız Kürşad Oğuz'un odasına girdiğimde bir kaç saniye önce verilen bilgiyi aynen aktardım: Ardından zaten Boğaziçi Köprüsü'nü askerin kapattığı haberi ve görüntüsü gelince her şel kesinleşti. Tepeli, Yönetim Kurulu Başkanımız Kenan Tekdağ'ı arayıp olup biteni aktardı. Tekdağ'ın ahizeden gelen ilk talimatını da hepimize dinletti… “Kimler, ne amaç güderek yaparsa yapsın, askeri darbeye karşı demokrasinin yanında durmak bizim göremizdir. Ben de geliyorum, siz gazeteyi demokrasiyi gözeterek hazırlayın.'' Bir kaç kez daha telefonda konuştuk, Ankara'dan gelen bilgileri aktardım. Habertürk'e gelmekte yollar kapalı olduğu için zorlandığını, arabayı bırakıp yürümeye başladığını söyledi. Kısa süre sonra da yanımıza geldi. Kısa bir değerlendirmenin hemen ardından, ''Haydi televizyona inelim, oradaki yayın çok önemli olacak…'' dedi. Tekdağ, orkestra şefiydi. Habertürk TV Yayın Koordinatörü Mehmet Yeşilkaya ise nefes alırsa bir yerinden kopacakmış titizliğinde yayın akışını kontrol ediyor, bir başka kanal olup olmadığına bakmaksızın, demokrasi için ne varsa alıp ekrana aktardı… Darbeye en küçük destek veya sempati gösterenin ekrana çıkmasına müsade edilmedi, darbeye karşı kim varsa da herkese olanak sağlandı. Dakika boş durmuyor, sürekli telefonla birilerine ulaşıp yayına allak için didiniyorduk. Bizler medyanın demokrasi direnişini yaparken, 100 metre ilerimizde de halk kendi direnişi ile sokaklarda silaha tanka, topa karşı duruyordu. Bu durum bizi daha da cesaretlendiriyor, Taksim'e pike yapan savaş uçağının ardında bıraktığı ses hızı patlaması camları sallarken bizler dimdik ayakta ekrana bağlanacak yeni ismin adını ve telefonunu Yeşilkaya’ya aktarıyorduk. Bir ara Kürşat Oğuz baskı saatine az süre bildirince bir bilgisayar ekranının başına geçip şu başlığı attığımda saatler henüz 22.30'u gösteriyordu: ''Demokrasiye sahip çıkma günü…'' Devamını da şöyle getirdim: ''Bu çağda çok partili parlamenter demokrasiyi kesintiye uğratacak bir girişim kabul edilemez…O nedenle bugün demokrasiye ulusça sahip çıkma günüdür… Çünkü bu ülke darbelerden çok çekti, olağanüstü günlerden, çatışmacı ortamların yarattığı sıkıntılardan on yıllar geçtikten sonra ancak kurtulabildi...'' Sabaha kadar Yönetim Kurulu Başkanımız Tekdağ dahil hiç birimiz yılmadık, beş dakika oturmadık… Darbeci askerlerin diğer yayın kuruluşlarını bastığı haberi geldiğinde ise aldığımız tek önlem vardı, kamerayı girişe taşıyıp yayın için bekletmek… Habertürk binasında o gün yaşananlar gurur vericiydi… Darbe yenilgisini ilk olarak ekranda aldı, korku alaşığı edildi halk sokaklara dökülüp gereğini yaptı… Demorkasiyi tekrar kazanmanın sevinci, birlikte başarmanın kıvancı ile yaşananların burukluğuydu gün ağırırken ortaya çıkan… Köprüden aracımla geçerken telefonda konuştuğum arkadaşa “Bu saatte cemseler de nereye gidiyor ki!?” dediğimi hatırlıyorum. Sohbete devam ettik sonra... Eve ulaştıktan 10 dakika kadar sonra Haber Koordinatörümüz Mehmet Yeşilkaya aradı. “2. Köprüden geçiyordum, askeri araçlar gördüm “ deyince televizyon yayınında  “Köprüde askeri hareketlilik “ son dakikasını verme kararı aldık. Ataşehir’de oturuyorum. Yaklaşık 30 yıldır “karşının sakini” yim. İlk defa o gece Anadolu yakasında olduğuma pişman oldum. Geçemiyordum ne köprüyü ne denizi... 23.30 sularında kanala ulaşabildim. Ciner Medya Yönetim Kurulu Başkanı Kenan Tekdağ Okmeydanı’ndan Taksim’e yürüyerek gelmiş ve duruma vaziyet ediyordu. Kağıt kesiği gibiydi henüz her şey... Kahpece bir eylem olduğu belliydi. Acıyı anlamamıştık ama henüz. Şehadet haberleri yoktu. Kendi insanına kurşun sıkacak kadar kalleş tek örgüt sadece PKK var sanırdık; değilmiş. Telefon bağlantıları, son dakika değişiklikleri, tepemizde uçan darbecilerin çıkarttığı o hain ses, gürültüyle beraber kasılan camlar, vs vs... CNN Türk'e gittiklerine göre bize de geleceklerdi. Kapıya bir 3G gönderdim. Kameraman arkadaşıma “Baktın ki geliyorlar geç canlı yayına” dediğimi hatırlıyorum. Gerisi işimizdi; işimizi yaptık. Can veren şehitlerimiz, can çekişen gazilerimiz huzurunda “Daha da şunu yaptık “ demekten imtina ederim. Sadece şu kadarını söyleyeyim. Kuruluşundan itibaren hep demokrasiden yana tavır almış Ciner Medya’nın mensubu olmaktan o gün de bir kez daha gurur duydum. Darbenin ilk yıldönümünde Başkan Recep Tayyip Erdoğan’ın Marmaris’te kaldığı otelde dosyalar hazırlayıp program yaptım. Dün 51 şehit verdiğimiz Ankara Özel Harekat Başkanlığında benzer bir program daha yaptım. Gördüklerimden anladığım şey şu: Sayın Başkan cesareti ve dirayetiyle o çağrıyı yaptığı için...  Medya olarak bizler yapmamız gerekeni yaptığımız için... Ama hepsinden önemlisi... Bu aziz millet tanka tüfeğe göğüs gerdiği için ayaktayız. Bizi vatansız bırakmayan Allah'a şükür, bu necip millete şükranla..   Her şey birkaç sosyal medya paylaşımı ve ve aynı anda gelen telefonlarla başladı. Ardından mesaj yağmuru... Türkiye tarihinin en karanlık gecelerinden birini yaşadığımızı böyle öğrendim. Henüz o sıra hiçbir şey net değildi. Aradığım bir kaynağım Genelkurmay'da FETÖ'cü terörist subaylarla, onlara karşı duran gerçek askerler arasında çatışma çıktığını söyledi.  Köprünün kapatıldığı bilgisi geldiğinde Kadıköy’deydim... Oturduğum yemek masasından aynı anda gelen bu bilgiler nedeniyle nasıl fırladığımı hatırlamıyorum. Amacım karşıya geçmek için tek vasıta olarak kalan vapura yetişmekti. Nefessiz koşarak vapurda buldum kendimi. Telefonda muhabir arkadaşlarımla neler olduğunu konuşurken ve görev yerlerini anlatırken, vapurdaki vatandaşların yüzündeki tedirginliği unutamıyorum. Yaklaşık 20 dakikalık Karaköy yolculuğu sanki yıllar sürmüştü. Bir taksici, onca karmaşaya rağmen gazeteci olduğumu öğrenince, “atla abi o da vatani görev” dedi ve beni Taksim’deki binamıza hızla ulaştırdı.   Mesai arkadaşlarımın yanına vardığımda hepsinin yüzünde aynı ifadeyi gördüm: Endişe ama halka doğru haber ulaştırma kararlılığı. Yönetim Kurulu Başkanımız Kenan Tekdağ’ın talimatıyla muhabir arkadaşların sevk ve idaresini yaptım, bir süre televizyonumuzun haber merkezinde akışı takip ettikten sonra olan biteni aktarmak için yayına, stüdyoya indim. Sayın Tekdağ, yayın öncesi şahsıma tek bir şey söyledi: Demokrasinin ve seçilmiş hükümetin yanındayız. Bu gece neler olduğunu muhabir arkadaşlarımızla halka anlatalım Zülfikar...   O sırada darbeci askerler binamızı basar diye bina ve stüdyo girişlerine kameralarımızı kurmuştuk. Amacımız darbeyi tüm çıplaklığıyla Türkiye’ye ve dahası dünyaya göstermekti. Jetler binamız üzerinden alçak uçuş yaparken ve camları titretirken, hiçbir gazeteci arkadaşım görev yerini terk etmedi. Işıkları kapatıp, perdeleri indirerek, karanlıkta görevimizi yerine getirdik. Her an bombalanma tehlikesi altında, soğuk kanlılığımızı koruyarak yayını sürdürdük. Pek çok muhabir arkadaşım o gece, yaralanma ve hatta ölme tehlikesi altında görevini yaptı. Hepsinin emeği büyük bir saygıyı hak ediyor. Hiçbiri “Burası çok tehlikeli merkeze dönmek istiyorum” demedi. Muhabirler sadece Atatürk Havalimanı, Vatan Caddesi, Boğaz Köprüsü, Selimiye Kışlası gibi darbecilerin yoğun olduğu yerlerden değil; İzmir, Antalya, Adana, Diyarbakır, Van, Malatya gibi birçok kentten haber geçti. Sadece Türkiye siyasi tarihinin değil gazetecilik tarihinin en kritik gecelerinden birinden, alnımızın akıyla çıktık. Sonunda halkın demokrasi ve özgürlük tutkusu kazandı. 15 Temmuz gününün sabahında ya da öncesinde birisi “Bugün Türkiye bir darbe girişimine sahne olacak” deseydi herhalde ilk tepkim “Hadi canım sende” olurdu.   “Türkiye aştı bunları” derdim…  “Dünyaya anlatamazlar” derdim…   “Geçti o günler” derdim…  Aynı sabah yine birisi “Bu darbe girişimini TSK içinde yuvalanmış FETÖ mensupları yapacak” deseydi, “Yok artık” derdim.  “Tamam, 40 yıldır devletin içinde bir ipek böceğinin kozasını örer gibi derinden derinden örgütlendikleri malum, bakanlıklara sızdıkları malum, üst düzey, alt düzey bürokrasiye sızdıkları malum, emniyete sızdıkları malum da… Ya TSK? TSK cumhuriyetin ordusu, bu ülkenin en sağlam kurumu. Yıllardır TSK’ya sızma girişimleri var, kısmen başarmış da olabilirler. Ama darbe yapacak kadar değil” derdim…  “Tamam devlet içinde güçlendiler ama darbe yapacak güçleri yok” derdim… “Gözlerini bu kadar karartmış olamazlar” derdim…  25 yıla yakın meslek hayatı olan bir gazeteci olarak ilk anda böyle derdim belki… Çünkü gerçekle tahayyül arasında hep bir mesafe vardır. Ama bazen tahayyül edemedikleriniz, yorucu bir haftanın ardından, bir cuma günü işten çıkıp henüz eve vardığınız bir anda, gelen bir telefonla kapınıza dayanıverirmiş… Tıpkı o gecenin başlangıcında olduğu gibi…  Telefonun ekranında görülen isim Veyis Ateş’ti… Habertürk Genel Müdürü…  -Neredesin? -Evdeyim, yeni geldim.  -Hemen kanala geçebilir misin? Ben karşıdayım, Mehmet Yeşilkaya (Haber Koordinatörü) da karşıda. Köprü kapalı gecikebiliriz. Durum vahim…  -Geçerim… Sosyal medya yıkılıyor. Herkes neler döndüğünü anlamaya çalışıyor. İnanılmaz bilgi kirliliği... Ama bir gerçek var; Köprüde tanklar… Ne garip şey!… Önce “terör saldırısı ihbarı” iddiaları dolaştı ortalıkta. “Darbe girişimi” demeye diller varmıyordu. Ta ki ilk açıklama gelene kadar… Dönemin Başbakanı Binali Yıldırım bağlandı bir kanala…  - Bazı bölgelerde sorumsuzca devletin emanet ettiği silahları, araçları alıp vatandaşların üzerine süren bir takım gruplar var… Güvenlik güçlerimiz harekete geçmiştir, gereği yapılacaktır…  İşin rengi değişiyordu. Tutulan sadece boğaz köprüsü değildi… İstanbul, Ankara, Konya, Eskişehir, Diyarbakır… Bütün kritik kurumlar sarılıyor. Ajanslarda flaş haberler peş peşe… Bir telefon daha… Kenan Tekdağ, Ciner Medya Grup Başkanı…  -Hükümet kanadından gelen açıklamaları verin. Devletin diğer resmi kurumlarından,- AA ve TRT gibi- gelen yazılı açıklamalar konusunda temkinli olun. O kurumlar ele geçirilmiş olabilir…  Nitekim öyle de oldu. Gecenin ilerleyen saatlerinde Genelkurmay’ın internet sitesi üzerinden gelen açıklama… TRT ekranlarında zorla okutulan “Yurtta Sulh Konseyi” imzalı bildiri…  Çok geçmeden o gecenin seyrini değiştiren açıklama geldi. Cumhurbaşkanı Erdoğan, halkı sokaklara çağırıyordu. Dakikalar içinde meydanlar dolmaya başladı. Alçak uçuş yapan savaş uçakları, her cadde ve sokağı tutmaya çalışan tanklara rağmen…  Taksim Meydanı’nda silah sesleri… Habertürk binasında yankılanacak kadar yakın… Savaş uçaklarının her alçak uçuşu sırasında patlayacakmış gibi zangır zangır titreyen camlar…  Ciner Medya Grup Başkanı Tekdağ haber merkezinde… Hem uyarıyor hem de bir adım sonrası için talimat veriyordu: -Camlardan uzak durun… O sırada savaş uçaklarının korkunç sesleri arasında bir ekran kararıyor. Hem de canlı yayındayken… Darbeciler CNN Türk’ün yayınını kesiyor. Sıra bizde mi endişesi hakim haber merkezinde… Ama sonuna kadar direnecektik. Yayını ele geçirmelerine izin vermeyecektik. Gerekirse yayını kesecektik.  Tekdağ’dan bir uyarı daha…  -Işıkları kapatın… Bina dışına ve haber merkezine kameraları konuşlandırıp hazır bekleyin…  Yayın devam ediyordu stüdyoda… Benan Kepsutlu, Buse Biçer, Afşin Yurdakul sırayla ekranda… Gazete Habertürk Haber Müdürü Zülfikar Ali Aydın ile birlikte kesintisiz 11 saat süren canlı yayın. Arada darbeye karşı açıklamalar yapan onlarca siyasetçi, asker, gazeteci ve akademisyen ile bağlantılar…  İşin rengi giderek değişiyor artık… Gece yarısından sonra darbeciler uçaklarla, tanklarla ele geçirdikleri birçok kurumdan teker teker sökülüp atılıyor şafak sökerken… Güneş doğacak birazdan…  Birkaç saat sonra her şey kontrol altında…  Köprüde tanklarla başlamıştı kabus… Yine aynı köprüde teslim olan darbecilerin görüntüleriyle sona eriyordu…
Instagram, Android ve iOS uygulamasında yorum kısmına emoji kısayolları içeren bir kısayol çubuğu ekledi.  Özellik Mayıs ayından beridir test aşamasındaydı, ancak bu uzun test süreci artık nihayete ermiş görünüyor. Özellik, geçtiğimiz Perşembe gününden sonra tüm Android ve iOS kullanıcıları için kullanıma açıldı. İlginç bir nokta ise yeni kısayol çubuğunun sadece yorum kısmına girdiğinizde ortaya çıkması. Eğer bir gönderinin altındaki hızlı yorum kutusunu kullanırsanız kısayol çubuğu ortaya çıkmayacak. Yani kendi gönderilerinizi alıntılarken veya mesaj gönderirken yine klavyenizin emoji kutusuna bağlı kalacaksınız. Emojilerle arası iyi olmayan kullanıcılar için kötü haber ise, bu özelliğin kapatılamaması. Yorumlar arasında dolaşmayı seven birisi iseniz ve yorumunuzu yorum kısmından eklemeyi seviyorsanız, kısayol çubuğunu görmeye şimdiden alışmanızı öneririz.
ve  ’i tiyatro sahnesinde ilk defa bir araya getiren "Aşk Halleri"  20 Nisan akşamı saat 20:30’da Trump Kültür ve Gösteri Merkezi sahnesinde izleyiciyle buluşacak.  Işıl Kasapoğlu’nun yönetmenliğini üstlendiği Maria Goos’un "Aşk Halleri" adlı iki kişilik oyunu; bir kadın-erkek, iki meslektaş, iki eski arkadaş ve iki eski sevgili üzerinden ilişkileri, geride bırakılanları, özlemi, vazgeçişi ve geri dönüşü sorguluyor.
Yerel medyada yer alan habere göre, polis yetkilileri, teninin rengi ve yaptığı yemeklerle dalga geçen eşi ve eşinin ailesini öldürmek amacıyla davette servis edilen yemeklere böcek ilacı karıştırdığı tespit edilen 23 yaşındaki Pragya Survase'nin gözaltına alındığını kaydetti. Yetkililer, Survase'nin davetteki yemeklere böcek ilacı karıştırdığını itiraf ettiğini, 4'ü çocuk 5 kişinin yaşamını yitirdiğini belirtti. İlaçtan zehirlenen 120 kişi hastaneye kaldırıldı. Gözaltına alınan Survase'nin cinayetten yargılanması bekleniyor.
'nun denizaltı arama ve kurtarma faaliyetlerinde iş birliğini amaçlayan "Dynamic Monarch-17" tatbikatı, 'nin ev sahipliğinde gerçekleştiriliyor.  Marmaris'in Aksaz bölgesinde 8 Eylül'de başlayan tatbikat 22 Eylül 2017'de sona erecek.  Tatbikata, Türkiye'den bir fırkateyn, bir kurtarma gemisi, bir kurtarma destek gemisi, iki denizaltı, iki mayın avlama gemisi, iki karakol gemisi, bir paraşütle arama kurtarma timi (PAK), bir denizaltı tahliye ve kurtarma yardım timi, bir deniz karakol uçağı, bir helikopter, Kara Kuvvetleri Komutanlığından bir ambulans helikopter, Hava Kuvvetleri Komutanlığından bir C-130 uçağı, Sahil Güvenlik Komutanlığından da iki sahil güvenlik botu katılıyor. Tatbikatta ayrıca  'dan bir denizaltı, ,   ve   tarafından ortak kullanılacak bir kurtarma gemisi, NATO'dan Personel Kurtarma Sistemi ve bir tıbbi destek timi, İtalya'dan bir kurtarma gemisi ile bir kurtarma aracı, ABD'den bir kurtarma çanı, Kanada'dan birer dalış ile tıbbi destek timi ve Polonya'dan da bir dalış timi de yer alıyor. NATO'dan yapılan açıklamada, denizlerin acil durumlara müdahalede zorlu alanlar olduğu belirtilerek, "NATO müttefikleri, diğer uluslar ile birlikte Dynamic Monarch sırasında denizaltı arama ve kurtarma senaryolarında iş birliği ve müşterek çalışmalarını sınayacak" ifadesine yer verildi.
Yaşlıların yaşam koşullarını iyileştirmeyi amaçlayan gerontolojinin ilk mezunları için Akdeniz Üniversitesi Kampüsü içinde Çallıoğlu Şirketler Grubu Yönetim Kurulu Başkanı İbrahim Şencan tarafından yaptırılan, 'İbrahim Şencan Gerontoloji Merkezi'nde bir tören düzenlendi.  Gerontoloji Bölüm Başkanı Prof. Dr. İsmail Tufan, mezuniyet töreninde yaptığı konuşmada, bu öğrencilerin Türkiye'nin bilim tarihinde yeni bir çığır açtıklarını söyledi. Mezun olan genç gerontologlar arasından bilim insanları çıkacağını hatırlatan Prof. Dr. Tufan, "Sizlerle gurur duyuyoruz. Bu bölüm Türkiye ve yurt dışında tanınır hale geldi. Bu sizleri yetiştiren değerli öğretim üyelerimiz sayesinde olmuştur. Emeği geçen herkese teşekkür ediyorum" dedi.  Türkiye'nin ilk gerontologlarının mezuniyet töreninde konuşan hayırsever işadamı 82 yaşındaki İbrahim Şencan da "4 yıllık gerontoloji tahsilini başarı ile tamamlayıp diploma alan 23 gencimizin mezuniyet törenine hoşgeldiniz. Gerontolojinin anlamı yaşlılık bilimidir. Gerontoloji bölümünü tesis edenlere teşekkür ediyorum. Merkezin kurulmasına öncülük eden başta rektörümüz olmak üzere herkese teşekkür ediyorum. Zor şartlarda gerontoloji bölümünde eğitime başlayıp başarıyla bitiren öğrencilerimizi tebrik ediyorum" diye konuştu.  Diploma töreninde topluca gerontolog yemini eden genç mezunlar, diploma törenine katılan ailelerine ve öğretim üyelerine teşekkür etti.
ABD'nin Chicago Üniversitesi'nden Fred Turek ve ekibinin yaptığı araştırma, gece geç vakitte yemek yemenin obeziteye davetiye çıkardığını gösteriyor. Bilim adamları, 4 yıl önce saat adı verilen bir genin değişime uğramasına bağlı olarak biyolojik saatin ritminin bozulduğu farelerin düzensiz saatlerde beslenmeye ve şişmanlamaya meyilli olduğunu gösteren Turek'in araştırmasından yola çıktı.  Yemek yeme saatleri ve kilo arasındaki ilişkiye yoğunlaşan araştırmacılardan Deanna Arble, fazla kilolu olma eğilimi gösteren gece çalışanlar örneği üzerinde durduklarını ve işlerinin bu kişileri vücudun doğal ritmine aykırı saatlerde yemek yemeye zorladığını, dolayısıyla bu durumun kendilerine, yanlış saatte yemek yemenin şişmanlamayı kolaylaştırıyor olabileceğini düşündürdüğünü belirtti.  Bunu kanıtlamak üzere bilim adamlarının fareler üzerinde yaptığı araştırmada, geç vakitte (uyuma zamanı) yemek yemenin kilo aldırabileceği ortaya çıktı.  Bilim adamları, fareleri 2 gruba ayırdı. Her iki gruptaki fareler aynı besinlerle (yağ bakımından zengin) beslendi. Ancak ilk gruptaki fareler normalde uyumaları gereken zamanda (gündüz), diğer gruptaki fareler ise doğal uyanma sürecinde (gece) beslendi.  6 hafta sonra ilk gruptakilerin kilosunun yüzde 48, ikinci gruptakilerin yüzde 20 arttığı görüldü. Aşırı kilolu olmaktan kaçınmak için sağlıklı beslenmek gerektiğini ancak doğru zamanda yemek yemenin de çok önemli olduğunu vurgulayan araştırmacılar aşırı kilolu olmak istemeyenlere gece yarısı değil de akşam 18.00'de akşam yemeğini yeme önerisinde bulundular.  Araştırma "International Journal of Obesity" dergisinde ve Fransız "Le Figaro" gazetesinin internet sitesinde yayımlandı.
Hakkari’nin Bağlar Mahallesi’nde 23 Nisan'da yapılan gösterilere müdahale eden Özel Harekat polisi, taş atan 14 yaşındaki Seyfi Turan’ı dipçiğiyle dövmüştü. Çocuk gösterici ağır şekilde yaralanmış, olay yerine gelen başka bir polis de yerde hareketsiz yatan çocuğu sadece kontrol etmişti. 14 yaşındaki Seyfi Turan hastanede tedavi gördü, dipçikle çocuğu yaralayan Özel Harekat polisi açığa alındı. Olayın üzerinden tam 93 gün geçti ve Seyfi Turan hala konuşmakta zorluk çekiyor. 95 şairin kendisi için şiir yazdığını gazetecilerden öğrenen Turan, tedavisi için şairlerden yardım istedi. Turan, ''95 şair benim için şiir yazmış. Buna çok sevindim. Bunu yeni öğrendim. Olaydan sonra konuşmakta zorlanıyorum. Tedavi için yardım bekliyorum'' dedi. 23 Nisandaki olaylardan sonra Abdülkadir Budak, Ahmet Günbaş, Arif Damar, Celal Çimen, Enver Ercan, Ercan Y.Yılmaz, Gülsüm Cengiz, Gültekin Emre, Haydar Ergülen, Hüseyin Peker, Kemal Varol, Küçük İskender, Mahmut Temizyürek, Metin Cengiz, Metin Kaygalak, Nesimi Aday, Neşe Yaşin, Nevzat Çelik, Onur Caymaz, Orhan Alkaya, Roni Margulies, Selim Temo, Sennur Sezer, Sina Akyol, Tarık Günersel ve Yücel Kayıran'ın da aralarında bulunduğu 95 şair 21 bölümden oluşan bir şiir yazmış, Semih Poroy da konuyla ilgili olarak çizimler yapmıştı.
Dünya Nöroloji Federasyonu'nun, ‘22 Temmuz Dünya Beyin Günü’nün bu yılki temasının 'migren' olarak belirlendiğini söyleyen Prof. Dr. Şerefnur Öztürk, “Çünkü migren bilindiğinden çok daha fazla yaygın olan ve kişinin yaşam kalitesini çok fazla etkileyen bir hastalıktır. Türkiye'de her 5 kadından, her 10 erkekten de biri migren hastasıdır. Bu da son derece yüksek bir orandır. Özellikle de 20-50 aralığındaki yaşlarda görülmektedir. Migren Dünya Sağlık Örgütü raporuna göre acil müdahale listesindeki ilk 10 hastalık içerisindedir. Hastaların dörtte birinde yaşam kalitesinin yüzde 90'ı aşan oranlarda bozulduğu rapor edilmiştir. Yine hastaların yüzde 65'ten fazlasının migren atakları nedeniyle iş yerlerinde sorun yaşadığı bildirilmiştir. Migren hastaları için Amerika'da yılda 40 milyon dolar, Avrupa'da ise 50 milyon dolar harcanıyor. Engellilik durumuna göre ayarlanmış hastalığa maruz kalınan yıllar hesabıyla migren, felçten sonra en önemli ikinci hastalıktır" dedi.  Türkiye'de   maliyetlerinin tam olarak hesaplanamadığını belirten Dernek Başkanı, şunları kaydetti: "Son derece yaygın olan ve genetik yatkınlığı olan migren bazen hemen tespit edilemeyebiliyor. Çünkü kişi kendi özelliklerini hemen ayırt edemeyebiliyor. Bu yüzden doktora gitmek yerine çevresinden duyduğu kulaktan dolma bilgilerle kendisini idare etmeyi tercih ediyor. Günlerce, aylarca hatta yıllarca ağrıyla yaşayabiliyor. Oysaki migrenin belirtileri çok kolay ve teşhisi hemen konulabilir. Ancak migren hastalarının birçoğu doktora başvurmuyor. Bunun yerine hacamat, sülük veya fitoterapiyi tercih ediyor. Bunların hiçbiri migreni tedavi edici bir yöntem değildir ve bilimselliği de kanıtlanmamıştır. Bunları yapmak yerine kişi en kısa zamanda bir nörolog ya da uzmana başvurmalıdır." Migrenin genetik yatkınlık ve hormonal etkenlerden dolayı kadınlarda daha fazla görüldüğüne dikkati çeken  , "Stres, uykusuzluk bazen aşırı uyku, çay ve kahve gibi unsurlar migreni tetikleyen faktörlerdir. Ağrıların engellenebilmesi için hastaların nöroloji uzmanına gidip engelleyici ve ağrıyı gideren tedavilerden yararlanmaları gerekiyor" diye konuştu.
İtalyan mafya patronu Rocco Morabito, ülkesine iade edilmek üzereyken, Uruguay'a tutulduğu hapishaneden firar etti. Uruguay, "Milano'nun kokain kralı" diye bilinen uyuşturucu kaçakçısı Morabito'yu İtalya'ya iade etmeyi kabul etmişti. 'Ndrangheta' adlı suç çetesinin başı olduğundan şüphelenilen Morabito, 1995'ten bu yana İtalya'nın en çok aranan zanlılarından biriydi. Morabito, 2017'de, 10 yıldır sahte kimlikle yaşadığı Punta del Este'de yakalanmıştı. Ndrangheta mafyası, Güney İtalya'daki Calabria bölgesinden geliyor ve Avrupa kokain ticaretinin yüzde 80'ini kontrol ettiği sanılıyor. Uruguay Adalet Bakanlığı'ndan yapılan açıklamada, Morabito ve diğer üç mahkumun, çatıdaki bir delikten firar ettiği ve yakındaki bir çiftlik evinin sahibini soyup, parasını aldıkları belirtildi. İtalyan İçişleri Bakanı Matteo Salvini, "Ndrangheta'nın başı, Rocco Morabito gibi bir suçlunun, İtalya'ya iadesi beklenirken Uruguay'da hapisten firar etmesi endişe verici ve ciddi. Nerede olursa olsun, Morabito'yuu avlamaya devam edeceğiz ve hak ettiği hapse koyacacağız." dedi. https://twitter.com/matteosalvinimi/status/1143176638793945088 52 yaşındaki Morabito'nun, Brezilya'dan İtalya'ya kaçırılan yüzlerce kilo kokainden sorumlu. Morabito, Eylül 2017'de Uruguay'ın başkenti Montevideo'da bir otelde kalırken tutuklanmıştı, ancak başkentin doğusundaki tatil kasabası Punta del Este'de bulunan lüks bir villada yaşıyordu.
Devlet Bakanı ve Başbakan Yardımcısı Bülent Arınç, Yıldırım Belediyesi Cazibe Merkezi'nde soruları cevaplandırdı.  Başbakan Yardımcısı Arınç, şunları söyledi:  “CHP Genel Başkanı Kemal Kılıçdaroğlu'nu Kutlu Doğum Haftası'nın ilk açılış toplantısında gördüm. Çok da güzel bir konuşma yaptı. Ama bu insan meydanlara çıktığı zaman ağzı hakaret doluyor. Yani 'insan değilsiniz, sizde ahlak diye bir şey yok, ahlak yanınızdan bile geçmemiş' diyor. İşte 'A' derken, ana ve başka şeyler işin içine giriyor. İnsanlar bunun arkasının nasıl geleceğini biliyorlar. İyi ki o kelimeleri sarf edemeden kendini tuttu. Yoksa herhalde büyük bir skandal olacaktı. Meydana bile çıkamaz hale gelecekti. Alenen hakaret var, küfür var.  Anasının 'A'sı dedikten sonra Kılıçdaroğlu'na başka yerlerde 'o kelimeyi bir daha kullan' diye alkış tutan CHP'li seçmen var veya goygoycu bir takım var. Bu çok çirkin bir şey.  Tek yapılacak şey, ağzımdan kaçtı özür dilerim, bunu yapmamam gerekiyordu. demektir. Özür dilemek de bir erdemdir. Sonradan da kesinlikle bu tür çirkin polemiklere, konuşmalara girmemek gerekir.  MHP Genel Başkanı Devlet Bahçeli bizim için saygı bakımından, kişilerin haklarına ilişkin sözler konuşmaması bakımından örnek saydığımız insandır. Bahçeli'nin yapısında olağanüstü saygı olduğunu biliyorum. Ne hikmetse kürsüye çıktığı zaman ya kendisi hakkında konuşulanlara cevap verme arzusuyla yanlış şeyler söyleyebiliyor. Keşke yapmasa.  AK Parti yüzde 80 iktidara gelecek. Ama 340-350 ile mi gelecek, 360'ı aşacak oyla mı gelecek? İkisi de kabulümüz, bizim bir endişemiz yok. Yeni Anayasa, mümkün olduğu kadar kadar katılımcı demokratik yöntemlerle yapılacak, ama bırakın 367'yi, 467 ile bile Meclis'te kabul edilse, halk oylamasına götüreceğiz. Yani sonucu halk belirleyecek.  İster asker olsun ister basın mensubu olsun eğer delillerin tamamına sahipseniz, yani üzerinde herhangi bir tasarruf söz konusu olmayacaksa, toplumda saygın, yer edinmiş insanların kaçmayacağını da düşünmeniz lazım. Niye kaçsın bu adam, bıraksan gitmez zaten. Bence Nedim Şener, Ahmet Şık nereye gidecek mesela. Giden, kaçan kaybeder zaten. Bu insanlar, toplumda gösterilen, bilinen ve saygınlığı olan insanlar. Saygın insan da suç işler, suçunun karşılığını da mutlaka görmelidir.  Bu saygındır diyerek onun bir imtiyazından bahsetmiyorum. Ama tutuklamaya yol açan sebeplerin çok ciddi olarak değerlendirilmesi lazım. Yani bunun karşılığının elindeki dosyada, delil ve iddia itibarıyla da olması lazım. Herhalde var ki tutuklamalar devam ediyor. Yine bir kural var, tutukluluk bir cezaya dönüşmemeli. Diyelim ki o madde 10 senelik bir cezayı öngörüyorsa artık 1 sene, 2 sene yatmış bir insanın her halükarda tahliye edilmesi beklenir. Çünkü asgari ceza miktarını dolduruyor o insan, 10 sene de yatacak hali de yok ki.  Ben şahsen bu üzüntümü ifade ediyorum. Çünkü bu davalar sonuçlanmalı. 10 tane dava var, ama en azından bir tanesinin iki tanesinin sonuçlanması lazım. Görelim ne olmuş, ne bitmiş, ben de ikna olmak istiyorum. En ağır cezaları da verecekseniz, verin bilelim. Yok beraat edecekse onu da benim bilme hakkım var. Dolayısıyla davalar süratle sonuçlandırılmalı, tutukluluk halleri yüzde yüz gözden geçirilmeli.”
Baykar Makina Teknik Müdürü Selçuk Bayraktar, "İstanbul Teknopark'ta insansız sistemler mükemmelliyet merkezi kuracağız. Orada bu alanda bir ekosistem oluşturup, bu alanda personel yetiştireceğiz" dedi. Bayraktar, yaptığı açıklamada, havacılıkta bir paradigma değişikliği yaşandığını belirterek, "Türkiye, havacılığın doğuşunu yakaladı ancak daha sonra ülkenin önü çeşitli nedenlerden ötürü kesildi. Şimdi havacılıkta yeni bir fırsat doğuyor, paradigma kırılması yaşanıyor. Bu kırılma teknolojiyi yakalama noktasında bizim için bir fırsat" diye konuştu. Tam da bu noktada insansız hava aracı (İHA) teknolojisine yoğunlaştıklarını ve bu alanda önemli başarılar elde ettiklerini anlatan Bayraktar, "Şu an taktik sınıfı İHA'mız kendi sınıfında dünya rekoruna sahip ve dünyadaki en ileri sistem. 2007 yılında mini İHA sistemimiz Türkiye envanterine giren ilk İHA sistemi ve ilk ihraç edilen sistem oldu" ifadelerini kullandı. Türkiye'nin dünya havacılığında söz sahibi olmasının yolunun İHA teknolojisinden geçtiğine işaret eden Bayraktar, teknolojinin peşinden giderek başarı elde edilemeyeceğini, önemli olanın teknolojinin gittiği yeri önceden tespit edip oraya ulaşmak olduğunu söyledi. İHA teknolojisinin geleceği hakkında da bilgi veren Selçuk Bayraktar, "Dünyada şu anda İHA'ların gelecek projeksiyonunda sürüler halinde uçan akıllı savaşan uçaklar bulunuyor. Bunlar ufak, daha ucuz olma gibi avantajlara sahip olacak. Bizim amacımız da bu projeksiyona bütün firmalardan önce ulaşabilmek" dedi. Bayraktar, Türkiye'nin İHA sistemleri konusunda kendi kendine yeten ender ülkelerden biri olduğunu, yakın gelecekte muharip İHA'ları da tamamen yerli şekilde yapabileceklerini belirtti.  İHA alanında uzman personel yetiştirmek için önemli çalışmalar yaptıklarını anlatan Bayraktar, "İstanbul Teknopark'ta insansız sistemler mükemmelliyet merkezi kuracağız. Orada bu alanda bir ekosistem oluşturacağız ve bu alanda personel yetiştireceğiz. Şu anda o bölgede 100 Ar-Ge şirketi var, 2023'te orada 30 bin Ar-Ge personelinin olması planlanıyor. İHA'nın sistemlerini geliştirecek firmaların olduğu bir kümelenme olacak" diye konuştu.  Türkiye'nin teknoloji geliştiren ülke olmakla, transfer eden ülke olmak arasında bir yol ayrımında olduğunu vurgulayan Bayraktar, "Devletin tepesindeki irade bu konuya gereken desteği veriyor, bu iradeye bütün kurum ve kuruluşlar da sahip çıkmalı" şeklinde konuştu. Selçuk Bayraktar, Türkiye'nin yurt dışına sattığı ilk milli İHA'yı kendilerinin yaptığına işaret eden "İHA'larımıza yurt dışından büyük talep var. Suudi Arabistan, Kuveyt, Katar, Ukrayna, Polonya, Azerbaycan, Bangladeş gibi ülkeler uçaklarımıza yoğun ilgi gösteriyor. Burada milyarlarca dolarlık bir ihracat potansiyeli var" dedi. Türkiye'nin bugün kilogram başı ortalama ihracat bedelinin 1,5 dolar olduğunu hatırlatan Bayraktar, İHA'ların ihracatında bu rakamın 20 bin dolara kadar çıktığını, ülkenin bu potansiyeli harekete geçirmesi gerektiğini belirtti.
Kış aylarında meydana gelen soğuk havalar dışarıda olan insanlar için büyük sorun haline geliyor. Özellikle hemen herkesin elinde mevcut duruma gelen cep telefonu ile görüşme ve müzik dinleme daha da çileli hal alıyor. İnsanlar, yaşanan soğuk havalar karşısında açık alanda telefon kullanımını minimuma indirmek zorunda kalıyor. Soğuk ve ayaz gibi hava koşullarında telefon kullanımını normal hale getirmek için gelişen teknolojiye bir yenisi daha eklenerek, bluetooth teknolojisine sahip bereler hizmete sunuldu. Bu bereler sayesinde kişiler, soğuk ve yağışlı havalarda hem hasta olmanın önüne geçiyor hem de cep telefonlarını rahatlıkla kullanabiliyor. Basit ve kullanışlı olan berelerde, ses açma-kısma ve açma-kapatma tuşları gibi üç adet tuş bulunuyor. Aktif hale getirmek içinse bere ve cep telefonunun bluetooth özelliği açılıp eşleştirilerek, kullanıma hazır hale getiriliyor. Ayrıca kulak hizasında bulunan hoparlör sayesinde telefon görüşmeleri ve müzik de dinlenebiliyor. Şarj edilebilen bereler, içindeki aparatlar çıkarılarak, yıkanma imkanını da mevcut duruma getiriyor.
CHP Sözcüsü Haluk Koç MYK toplantısı devam ederken gündemi değerlendirdi. Başbakan Ahmet Davutoğlu'nu ve Cumhurbaşkanı Erdoğan'ı sert bir dille eleştiren Koç, "Başbakan sıfatlı kişi önümüzdeki seçimde nasıl oy isteyecek? Davutoğlu "Bana oy verin ki yetkilerimi yukarıdaki ağabeyime yetkilerimi devredebileyim" mi diyecek?" dedi. Koç, "Türkiye içeride ve dışarıda tek bir kişinin ipoteği altında. Tarihinin en riskli en güvenliksiz dönemini yaşıyor. Demokratik sosyal hukuk devleti kavramlarının her biri anayasamızda kağıt üzerinde mevcut ama hiçbiri uygulanmıyor. Yeni çıkacak paket ile sürekli bir sıkıyönetim getirmeliyim ki Türkiye'ye, olağanüstü hal dayatmalıyım ki hak hukuk, adalet özgürlük gibi kavramlar peşine düşen her kimse onları bir şekilde derdest edebilmeliyim. Nefes alışlarını dahi takip edebilmeliyim. Türkiye böyle arızalı bir siyasetin elinde" diye konuştu. Koç, "Davul Davutoğlu'nun boynunda tokmak ise ben her şeyi bilirim her şey benim diyen zatın elinde. Davutoğlu davulu taşıyor. Tokmağı ise hiçbir yasal sorumluluğu olmayan kişi çaldıkça çalıyor. Başbakan sıfatlı kişi önümüzde seçimde nasıl oy isteyecek? "Bana oy verin ki ben şu anki yetkilerimi yukarıdaki ağabeyime yetkilerimi devredebileyim." Böyle mi oy isteyeceksin? "Ben yönetmemek için oy istiyorum" mu diyecek?" dedi. Merkez Bankası ve faiz politikalarına değinen Koç, "Merkez Bankası, Cumhurbaşkanlığı savaşları ciddi bir boyut aldı. Sorumsuz bir cumhurbaşkanı talimatla faiz düşürmeye çalışıyor. Bunun hesabını kim verecek? İlk hesabı vermesi gereken talimatla faizleri düşürmeye çalışan sorumsuz Cumhurbaşkanı'dır. İkincisi sorumluluk omuzlarında olduğu halde yetkilerini cumhurbaşkanına devreden belki de o koşullarla göreve getirilen ortalarda dolaşan müsamerelere katılan Başbakan. Üçüncü sorumlu MB Başkanı Erdem Başçı" diye konuştu. Koç, "Bank Asya kararı ne hukuki bir karardır ne de ekonomik bir karardır. Tamamen siyasi bir karardır. Cumhurbaşkanı sayın Erdoğan 18 eylül 2014'te TÜSİAD'ın Yüksek İstişare Toplantısına katılıyor ve bu bankanın batık bir banka olduğunu dünya aleme duyuruyor. Bu kurumlar için manipülasyon yapmak 2 yıldan 5 yıla kadar hapis cezası vardır. Şimdi bir torba yasa yaparak bu cezadan kurtulmaya çalışıyorlar. Minareyi çalan kılıfını da şimdi hazırlamış oluyor. Buradan anlaşılıyor ki çıkarılan onca manipülasyona rağmen bu bankanın sermaye yapısı sağlam" ifadelerini kullandı. İç güvenlik paketine ilişkin Koç, "İç güvenlik paketinin görüşmeleri ertelendi. Bu hafta görüşülmeyeceği için ben ayrıntısına girmiyorum. Attığınız her adımla 12 Eylül yasalarını tahkim ediyorsunuz. Güçlendiriyorsunuz. Efendim kamu düzeni korunacak bırak bu teraneleri, kimi aldatıyorsun. Amaçları ve niyetleri uyuşmuyor" diye konuştu. Koç, "Hırsızların sonunda faşizme sığınmaları beklenen bir durumdur. Bu demokrat kılıklı zebanilerle hep birlikte korkmadan mücadele etmek zorundayız. Bunlara fırsat vermemek zorundayız" dedi. Koç, "RTÜK'ün CHP'li iki üyesine verilen uyarı ve kınama cezası AKP'nin bağımsız kuruluşlarını bölme girişimidir" dedi. Metal işçilerinin grevlerinin ertelenmesini eleştiren Koç, "Metal işçilerinin grevi ertelendi. Bu hükümetin verdiği 7. grev erteleme kararıdır. Gerekçe milli güvenlik. Neyin güvenliği. Apoletli Kenan Evren'in grev erteleme gerekçeleriyle aynı. Milli güvenliği tehdit ediyor. 12 Eylül ile tıpa tıp uyuşuyor" açıklamasında bulundu. HDP Eş Başkanı Selahattin Demirtaş'a yanıt veren Koç, "Bu güne kadar muhalefet partileriyle ağız dalaşına girmedik. Ama Sayın Demirtaş dün grup toplantısında bir kaç şey söyledi ona cevap vermek istiyorum. Sizler yüzde 50-60 oy aldığınız bölgelerde ceberut devlet faşizmi ile aynı onun gibi PKK baskısı ile bölge demokratlarını baskı altına alıp bunaltanlar sizler değil misiniz? Barajı geçemeyeceğini bile bile AKP'nin milletvekili sayısını artırma projesine katkı verme işine soyunanlar siz değil misiniz? Cumhurbaşkanı Meclis'te hiç uymayacağı yeminini ederken huşu içinde önlerinizi ilikleyip ayağa kalkıp dakikalarca alkışlayan siz değil misiniz? CHP ile uğraşacağınıza siz önce şu AKP ortaklığı fotoğrafından bir kurtulun. Bu kadarı yeter" diye konuştu.
Radyo ve Televizyon Üst Kurulu (RTÜK) Başkanı Davut Dursun, gazetecilerin CHP İstanbul Milletvekili Nur Serter’in adının bir dizide geçtiği iddialarına ilişkin sorularını yanıtladı.  Davut Dursun, şöyle konuştu:  ''Yaptığımız araştırmada söz konusu dizinin bölümünde bu anlama gelebilecek herhangi bir şeyin olmadığını gördük. O nedenle bizim açımızdan bir dizi ya da program yayınlandıktan sonra herhangi bir ihlal varsa biz onu değerlendiriyoruz. Yayınlanmamış programla ilgili herhangi bir değerlendirme yapmamız mümkün değildir.  Arkadaşlarımız da bugün yaptıkları çalışmada söz konusu dizide 3 kez 'Nur' adının geçtiği fakat söz konusu milletvekilinin adının ve soyadının geçmediğini tespit etmiş bulunuyor. Yine de arkadaşlar konu üzerinde çalışıyorlar. Herhangi bir ihlal varsa o ihlali de Üst Kurul’da değerlendireceğiz.  Elbette ki TBMM üyesi bir sayın milletvekilimizin adının bu şekilde saygınlığının aleyhine olabilecek bir yayına müsaade etmemiz mümkün değildir. Bu ciddi bir şekilde ihlal oluşturur. Belli bir karara varmamız durumunda, müeyyide uygulamamız söz konusu olabilir.”  Gerçek olmasa bile hakarete izin verilemeyeceğini belirten Dursun, “Kurgu bile böyle olsa bile birisini küçük düşüren, onurunu zedeleyen herhangi bir şeye müsaade edilemez” diye konuştu.  RTÜK Başkanı Dursun, dizinin yapımcısının yanlışlığın sadece yapım şirketinin gazetelere gönderdiği tanıtım yazılarında bulunduğunu belirttiğini söyledi.  Dursun, yapımcının dizideki Nur Sertaç karakterinin sehven bir başka şekilde kullanıldığını ifade ettiğini kaydetti.
İstanbul Cumhuriyet Başsavcı Vekili Turan Çolakkadı, Ergenekon davasının görülmesi için Silivri Ceza İnfaz Kurumları Yerleşkesinin yanında inşa edilen duruşma salonu tanıttı. Davanın görüleceği yeni salonda sanıklar için geniş bir alan oluşturuldu. Bu alanda 180 koltuk bulunuyor. Salondaki tüm gelişmeler 3'ü hareketli olmak üzere 7 kamera tarafından sürekli kaydedilecek. Sanık ve avukatların savunmalarının yanı sıra gizli tanıkların değiştirilen görüntüleri de salondaki barkovizyona verilecek. Eski salon küçüklüğü nedeniyle tartışmalara neden olmuştu. Halen 1. iddianemeye ilişkin 86 sanıklı dava görülüyor. 20 Temmuz'da görülmeye başlanacak ikinci iddianameye ilişkin davaysa 56 sanığı kapsayacak.  Davaların birleştirilmesi durumunda böylesi büyük bir salonun kaçınılmaz olduğuna dikkat çekiliyor.
Adana'nın Seyhan ilçesinde 2 Eylül gecesi Gülbahçesi Kız Meslek Teknik Anadolu Lisesi bahçesine giren 2 kişiden biri Atatürk büstüne molotof bombası attı. Zanlı art arda 4-5 kez molotof bombası atıp büstü yakmaya çalıştıktan sonra kaçtı. Bu anlar saniye saniye görüntülendi. Bu durumu gören okul güvenlik görevlisi hemen polise ve itfaiye ekiplerine haber verdi. Olay yerine gelen itfaiye ekipleri büstü yanmadan söndürdü. Polis ekipleri ise o olayın güvenlik kamerasını inceleyip zanlının 16 yaşındaki H.Ş. olduğunu belirledi.  Polis 5 Ekim Perşembe günü düzenlendiği şafak vakti operasyonunda, Atatürk büstüne molotof bombası atan H.Ş’yi yakalandı. H.Ş adli tıp biriminde sağlık kontrollerini götürüldüğü sırada ‘Özgürlük yakındır’ diye basın mensuplarına gülerek seslenmesi dikkat çekti. H.Ş bugün adliyeye sevk edilirken, çıkarıldığı mahkemece tutuklanarak cezaevine gönderildi.
Oyuncu Fahriye Evcen ile kendisi gibi oyuncu olan eşi   geride bıraktığımız nisan ayının ikinci haftasında bebekleri Karan Özçivit'i kucaklarına almışlardı.  Bebeği Karan ile ilk paylaşımı Anneler Günü'nde yapan Fahriye Evcen'den oğlu Karan ile yeni bir video geldi.  Bebeği Karan’ı uyutmak için yabancı şarkı söylerken çektiği videoyu hesabından paylaşan Evcen'in videosuna takipçileri de çok sayıda yorum ve beğenide bulundu.
CHP Genel Başkanı Kemal, Ankara Keçiören'de düzenlenen mitingde halka hitap etti. Kılıçdaroğlu'nun konuşmasından öne çıkanlar şöyle: "İşsizlik almış başını gidiyor. Her evde bir işsiz var. Son bir yılda işine son verilen kişi sayısı 1 milyon 11 bin kişi. 1 milyon 11 bin eve yemek girmiyor, tence kaynamıyor. Saray'dakiler bunun farkında mı? Bu acının farkında mı? Getirmişler gündeme; Türkiye'nin beka sorunu var. 10-15 yıl önce Türkiye'nin beka sorunu yoktu. Kim getirdi bu beka sorununu gündeme. İyi yönetemediniz ülkeyi. Beka sorunu varsa sebebi iktidardakilerdir.  Sabah akşam bize saldırıyorlar. Sanki savaşa gidiyoruz. Altı üstü yerel seçime gidiyoruz. Neredeyse birbirimizi gırtlaklayacağız. Hepimiz gideceğiz bütün bunların sebebi olan siyasi iktidara dersini vereceğiz. Telefon etti Trump sana hemen papazı serbest bıraktın. Madem suçsuzdu neden içeri aldın. Çünkü büyük patron telefon etti. Şimdi sıra geldi Sakarya'daki silah fabrikasını satmaya. Benim imzam değil onun imzası var. Kılıçdaroğlu ispat ederse cumhurbaşkanlığını bırakırım diyor. Bir devletin silah fabrikalarını yabancı orduya satıyorsan bu milletin namusunu satıyorsun demektir. Ülkücü kardeşlerime sesleniyorum. Silah fabrikasını yabancı orduya peşkeş çekene milliyetçi denmez. Bunlara oy verene de milliyetçi denmez.  50 milyon dolar para bulamadım diye Katar ordusuna verdiğini söylüyor. Erdoğan'a çağrı yapıyorum. Sözleşmeyi iptal et 50 milyon doları ben sana bulacağım. Bütün Türkiye şahit olsun. Tank palet fabrikasını satarken askerlerin görüşünü aldın mı? Orada subaylar var. Fabrika satıldığında askerlerimiz Katar ordusunun emrinde mi çalışacak? İster Erdoğan cevap versin, ister sözcüsü Bahçeli. 50 milyon dolar için 20 milyarlık fabrikayı Katar ordusuna sattı. Fabrika için 50 milyon dolar bulamıyosun da Suriyeliler için 35 milyon dolar buldun. Ben böyle konuştuğum için Erdoğan çok rahatsız. Bay Kemal konuşuyor diyor. Bay Kemal olmak kolay değil. Bay Kemal olmak için dürüst olmak lazım. Oğlunu bedelli askere göndermemek lazım. Sana verilen bedava uçak yüzünden devletin fabrikası mı satılır? Bu Türkiye Cumhuriyeti Devleti'nin tarihine hakarettir."
Karadeniz'de ortak olarak, petrol ve doğalgaz arayan Lukoil, PanAtlantic ve Romgaz şirketleri bugün yaptıkları basın açıklamasında 30 miyar metreküp gaz rezervi keşfettiklerini bildirdi. LİRA-1X sondaj gemisinin yaptığı sismik verilerin basın ile paylaşıldığı toplantıda, Romanya sınırları içinde en az 30 milyar metreküp gaz rezervi keşfettiğini açıkladı. LİRA-1X sonda gemisi Romanya kıyısına 170 kilometre mesafede, deniz tabanından 2 bin 700 metre derinlikte sondaj çalışmalarında bulunuyor.
İstanbul Büyükşehir Belediyesi'nden yapılan açıklamada, Ulaşım Koordinasyon Müdürlüğü'nün yürüttüğü çalışmayla, Sultanahmet Meydanı ve çevresinin yaya alanı haline getirileceği ifade edilerek, özel araçların meydana giremeyeceği belirtildi. Açıklamada, ''Sultanahmet ve Ayasofya Meydanları Yayalaştırma Projesi'' kapsamında Bab-ı Hümayun, Kabasakal, Atmeydanı ve Yerebatan caddeleri ile Tevfikhane, Kutlugün, Seyit Hasan, Utangaç, Dalbastı ve Ticarethane sokaklarının, araç trafiğine kapatılarak yürüyüş alanı ve turistik alan haline getirileceği bildirildi. Turist kafilelerinin, ring seferi yapan otobüslerle belirlenen indirme ve bindirme yerlerine kadar götürülecekleri vurgulanan açıklamada, turistlerin bölgede yaya olarak gezilerini tamamladıktan sonra tekrar otobüslerle bölgeden ayrılacakları kaydedildi. Açıklamada, Sultanahmet Meydanı'nın araç trafiğine kapatılarak yaya alanı haline getirilmesi uygulamasının 7 Haziranda başlayacağı belirtilerek, bölgeye, resmi araçların itfaiye, ambulans, polis, zabıta, PTT, konsolosluk araçlarının girebilecekleri, ancak park yapamayacakları da vurgulandı. Açıklamada, yaya alanı haline getirilen bölgede yer alan bina ve iş yerlerine yükleme, boşaltma ve diğer ihtiyaçlar için, yaz aylarında (Haziran-Temmuz-Ağustos-Eylül) saat 23.00-08.00 arası, kış aylarında ise saat 21.00-08.00 arasında araçların girebilecekleri kaydedildi.
Dışişleri Bakanlığı, "insan hakları ihlalleri" gerekçesiyle 2017 yılında askıya aldığı  'a 195 milyon dolarlık askeri yardımı yapacaklarını duyurdu. ABD Dışişleri Bakanlığı'ndan üst düzey bir yetkili, konuya ilişkin yazılı açıklama yaptı.  Açıklamada, ABD'nin Mısır'la ikili ilişkileri güçlendirmeyi hedeflediğine vurgu yapılarak, "Geçtiğimiz sene içerisinde Mısır hükümetiyle ilişkilerimizi güçlendirmek için diplomatik ve ortak güvenlik kaygılarımız bağlamında yakın ilişki içerisinde olduk" ifadeleri kullanıldı. Bu süre içerisinde Mısır'ın ABD'nin kaygılarına "cevap verdiği" kaydedilen açıklamada, ABD'nin askıya aldığı yardımları Mısır'a tekrar yapma kararı aldığını açıkladı. Açıklamada, "ABD, Mısır'a yapılacak 195 milyon dolarlık askeri yardımın yapılması yönünde karar almıştır" ifadesine yer verildi. Mısır'a dair "bazı alanlarda kaygıların" devam ettiğine vurgu yapılan açıklamada, bu konulara ilişkin görüşmelerin de devam edeceğini belirtildi.  ABD yönetimi, Ağustos 2017'de Mısır'daki insan hakları ihlallerini gerekçe göstererek Mısır'a yapılacak 195 milyon dolarlık askeri yardımı askıya aldığını duyurmuştu. Mısır'ın demokratik yollarla seçilmiş ilk cumhurbaşkanı Muhammed Mursi'yi 3 Temmuz 2013'te askeri darbe ile deviren Genelkurmay Başkanı Abdulfettah es-Sisi yönetimi ele geçirmişti.
Eski Başbakan Yardımcısı Bülent Arınç'a suikast iddiasıyla başlatılan soruşturmada, Ankara Seferberlik Bölge Başkanlığı'nın ''kozmik odaları''nda arama yapılmıştı. Soruşturmayı yürüten savcı ve hakimler hakkında açılan dava Yargıtay 16. Ceza Dairesi'nde devam ediyor. ''Kozmik oda''dan alınan belgelerin kimlerin eline geçtiğine ilişkin Genelkurmay ve MİT'ten gelecek cevap, savcı ve taraflar katılmadan devlet sırrı niteliğinde incelenecek. İddianamede sanıklar örgüt üyeliği ve devlet güvenliğine ilişkin bilgileri temin etmekle suçlanıyordu.
ABD Başkanı Barak Obama, 31 Temmuzda görevi sona eren James Jeffrey’in yerine Ankara Büyükelçiliği’ne Frank Ricciardone’yi atadı.  Obama, aylar önce aday gösterdiği ancak Senato’ya takılan atamayı, yasama yılının sona ermesiyle yeni yasama yılının açılmasına dek geçen süredeki yetkisine dayanarak gerçekleştrdi.  Bu boşlukta yapılan atamalara 'mola' ataması deniyor.  Frank Ricciardone geçici olarak Ankara’ya atanırken, Obama, aynı şekilde Şam’a ve Bakü’ye de yeni büyükelçiler gönderdi.  Bu atamaların en az 1 yıl için geçerli olduğu, sonrasında ise yeniden onay süreci yaşanabileceği belirtiliyor.  Daha önce de Ankara’daki elçilikte görev yapan ve Türkiye’yi yakından tanıyan Ricciardone’nin en kısa zamanda göreve başlaması bekleniyor.
Yurtdışına Lisansüstü Öğrenim Görmek Üzere Gönderilecek Öğrencileri Seçme ve Yerleştirme Sınavı'nın (YLSY), sözlü sınav sonuçları açıklandı.  Milli Eğitim Bakanlığından yapılan yazılı açıklamada, 1416 sayılı kanun kapsamında bakanlık tarafından verilen burs ile lisansüstü öğrenim görmek üzere yurtdışına gönderilecek öğrencilerin sözlü sınav sonuçlarının, Resmi Burslu Öğrenci Sistemi'nden (REBUS) açıklandığı ifade edildi.  Bakanlık açıklamasında şunlar kaydedildi: "YLSY puanı 70 ve üzeri olan adaylar, 2015 YLSY Başvuru ve Tercih Kılavuzu - Tercih Tablosu'ndan kurum kontenjanı tercihlerini ÖSYM tarafından, ekim ayında ilan edilecek tarihler arasında (http://www.osym.gov.tr) adresinden yapabileceklerdir. Adayların sözlü sınavına girdikleri lisansüstü öğrenim grubundaki kurum kontenjanlarına yerleştirme işlemleri, öğrencilerin tercihleri doğrultusunda YLSY puanı üstünlüğüne göre ÖSYM tarafından yapılacaktır. Tercih yapmayan öğrenciler herhangi bir kontenjana yerleştirilmeyecektir. Bu nedenle sınavda başarılı olan öğrencilerin, sözlü sınavına girdikleri lisansüstü öğrenim grubundaki alanda sadece bir kontenjan bile olsa tercihte bulunmaları yararlarına olacaktır."
Arjantin futbolunun yıldız isimlerinden 41 yaşındaki Juan Sebastian Veron, 2014'te oyunculuk kariyerini noktalayıp başkanlığına geçtiği Estudiantes Kulübünde yeniden forma giyecek. Estudiantes Kulübü'nden yapılan açıklamada, orta saha oyuncusu Veron ile 1,5 yıllık sözleşme imzalandığı bildirildi. Veron, 8 Ocak 2017'de Florida Kupası kapsamında Alman ekibi Bayer Leverkusen karşısında ilk maçına çıkacak. Arjantinli yıldız oyuncu Veron, kariyerine de başladığı Estudiantes forması giyerken 2014 yılında futbola veda etmiş ve kulübün başkanlığını yürütmeye başlamıştı. Tecrübeli futbolcu kariyerinde, Boca Juniors, Sampdoria, Parma, Lazio, Manchester United, Chelsea ve Inter'de de forma giymişti.
Çekimlerine bu hafta başlanacak Kurtlar Vadisi Filistin filminde Necati Şaşmaz’a, nam-ı diğer Polat Alemdar’a Aşk-ı Memnu’nun Peyker’i Nur Aysan eşlik edecek. Aysan filmde, Polat Alemdar’ın sevgilisini canlandıracak.  Polat Alemdar, Aşk-ı Memnu’dan kız aldı! Filistin’de yaşanan insanlık dramını konu alan, yapımcılığını geçtiğimiz günlerde yeni sezon için atv ile anlaşan Kurtlar Vadisi Pusu’nun yapım şirketi Pana Film’in üstlendiği Kurtlar Vadisi Filistin filminin oyuncu kadrosu açıklandı. Çekimlerine bu hafta başlanacak filmin kadın başrol oyuncusu, geçtiğimiz sezon Kurtlar Vadisi Pusu’yu reytinglerde hezimete uğratan Aşk-ı Memnu’nun Peyker’i Nur Aysan oldu. Filmde Necati Şaşmaz’ın sevgilisini oynayacak olan Aysan’ın ve Kurtlar Vadisi Pusu dizisinin oyuncuları Gürkan Uygun ile Kenan Çoban’ın yanı sıra Erdal Beşikçioğlu, Erkan Sever, Zafer Diper, Umut Karadağ ve Mustafa Yaşar gibi isimler de rol alacak.  5 Kasım2010’da vizyona girecek, senaryosunu yapımcı Raci Şaşmaz ile Bahadır Özdener ve Cüneyt Aysan’ın birlikte kaleme aldıkları filmin yönetmen koltuğunda ise Şaşmaz kardeşlerden Zübeyr Şaşmaz oturacak. Kurtlar Vadisi Filistin’in özel efekt koordinatörlüğünü Mark Meddings, dublör koordinatörlüğünü ise Dusan Hyska yapacak. Filmde, Gazze’ye insani yardımmalzemeleri götürmeye çalışan gemilere yapılan kanlı baskın üzerine Polat Alemdar ve arkadaşları Filistin’e gidecek, baskının planlayıcısı İsrailli komutanı ele geçirmeye çalışacak.
Kayseri Emniyet Müdürlüğü Terörle Mücadele Şubesi ekipleri, terör örgütü eylem ve faaliyetlerinin engellenmesine yönelik çalışma kapsamında, sosyal medyadan paylaşımlarda bulunup  propagandası yaptığı ve Cumhurbaşkanı Erdoğan'a hakaret ettiğini öne sürülen G.A'yı  na aldı. Kayseri Eğitim ve Araştırma Hastanesinde   kontrolünden geçirilen G.A, emniyete götürüldü.
Hollywood’un ünlü yıldızı  ’ın başrolde yer aldığı  filmi, tüm zamanların en kötü ikinci açılış hasılatını elde etti.  ABD’de 26 Ekim Cuma günü 613 sinemada vizyona giren film, gişe tarihinin en kötü ikinci açılışını yaptı.  Hafta sonu elde ettiği izlenme sayısı ile 160 bin dolar hasılat kazanan  , her bir sinema salonundan ortalama 262 dolar kazanmış oldu.   London Fields, 600’ün üzerinde sinema salonunda gisterime girmesiyle içinde yer aldığı kategoride 2008 yılında vizyona giren   filminin arkasında ikincilik elde etti.  Fred Ashman’in yönettiği Proud American adlı film, vizyona girdiği hafta sadece 96 bin dolarlık bilet satışıyla büyük hayal kırıklığı yaratmıştı.  Amber Heard’ın başrolde yer aldığı, Martin Amis'in çok satan romanından beyazperdeye uyarlanan gerilim filmi London Fields, 2015 yılında Toronto Uluslararası Film Festivali'nde prömiyerini yapamadan, gösteriminden bir gün önce festivalden çekilmişti. Yönetmen Mathew Cullen'ın filmin yapımcılarını dava etmesiyle yeniden gündeme gelen film için Cullen, yapımcıların, kendisinin izni olmadan kurguya ek sahneler eklediklerini öne sürmüştü.  2016'da Heard'ın eski eşi  'e şiddetli geçimsizlik sebebiyle dava açmasıyla birlikte filmin yapımcıları Heard'a 10 milyon dolarlık dava açmış ve filmi tamamlamadığını iddia etmişlerdi. Karşılığında Heard da yapımcıları dava ederek, sözleşmesinde öngörüldüğünden daha fazla çıplak sahnede yer almış gibi görünmesini sağlamak için gizlice dublör tuttuklarını iddia etmişti. Ölümcül ve cazibeli bir kadın olan Nicola’nın, hayatındaki erkeklerden birinin kendi katili olacağını bilerek onları kaotik bir örümcek ağının içine çekmesini konu alan filmin kadrosunda Cara Delevingne ve Johnny Depp de yer alıyor.
savunma sanayi şirketi Rostech Başkanı  , Çin'e gönderilirken yolda hasar gören S-400 füze savunma sistemlerinin yenisinin gönderileceğini açıkladı.  Hasar gören füzelerin imha edildiğini belirten Çemezov, "Sözleşme uzun zaman önce imzalandı ancak kaza gerçekleşti. Füzeleri taşıyan gemi fırtınaya yakalandı, teslimat için yeni füzeleri üretiyoruz" dedi.
'nden (ÇÜ) yapılan açıklamaya göre, Adana'nın Ceyhan ilçesinin doğusunda yer alan ve Adana Büyükşehir Belediyesi'nin de desteğiyle 2007'den bu yana yürütülen   kazılarında, neolitik dönemden Geç Helenistik döneme kadarki yerleşimler gün ışığına çıkarılıyor. Açıklamada görüşlerine yer verilen ÇÜ Fen Edebiyat Fakültesi Arkeoloji Bölümü Öğretim Üyesi ve Kazı Başkanı Doç. Dr. Serdar Girginer, çalışmaların Adana'nın tanıtımı için önemli olduğunu belirtti. Girginer, kazı çalışmaları hakkında şu bilgileri verdi: "Hititler döneminde çok büyük bir şehirle karşılaşıldı. Tapınakları, taş döşemeli ve rampalı kutsal tören yolu, şehre giriş yolunun kulesiyle kent surları ve seramik pişirme fırınları ile son derece gelişkin yerleşimin orta Anadolu Hitit kentleriyle olan bağlantısını sunan önemli bilgilere ulaşıldı. Gözlemlerimize göre bu çağda kentin en az 2-3 kilometrelik bir alana yayıldığı görülüyor. Kentin Hitit Çağı'ndaki isminin 'Lawazantiya' olduğu düşünülüyor. Son yıllarda höyüğün üst tabakalarında yaptığımız kazılarda, Helenistik dönemde son derece faal bir yerleşimle karşılaştık. Kumaş üreten, bağcılıkta belki de bir marka olan yerleşimin Kıbrıs, Fenike sahilleri, Ege adaları ve hatta Mısır ile özellikle deniz yoluyla ticaret yaptığı ortaya çıktı." Girginer, neolitik dönemde de Tatarlı Höyük'ün önemli bir yerleşime sahip olduğunu öğrenmeye başladıklarını, bu gelişmeyle ilgili çalışmaları da planlanmaya başlandıklarını aktardı.
Yaz aylarının en korkutucu olayları arasında yer alan yangınlar her yıl Türkiye’de büyük zararlara neden oluyor. Orman Genel Müdürlüğü’nün 2018 Faaliyet Raporu’na göre sadece geçtiğimiz yıl içinde 2 bin 167 orman yangını yaşanırken; bu yangınlar sonucundan 5 bin 644 hektar orman alanı zarar gördü. Yaşanan doğa katliamının yanı sıra orman yangınlarının yarattığı ekonomik zarar da olayların bir diğer karanlık yüzü. Türkiye orman yangınlarıyla mücadeleye her yıl milyonlarca liralık kaynak ayırırken, teknolojideki son gelişmeler orman yangınlarıyla mücadelede de yeni bir dönemin kapılarını aralıyor. Geliştirdiği yapay zekâ destekli dijital dönüşüm uygulamalarıyla bilinen Türk teknoloji şirketi Etiya’nın iştiraki Ayvos bu yönde ortaya koyduğu yeni teknolojiyle dikkat çekiyor. Söz konusu teknolojinin sadece Türkiye’de değil aslında tüm dünyada orman yangınlarıyla mücadeleye büyük destek verebileceğinin altını çizen Ayvos Kurucu Ortağı ve Genel Müdürü Eray Hangül, “Türkiye’de yaşanan orman yangınları yüzünden her yıl binlerce hektarlık alan zarar görüyor. Son 20 yıla baktığımızda yaklaşık 180 bin hektarlık alan bu yangınlar nedeniyle yok olmuş ya da zarar görmüş durumda” dedi. % 100 Türk mühendisleri tarafından geliştirilen ve orman alanlarındaki kameralara entegre edilebilen yerli yazılımla orman yangınlarına önceden müdahale edilebileceğini; bunun da her yıl binlerce hektarlık alanın zarar görmesini engelleyebileceğini ifade eden Eray Hangül şöyle devam etti: “Geliştirdiğimiz sistem, her türlü kıvılcımı ve ateşi anında yakalayabiliyor. Ateş yakmanın yasak olduğu yerlerde yetkililere hızlıca bilgi verebiliyor. İzmarit ya da çalı tutuşması gibi durumlarda da yine yetkilileri otomatik olarak uyarabiliyor. Sahip olduğu görüntü işlemeteknolojisiyle, ormanda yaşayan canlıları insanlardan ayırabilen sistem, insan girişinin yasak olduğu noktalarda da ciddi bir güvenlik kalkanı oluşturuyor.” Sistemle ilgili tüm yazılımların tamamlandığını ve test süreçlerinin devam ettiğini sözlerine ekleyen Eray Hangül söz konusu teknolojinin Türkiye’de de kullanılabileceğini; bunun yanında Rusya, Portekiz, İspanya ve Yunanistan gibi orman yangınlarının yoğun olarak yaşandığı ülkelere de söz konusu teknolojiyi ihraç etmek için görüşmeler yaptıklarını ifade etti. Orman Genel Müdürlüğü’nün 2018 yılı Faaliyet Raporu’na göre geçen yıl yangınla mücadelede fiziki tedbirler alınarak 2 bin 167 orman yangınına müdahale edildi ve bu olaylarda 5 bin 644 hektar orman alanı zarar gördü. 2014-2018 döneminde yılda ortalama 2 bin 413 orman yangınına müdahale edildi ve 6 bin 628 hektar/yıl orman alanı zarar gördü. Yani 5 yılda zarar gören toplam orman alanı yaklaşık 33 bin hektar olarak hesaplandı. 2018 yılında oluşan orman yangınlarının 94'ü kasıtlı, 676'sı ihmal, 400 doğal, 997'si ise faili meçhul sebeplerle oluştu.
Başkanlığına seçilen  , Rusya'nın özel hayatı ve mali durumu hakkında hassas bilgilere sahip olduğuna ilişkin iddiaları Amerikan istihbarat birimlerinin sızdırmış olabileceğini söyledi. Trump, başkan seçildikten sonra New York'ta düzenlediği ilk basın toplantısında, Rusya'nın başkanlık seçimlerine müdahale ettiği, özel hayatı ve mali durumu hakkında hassas bilgilere sahip olduğu iddiaları ve şirketlerinin geleceğine ilişkin soruları yanıtladı. Söz konusu iddiaları "uydurma haber" ve "düşmanca" olarak değerlendiren, hasta insanlarca uydurulduğunu ifade eden Trump, "Bu saçmalık belki de kim bilir istihbarat birimleri tarafından sızdırıldı, eğer öyleyse kendilerine muazzam bir leke sürecekler." dedi. Rusya ile hiçbir anlaşmasının ya da bağının olmadığını, iyi geçinip geçinemeyeceğini bilmediğini ancak iyi ilişkiler kurmayı deneyeceği belirten Trump, Rusya Devlet Vladimir Başkanı Putin'in kendisini sevmesini bir değer olarak nitelendirdi. "Hillary'nin Putin'e karşı benden daha çetin olacağına inanıyor musun? Kimse gerçekten buna inanıyor mu?" diyen Trump, DEAŞ'ı şimdiki ABD yönetiminin yarattığını ve Rusya'nın DEAŞ ile mücadelede ABD'ye yardımcı olacağını söyledi. Trump, "Putin beni seviyorsa bu kötü bir şey değil. DEAŞ ile mücadelede Rusya ile çok büyük bir müttefik olabiliriz. Putin Trump'ı seviyorsa bu bir risk değildir. İyi anlaşmak için iyi şansım olduğunu düşünüyorum" ifadelerini kullandı Trump, "Hacklenme konusuna gelince. Bunun arkasında Rusya olduğunu düşünüyorum. Ama başka kişiler ve ülkelerin de hackleme eylemlerinde olduğunu düşünüyorum." diye konuştu. Basın toplantısı boyunca "uydurma haberler" konusundaki tepkilerini birkaç kez tekrarlayan Trump, Rusya'nın Trump hakkında gizli bilgileri ele geçirdiği yönündeki iddiaları yalanlayarak, bu haberleri gündeme getiren BuzzFeed'i ve konuya temas eden CNN'i sert şekilde eleştirdi. CNN temsilcisinin söz alma girişimlerini reddeden Trump, gazetecinin "Burada bize yönelik birtakım iddialarda bulunuyor ancak bana söz vermiyorsunuz." sözleri üzerine "Sen uydurma habersin. Kabalaşma." dedi. Trump, vergi iadesi bilgilerini ne zaman yayınlayacağını soran gazeteciye ise tepki göstererek vergi kayıtlarının inceleme altında olduğunu ve bu nedenle açıklayamayacağını söyledi. Gazetecinin halkın bunu merak ettiğini belirtmesi üzerine Trump, "Benim vergi iadesi kayıtlarımı sadece gazeteciler merak ediyor." diye konuştu. Trump, yabancı hükümetlerin Trump otellerine yapacakları konaklama bedellerini de hazineye aktaracağını belirtti. Dubai'den kendisine yapılan 2 milyar dolarlık iş teklifini ise geri çevirdiğini söyledi. ABD'nin en büyük enerji şirketi ExxonMobil Üst Yöneticisi (CEO) Rex Tillerson'ı Dışişleri Bakanlığı görevine aday gösteren Trump, ABD'nin diğer ülkelerle güçlü ticari anlaşmalar yapması için iş hayatı geçmişine ve tecrübesine sahip olan bireylere yeni hükümette görev vermeyi tercih ettiğini belirtti. Trump, önceki yıllarda ABD'nin diğer ülkelerle yaptığı ticaret anlaşmalarının iyi olmadığının altını çizerek, "Çin, Japonya ve Meksika'ya milyarlarca dolar kaybettik. Daha iyi ticaret anlaşmaları yapabilmek için akıllı ve başarılı insanlara ihtiyacımız var" dedi. Seçim kampanyası sırasında ABD'den yurtdışına çıkan iş olanakları, yatırım ve üretimi ülkeye geri çekeceğini vadeden Trump, bugünkü konuşmasında bunu yineleyerek, üretimlerini ABD'den Meksika'ya taşıyan şirketlerin ürünlerini ABD'de satmak istemesi halinde yüksek oranda sınır vergisi ödeme durumunda kalacaklarını vurguladı. Trump, ABD'li şirketlerin fabrikalarını Meksika'ya veya başka ülkelere taşıması yerine ülke içinde başka eyaletlerde çözüm arayabileceklerini savunarak, üretimin ülke içinde kalması gerektiğinin altını çizdi. ABD'de "Obamacare" adıyla bilinen sağlık reformunun iptali konusunda da basın mensuplarının sorularını yanıtlayan Trump, Obamacare'in iptalinin ve yeni bir sistemle değiştirilmesinin aynı anda gerçekleştirileceği bilgisini verdi. Obamacare'i "felaket" olarak nitelendiren Trump, bunun yerine "çok daha ucuz ve daha iyi" bir sağlık sistemi getireceğini vaat ederek, "Obamacare, Demokratların problemi. Ama biz bunu ellerinden alacağız ve onlara iyilik yapacağız." ifadesini kullandı. ABD başkanlığını 20 Ocak'ta devralacak Donald Trump, şirketlerinin yönetimini iki büyük oğluna devrettiğini bildirdi. Trump, New York'ta düzenlediği basın toplantısında, şirketlerinin geleceğine ilişkin açıklamalar yaptı. Trump, şirketlerinin yönetimini oğullarına devrettiğini kaydederek "İki oğlum şirketleri yönetecek ve benimle hiçbir konuyu müzakere etmeyecekler." dedi. Trump'ın avukatı Sheri Dillon da basın toplantısında açıklama yaparak konunun detaylarına ilişkin bilgi verdi. Dillon, Trump'ın devlet işleriyle kendi şirketlerinin işlerini birbirinden ayıracağını, Donald Trump ve kızı Ivanka'nın şirketteki tüm görevlerinden ayrılacağını ifade etti. Trump, basın toplantısında vergi iadesi bilgilerini ne zaman yayınlayacağını soran gazeteciye tepki göstererek vergi kayıtlarının inceleme altında olduğunu ve bu nedenle açıklayamayacağını söyledi. Gazetecinin halkın bunu merak ettiğini belirtmesi üzerine Trump, "Benim vergi iadesi kayıtlarımı sadece gazeteciler merak ediyor." diye konuştu. Trump, yabancı hükümetlerin Trump otellerine yapacakları konaklama bedellerini de hazineye aktaracağını belirtti.
Volkswagen Grubu’nun İspanyol yan kuruluşu, beş kapılı versiyona ek olarak üç kapılı ve steyşın versiyonlar çıkarmayı planlıyor.  Şirketin bu hareketi, Leon’un önceki nesillerinin temelini oluşturan ‘bütün amaçlar için tek bir otomobil’ felsefesinin sona erdiğini gösteriyor.  Beş kapılı araç Eylül’de Paris Otomobil Fuarı’nda, üç kapılı ve steyşın gövde tarzlarına sahip versiyonlar ise gelecek yıl tanıtılacak.  Seat yöneticileri aracın gelecek yıl Eylül ayında düzenlenecek Frankfurt Otomobil Fuarı’na kadar üç versiyonunun da tanıtılmış olacağını söyledi.  Yeni Leon, Audi A3’ün ardından Volkswagen Grubu’nun yeni MQB platformunu kullanan ikinci otomobil olacak.  Yeni beş kapılı Leon 4263 mmm uzunluğa, 1816 mm genişliğe ve 1459 mm yüksekliğe sahip, yani mevcut Leon’a göre 52 mm daha kısa, 48 mm daha geniş ve 44 mm daha yüksek. Aracın dingil açıklığı da 58 mm artarak 2636 mm’ye çıkmış.  MQB temelinin kullanılması sayesinde aracın ağırlığı temel motor ve donanım seviyesiyle 1250 kg ağırlığındaki ikinci nesil Leon’a göre yaklaşık 85 kg azalmış.  Şirketin ifadesine göre yeni Leon’da motorlar, önceki modellerdekiler ile kıyaslandığında, yüzde yirmi ikiye varan oranda daha tutumlu olmuş.  İlk etapta satışa sunulacak dizel modeller 105 bg üreten bir 1,6 TDI’dan ve 150 bg üreten 2,0 TDI’dan oluşacak. Şirket 1,6 litrelik dizelin ortalama tüketimini 3,8 L/100km, 2 litrelik dizelin ortalama tüketimini 4 L/100km olarak açıkladı. Dizellere daha sonra 90 bg (1,6) ve 184 bg (2,0) üreten versiyonlar eklenecek.  Benzinli modeller 86 bg veya 105 bg çıkışlı bir 1,2 TSI ve 180 bg çıkışlı bir 1,8 TSI’dan oluşacak. Daha sonra motor yelpazesine 122 bg veya 140 bg çıkışlı 1,4 TSI eklenecek. 140 bg’lik versiyonda, hafif gaz ile sürüldüğünde iki silindiri kapatan Aktif Silindir Teknolojisi bulunacak.  Mevcut otomobilde olduğu gibi yeni Leon yelpazesinde de tutumlu Ecomotive ve sportif FR ve Cupra modelleri olacak.  Seat, ikinci nesil otomobilde eleştirilen kabinin bu sefer daha kaliteli bir havaya sahip olacağını vaat ediyor.  Yüksek donanımlı modellerde çok çeşitli Alcantara ve deri kaplamalar sunulacak. Ayrıca malzemelerin, uyumun ve işçiliğin kalitesinin de iyileştirilmesi hedefleniyor.
Yurt genelinde okullarda çeşitli etkinliklerle kutlanan ve öğretmenlerin öneminin vurgulandığı  'ne kısa bir süre kala hem öğrenciler hem de öğretmenler, internet üzerinde "Öğretmenler Günü ne zaman?" aramasını yapmaya başladı. Peki Öğretmenler Günü ne zaman? İşte Öğretmenler Günü tarihi ve Öğretmenler Günü şiirleri. 24 Kasım Öğretmenler Günü, öğretmenlik mesleğini eline alan ve bilgilerini öğrencileriyle paylaşıp, onlara okuma yazma öğretenleri onurlandırmak için çeşitli etkinliklerle kutlanan özel bir gündür. Bu yıl 24 Kasım Öğretmenler Günü Cuma gününe denk geliyor. Türkiye'de her yıl 24 Kasım, Öğretmenler Günü olarak kutlanır. 24 Kasım 1928, Türkiye Cumhuriyeti devletinin kurucusu Mustafa Kemal Atatürk'ün "Millet Mektepleri'nin Başöğretmenliği"ni kabul gördüğü gündür. Birçok ülkede 1994’ten beri her yıl 5 Ekim günü UNESCO tavsiyesiyle Öğretmenler Günü olarak kutlanmaktadır. 5 Ekim günü, 1966 yılında Paris'te gerçekleşen "Öğretmenlerin StatüsüHükümetlerarası Özel Konferansı"nın sona erip UNESCO temsilcileri ile ILO tarafından "Öğretmenlerin Statüsü Tavsiyesi"'ni oy birliği ile kabul edilmesinin yıldönümüdür. Kendi kültürel ve tarihi özelliklerine, okul tatil günlerine göre çeşitli ülkelerde farklı tarihler Öğretmenler Günü olarak belirlenmiştir. Örneğin 12 Arap ülkesinde (Bahreyn, Birleşik Arap Emirlilikleri, Cezayir, Fas, Katar, Libya, Mısır, Suudi Arabistan, Tunus, Umman, Ürdün,Yemen) her yıl 28 Şubat günü, Öğretmenler Günü olarak kutlanmaktadır. Öğretmenler Gününün tatil olup olmadığı da ülkesine göre değişir. Göz gözdür o, uzakları görürüz Ağızdır o, türkü söyleriz haykırırız günlerden. Ulaşırız erdem üstüne, gelecekler üstüne biz hep Çizer büyük değirmisini Uç olur da gergele öğretmen. Hey hey, burası bir dağ köyü, kurda kuşa Bırakılmış göğün kıyısına bırakılmış 83 toprak ev, 83 acı duman, Çoluğuyla, çocuğuyla 415 karanlık Kurtulacağız, el ayak kurtulacağız, Bir okul yapıla, bir gele öğretmen. Bir ışık, bir ışık daha, Gecelerin içindeki ejderlerle dövüşür Nice istemeseler de, nice önleseler de, Uyandırır toplumunu İyiye, doğruya, güzele öğretmen. Doğruluğun, iyiliğin ve güvenli geleceğin, Etrafına sevgiler saçan o güzel yüreklerin, Emeklerine karşılık verilen o iyi dileklerin, Sahibisin öğretmenim, günün kutlu olsun. Masum çocukların içini ısıtan bir güneşsin, Onlara adeta tüm sevgiyi veren meleksin, Tüm insanlık sana binlerce teşekkür etsin, Diyorum öğretmenim, günün kutlu olsun. Yetiştirdin Kanunileri, Fatihleri, Yavuzları, Engin bakışınla aydınlattın büyük insanları, Tarihe adını yazdıran o büyük kurtarıcıları, Yetiştirdin öğretmenim, günün kutlu olsun. Sen aydınlığa giden sonsuz yolları öğrettin, Şehit kanlarıyla oluşan şanlı bayrağı öğrettin, En önemlisi, bu nesillere Atatürk’ü öğrettin, Öğretensin öğretmenim, günün kutlu olsun. Kırk yıl kölesi olunurmuş bir harf öğretenin, Düsturumuz oldu gösterdiğin o hedeflerin, Etrafına bir bak, bu insanlar senin eserin, Övünmelisin öğretmenim, günün kutlu olsun. Yeni nesil sizin eseriniz olacaktır der Atatürk, Kemal adına sahip çıkmıştır şanı büyük o Türk, Öğretmene en büyük değer veren yine Atatürk, Büyüksün sen öğretmenim, günün kutlu olsun. Dünyanın en nadide çiçeğidir öğretmen İnsanlık meşalesi çerağında en etmen, Gönüllerin mimarı özden olan eğitmen Sevgi öğretmen demek Bilgi öğretmen demek Dünyayı algılayıp okumayı yazmayı, Paylaştıkça çoğalan büyükleri saymayı, Küçükleri sevmeyi gerçek insan olmayı, Bilen öğretmen demek Gören öğretmen demek Ruhlara şekil veren şair şiirinde dil, Aşkı terennüm eden âşık sazında tel, Burcu burcu açacak Bahçıvan elinde gül Bülbül öğretmen demek Sümbül öğretmen demek İlim irfan ordusu öğretmen komutanı Özgürlüğün bayrağı sevda anavatanı Ürünleri beyzade o gönüller sultanı İlim öğretmen demek Âlim öğretmen demek En güzeli öğreten mutluğun baş tacı Kararan vicdanların iksiriyle ilacı Her dalı yediveren o muhabbet ağacı Hürmet öğretmen demek Nimet öğretmen demek Yeni neslin nüvesi istikbalin mimarı Eğittikleri onun canı, cananı, varı İlim aşkına yanmak vatana yadigârı Kitap öğretmen demek Hitap öğretmen demek Ey yurdumun güzeli! Dağlar sana eğilsin Her şeyi yetiştiren sen sıradan değilsin, Mukaddes görevinde her konuda failsin Sevgi öğretmen demek İlgi öğretmen demek Benim Canım Öğretmenim. Her şeyi öğreten sensin, Okuyun yazın diyerek, Bilgili olmamızı istersin.   Benim Canım Öğretmenim Atatürk’ü her zaman översin, Onu örnek alın diyerek, En iyi olmamızı istersin.   Benim Canım Öğretmenim Her zaman yanımızda sensin Çokça çalışın diyerek, Başarılı olmamızı istersin.   Benim Canım Öğretmenim. Birbirinizi hep sevin dersin, Üzmeyin birbirinizi diyerek, Mutlu olmamızı istersin.   Benim Canım Öğretmenim Her zaman sevilecek sensin Okuldan gitsem bile bir gün Unutmadan hep seni seveceğim. Atatürk’üm benim, Başöğretmenim, Ne öğrendiysem ben, Atatürk’ten öğrendim. Yenilikleri öğreten, düşünüp öğütler veren, Millet için ağlayan, öğretmenim Sensin Atam   Atatürk’üm benim, Başöğretmenim, Henüz çocuk kalbimle, ilk Atatürk’ü sevdim. Doğruluktan şaşmayan, aydınlanmamızı sağlayan, Bu vatan için hep savaşan, öğretmenim Sensin Atam
Türkiye Seyahat Acenteleri Birliği (TÜRSAB) Güney Marmara Bölgesel Yürütme Kurulu Başkanı Mehmet Akkuş yaptığı açıklamada,  'nın turizmde önde gelen şehirlerden biri olduğunu söyledi. Bursa'nın Uludağ ile dünya markası haline geldiğini ifade eden Akkuş, "Sayısız güzelliklere sahip Uludağ gibi bir yer dünyanın hiçbir yerinde yok. Uludağ'ı biz 1980'li yıllarda dünya turizmine tanıttık ve uluslararası markası haline getirdik. Uludağ herkesin rahat bir şekilde seyahat edebileceği, kayak yapabileceği, eğlenebileceği, kış turizmini en iyi şekilde geçirebileceği bir yer" dedi.   Uludağ'dan dört mevsim faydalanmak istediklerini dile getiren Akkuş, "Dört Mevsim Uludağ" markasının yaratılması için hükümetten destek istedi. Her mevsim güzel bir turizm bölgesi haline getirerek Uludağ'dan maksimum düzeyde faydalanmak istediklerini vurgulayan Akkuş, şunları kaydetti: "Burası yaz, kış çalışabilir hale gelsin. Uludağ'ı yazın da turizme açabilirsek bölgede ciddi anlamda turist sayısı artacak ve Bursa merkezdeki işletmeciler ve esnaf da para kazanacak. O yüzden Uludağ, sadece 2,5-3 ay kış veya kayak mevsiminde çalışır bir yer olmasından ziyade sürekli açık olan bir yer olsun. Biz oraya sürekli turist getirelim. TÜRSAB olarak gerekli girişimlerde bulunuyoruz ve Uludağ'ı dört mevsim çeşitli spor branşlarının yapılabileceği bir alan haline getirmeye çalışıyoruz." Akkuş, kent merkezinden Uludağ oteller bölgesine kadar teleferik hattının kurulduğunu hatırlatarak, "Ortadoğu'dan gelen turistleri teleferikle Uludağ'a çıkarıp akşam şehir merkezine indirip alışveriş merkezleri, eğlence mekanlarında vakit geçirmelerini sağlayacağız. Bu sayede şehir merkezlerindeki otellerin de doluluk oranlarının artmasını sağlayacağız." dedi.
Türk sinemasının efsanevi aktörü  , vefatının birinci yılında ailesi, dostları, meslektaşları ve sevenleri tarafından mezarı başında anılacak. Anma Töreni,   günü saat  'de Tarık Akın'ın  'ndaki kabri başında gerçekleşecek.
Ekonomi Gazetecileri Derneği tarafından Sütlüce Tanıtım Merkezi’nde düzenlenen toplantıda ekonomi basını ile biraraya gelen İstanbul Büyükşehir Belediye Başkanı Kadir Topbaş, Gayrimenkul Yatırım Ortaklığı (GYO) kurmak için SPK'dan izin alındığını açıkladı.  Belediyenin tüm gayrimenkullerini tek çatı altında toplayarak değer oluşturup halka açacaklarını belirten Topbaş; “İyi bir rakam olacağına inanıyoruz. Bunun hazırlıklarını yapıyoruz. Sizin adınıza bu şehri yöneten olarak kendi değerlerini kendi içinde üretmeye ve değerini artırmaya çalışıyoruz'' dedi. 
 
 Konuşmasında ihalesi iptal edilen Levent'teki İETT arazisi için yeniden ihaleye çıkılacağını da ifade eden Topbaş, ''6 yıl sonra yasa bize bu hakkımızı iade etti. Ama para kasaya gelmedi, gecikti. Biz bundan dolayı kısa vadeli borçlanmalar yapmak zorunda kaldık. Sistemdeki sıkıntıları aşmak ve yapılan ihaleleri aşmak adına belki 300-400 milyon lira faiz ödedik... Yeniden ihale açacağız. Hazırlık yapıyoruz. Daha düşük satmayız. Kaybettiklerimizi de almamız lazım'' açıklamasında bulundu. 
 
 Topbaş, İstiklal Caddesi ile ilgili olarak ise şu bilgileri verdi: ''Bir daha problem olmayacak hale getiriyoruz. Orada artık taş döşeme değil, çok daha ucuz ve basit bir sistem bulduk. Caddenin altında atık su galerisi olduğu için tramvay geçerken titreşim yapıyor ve taşlar kendini bırakıyor. Bağlayıcılar çözülüyor. Esas problem oradan kaynaklanıyor. Tramvay hattına da yeni ray döşenmek suretiyle düzenlenecek. Bu sene yazdan önce bitirmeyi planlıyoruz. Beton ve arnevu tarzında bir şey olacak.'' 
 
 İstanbul Büyükşehir Belediye Başkanı Kadir Topbaş, Taksim'in yayalaştırılması konusundaki bir soru üzerine de, bu çalışmanın Koruma Kurulu'nun değerlendirilmesine bağlı olduğunu, Gezi Parkı'nın tamamının değil, kısmen kaldırılması gerektiğini söyledi.  Taksim projesinde ağaçlandırma yapılacağını, kafelerin olacağını belirten Topbaş, Tarlabaşı'ndan gelen yolun Talimhane'ye geldiğinde yer altına alınması ve oteller bölgesi ve Taksim ile bütünleşmesini ilk etapta ihaleye açacaklarını kaydetti. Gümüşsuyu'ndan İnönü Caddesi'nden gelip Taşkışla'ya giden trafiği şimdilik bıraktıklarını da belirten Topbaş, Sıraselviler'in tamamını yayalaştırma düşüncesi bulunduğunu belirtti.
Türkiye'nin enerji güvenliğine ve enerji merkezi olma hedefine büyük katkısı olacak TürkAkım'ın Türkiye'deki alım terminalinde çalışmaların bu kritik eşiği geçişiyle birlikte, projenin hedeflenen operasyon tarihi Aralık 2019'da faaliyete geçmesi için önemli bir dönüm noktasına ulaşılmış oldu. Türkiye'ye yılda 31,5 milyar metreküp doğal gaz iletecek olan iki paralel hattan oluşan ve teknik açıdan dünyanın en gelişmiş doğal gaz projeleri arasında yer alan TürkAkım'ın inşaatının son adımı alım terminalinin tamamlanmasıyla birlikte projenin hayata geçecek olması Türkiye'nin enerji alanındaki konumu açısından stratejik bir adım olacak. Proje kapsamında doğal gaz Rusya'nın Anapa kentinden Kıyıköy'e deniz altından ilerleyen iki paralel hatla taşınacak. Birinci hattan gelecek 15,75 milyar metreküplük doğal gaz, BOTAŞ tarafından hayata geçirilen kara hattıyla Lüleburgaz yakınında doğal gaz dağıtım hattına bağlanarak Türkiye'nin kullanımına sunulacak. Proje kapsamındaki ikinci hat üzerinden gönderilecek aynı miktardaki doğal gaz ise Kıyıköy'den Avrupa'ya ulaşacak. İkinci hattın yapımını ise BOTAŞ ve Gazprom'un ortak girişimi TürkAkım Gaz Taşıma AŞ yürütüyor. İkinci hattın Avrupa'ya ulaşacak rotasında son dönemde Bulgaristan seçeneği güç kazanmış görünüyor. Gazprom Yönetim Kurulu Başkan Yardımcısı ve TürkAkım proje şirketi Yönetim Kurulu Başkanı Dr. Oleg Aksyutin, "Kıyıköy alım terminalindeki tüm inşaat çalışmalarının yüzde 90'ını tamamlamış bulunuyoruz. Rusya'daki kara tesisleri yüzde 99 tamamlanmış bulunuyor. Karadeniz'in iki kıyısını birleştiren deniz hatlarının ikisi de tümüyle bitti. Projenin deniz kesimi rekor sürede tamamlandı" diye konuştu. Bu aşamanın, teknik açıdan bu kadar zorlu bir proje için çok çarpıcı bir başarı olduğuna işaret eden Aksyutin, "Türkiye kara kesimindeki inşaat süreci, hem öngörülen proje takvimine hem de son derece sıkı güvenlik, toplumsal ve çevresel standartlara uygun şekilde ilerledi. TürkAkım boru hattının aralık ayının sonuna dek doğal gaz aktarmaya hazır hale geleceğine güvenimiz tam. TürkAkım böylece hem nesiller boyu Türkiye ve Avrupa'nın enerji güvenliğini sağlayacak hem de Türkiye-Rusya işbirliğini pekiştirecek" dedi. TürkAkım İletişim Müdür Yardımcısı ve Proje Sözcüsü Aslı Esen, projenin deniz kesimi kapsamında iki hat için toplamda deniz altında yaklaşık bin 860 kilometre boru döşendiğini anımsatarak, "Rusya ve Türkiye kara kesimlerinin inşaatında da sona yaklaşıldı. TürkAkım proje şirketi olarak bizler alım terminalini ve deniz kesimiyle olan yaklaşık 3,5 kilometrelik bağlantı hattını yapıyoruz. Projenin Rusya, Karadeniz ve Türkiye kesimleri artık tümüyle bütünleşmiş durumda. Kıyıköy'deki alım terminalinin yapımı ve test süreci de bitince proje tamamlanmış olacak" ifadelerini kullandı. Kıyı geçişi ve terminale kadar olan boru hattı güzergahının yeniden yeşillendirilmesi çalışmalarının da tamamlandığını dile getiren Esen, şunları kaydetti: "Şantiye sahası gibi geçici kullanım için ayrılan alanlar toprak örtüsünün eski haline getirilmesinin ardından yeniden ağaçlandırılmak üzere Orman Genel Müdürlüğüne teslim edilecek. Kalıcı kullanım alanlarındaki ağaç kaybının telafisi için de BOTAŞ ve Orman Genel Müdürlüğü ile imzalanan protokol kapsamında kaybedilen her ağaca karşılık beş ağacın dikilmesi ve beş yıl boyunca bakımlarının yapılması temin edildi."
Toplumda sık rastlanan kansızlık sorunu, kişi farkında olmadan uzun yıllar sürebiliyor ve belirtileri çok uyarıcı olmadığı için hastalar bu sorunla uzun süre yaşayabiliyor. Hematololoji ve Kemik İliği Nakli Uzmanı Prof. Dr. İhsan Karadoğan, “Kan ilaçlarının bilinçli şekilde kullanılmaması, kanın kayıp noktasının tam olarak belirlenememesi ve altta yatan nedenin ortadan kaldırılmaması tedavide başarısızlığa neden oluyor” diyor.
Süper Lig’in 22. haftasında TT Arena’da Beşiktaş ile karşılaşacak Galatasaray’ın son derbi maçlarındaki sessizliği dikkat çekiyor. Sarı-kırmızılılar; ligdeki en son derbi galibiyetini 2014-2015 sezonunun 33. haftasında evinde Beşiktaş'la oynadığı maçta aldı. Sarı-kırmızılılar; derbilerdeki en son galibiyetini 646 gün öce Beşiktaş’a karşı 2-0’lık sonuçla aldı. Galatasaray daha sonra oynadığı 6 derbi maçından 3 puan alamadı. Aslan, bu karşılaşmalarda 3 kez beraberlikle sahadan ayrılırken, 3 kez de rakiplerine mağlup oldu. Söz konusu maçlarda sarı-kırmızılılar, rakip fileleri 6 kez havalandırırken, kalesinde de 8 gol gördü.  Galatasaray'ın son derbilerdeki performansı şöyle: 2014-2015 sezonu  Galatasaray: 2 - Beşiktaş: 0  2015-2016 sezonu  Fenerbahçe: 1 - Galatasaray: 1  Beşiktaş: 2 - Galatasaray: 1  Galatasaray: 0 - Fenerbahçe: 0  Galatasaray: 0 - Beşiktaş: 1  2016-2017 sezonu  Beşiktaş: 2 - Galatasaray: 2  Fenerbahçe: 2 - Galatasaray: 0
Dün 5,7525-5,8167 bandında hareket eden ve düşüşünü 3. güne taşıyan  , günü yüzde 0,34 değer kaybıyla 5,7752'den tamamladı. Kur bugün 5,77 civarında seyrediyor. Uluslararası piyasalarda euro/dolar paritesi yüzde 0,14 değer kaybıyla 1,1355, sterlin/dolar yüzde 0,12 gerilemeyle 1,2674 ve dolar endeksi yüzde 0,19 artışla 96,372 seviyelerinde bulunuyor.   de 6,57 civarında işlem görüyor. Uzmanlar, G20 Liderler Zirvesi öncesi ABD-İran gerilimi ve Çin ile ticaret müzakereleri konularındaki haber akışının piyasalara yön vermeye devam ettiğini belirterek, bugün yoğun veri takviminin öne çıkacağını söyledi. Bugün yurt içinde güven endeksi ve Türkiye Cumhuriyet Merkez Bankası haftalık para ve banka istatistiklerinin, yurt dışında ise ABD'de büyüme ve Euro Bölgesi'nde güven endekslerinin izleneceğini aktaran uzmanlar, teknik açıdan dolar/TL için 5,75'in destek, 5,83'ün ise direnç konumunda bulunduğunu kaydetti.
haberi! İDO ve BUDO, Marmara'daki olumsuz hava koşulları ve şiddetli rüzgar nedeniyle bazı seferlerini iptal etti. 08:30 / Bursa-Armutlu-Armutlu Tatil Köyü-Yenikapı-Kadıköy 07:45 / Bandırma-Yenikapı-Bostancı    "25.09.2018 07:00 tarihindeki Bursa (Mudanya) - İstanbul (Eminönü/Sirkeci) seferi olumsuz hava koşulları nedeniyle iptal edilmiştir. 25.09.2018 07:30 tarihindeki İstanbul (Eminönü/Sirkeci) - Bursa (Mudanya) seferi olumsuz hava koşulları nedeniyle iptal edilmiştir. 25.09.2018 09:00 tarihindeki Bursa (Mudanya) - İstanbul (Eminönü/Sirkeci) seferi olumsuz hava koşulları nedeniyle iptal edilmiştir. 25.09.2018 09:00 tarihindeki Bursa (Mudanya) - Armutlu (İhlas) seferi olumsuz hava koşulları nedeniyle iptal edilmiştir. 25.09.2018 09:30 tarihindeki Armutlu (İhlas) - İstanbul (Eminönü/Sirkeci) seferi olumsuz hava koşulları nedeniyle iptal edilmiştir. 25.09.2018 10:30 tarihindeki İstanbul (Eminönü/Sirkeci) - Bursa (Mudanya) seferi olumsuz hava koşulları nedeniyle iptal edilmiştir" denildi.  Gece yarısından bu yana etkili olan fırtına nedeniyle saat 10.00'da Kabatepe'den Gökçeada'ya gerçekleştirilmesi planlanan arabalı vapur seferi iptal edildi. Gökçeada'dan Kabatepe'ye ve Kabatepe'den Gökçeada'ya saat 07.00'deki karşılıklı feribot seferleri de fırtına nedeniyle yapılamadı. Çanakkale Boğazı ile adalar hattındaki ulaşımı sağlayan GESTAŞ AŞ yetkilileri, seferlerin fırtınanın normale dönmesinin ardından yeniden yapılacağını açıkladı.
Bu yıl ilk kez yayıncılık sektörünün geleceğini ele alan Broadcast Eurasia etkinliğine de ev sahipliği yapan Global Satellite Show’un açılışında, Dubai’de düzenlenen Uluslararası Telekomünikasyon Birliği Konferansı ile Suriye’de sınır ötesi harekatların yürütüldüğü Afrin ve Marmaris-Aksaz açıklarında seyir halindeki Sahil Güvenlik Komutanlığı’na ait UMUT gemisine canlı uydu bağlantıları gerçekleştirildi.  Uluslararası Telekomünikasyon Birliği’nin Yetkili Temsilciler Konferansı için Dubai’de bulunan ve 4.Global Satellite Show’un açılışında canlı bağlantıya katılan T.C Ulaştırma ve Altyapı Bakanı Mehmet Cahit Turhan; “Uydu ve yayıncılık alanındaki çalışmalara büyük önem veriyoruz. Bu vizyonla ilk milli haberleşme uydumuz Türksat6A’yı yerli olarak imal ediyoruz. 6A uydumuz Ankara-Kahramankazan’daki tesislerimizde tamamen yerli olarak kendi mühendislerimizle geliştiriliyor. Türksat 5A ve 5B uydularımız ise ülkemize dünya üzerinde daha geniş bir alanda uydu yayını yapma imkanı sağlayacak. Airbus Defence and Space (D&S) firmasıyla geçen sene yaptığımız sözleşme çerçevesinde Türksat 5A ve 5B uydularımızın üretimi de süratle devam ediyor. Şu anda uydular en son kritik gözden geçirme aşamasında. Türksat 5A’yı 2020 yılında, Türksat 5B’yi de 2021 yılında uzaya fırlatmayı hedefliyoruz” şeklinde konuştu. Ulaştırma ve Altyapı Bakan Yardımcısı Enver İskurtise Global Satellite Show ile uydu ekosisteminin gelişimine yön veren CEO’lar ve şirketlerle bir araya gelerek pek çok birikimle tecrübeyi paylaşma fırsatı bulduğunu belirterek; “Uydu serüvenimiz Türksat'ın Gölbaşı Yerleşkesi'nde 1978 yılında kurulan ilk yer istasyonu AKA-1 ile INTELSAT üzerinden Atlantik Bölgesi uyduları kullanılarak 3 ülke ile haberleşme sağlanmasıyla başladı. 11 Ağustos 1994'te nihayet Türkiye de uzaydaki maddi varlığına kavuştu. Ülkemizin ilk uydusu Türksat 1B, Fransız Guyanası'ndan fırlatılarak uzaydaki yolculuğumuz başladı. 1996 yılında ise Türksat 1C uydusunun fırlatılmasıyla uydu filomuz güçlendi. 2001 yılında fırlatılan Türksat 2A uydusu ile Türkiye, uydu işletme kabiliyeti olan ülkeler arasında yer aldı. Bugün ne mutlu ki Türksat 3 haberleşme ve 3 gözlem uydusundan oluşan uydu filosuyla dünya liginde yer alıyor. Milli uydu ekosistemimizin geliştirilmesi, uzay ve uydu teknolojilerinin altyapısının kurulması için çalışıyoruz. Uzay Sistemleri ve Test Merkezi’nde Türksat 6A uydumuzun yapım çalışmalarını sürdürüyoruz. Amacımız 2020 yılının sonunda Türksat 6A'nın üretimini tamamlamak” dedi.  İstanbul Ticaret Odası (İTO) Başkan Yardımcısı İsrafil Kuralayise Türkiye’nin geliştirdiği nitelikli ürün ve hizmetleri dünyaya satma hedefi doğrultusunda önemli çabalarda bulunduğunu söyleyerek; “Türkiye uydu, uzay, savunma ve havacılık sektörlerinde bölgesel güç olmaktan küresel güç olma konumuna geçti. Bu alanlarda geliştirilen proje sayılarımızda da ciddi bir artış bulunuyor. Türkiye artık kendi tankını, insansız hava aracını üretiyor. Bu durum özellikle ihracat açısından da büyük önem taşıyor.” dedi.
Freedom House, basın özgürlüğü sıralamasında Türkiye'yi "yarı özgür ülkeler" listesine aldı. Sınır Tanımayan Gazeteciler Örgütü de, yasaklar nedeniyle Türkiye'yi "internet düşmanları" arasında "gözetim altındaki ülkeler" listesine aldı. Örgüt, Türkiye'de getirilen internet yasakları için "gülelim mi, ağlayalım mı bilemedik" diyor. Son olarak, internetteki alan isimleri konusunda tüm dünyayı şaşırtan bir yasak getirilmişti. Gündemdeki diğer yasak ise, 22 Ağustos'ta "Güvenli internet" sloganıyla başlayacak olan filtre sistemi. Türkiye'de interneti devlet adına yöneten Bilgi Teknolojileri Ve İletişim Kurumu halk için dört filtre belirledi. Aile, çocuk, yurtiçi ve standart filtreler. Her kullanıcı, bunlardan birini seçecek ve sadece devletin kendisi adına belirlediği sitelere girebilecek, filtreyi delmek suç sayılacak. Konuyla ilgili NTV'de Canlı Ana Haber'e konuşan Bilgi Üniversitesi Hukuk Fakültesi Öğretim Üyesi, Doçent Yaman Akdeniz şunları söyledi: "Tarihsel olarak filtreleme sistemleri yeni bir şey değil. 90’lı yılların ortasında beri kullanılır fakat lokal bazda kullanıcıların bilgisayarlarında kullanılan, ailelerin çocuklarını korumak amacıyla kullandıkları bir yazılım.  Şimdi hükümet onaylı ve bütün ev kullanıcılarının, abonelerinin kullanmak zorunda olduğu bir sisteme geçiyoruz.  22 Ağustos'tan itibaren geçeceğimiz sistemde 4 farklı filtre yer alacak. Onlardan bir tamesini abone seçmek zorunda kalacak. Yani bir evde 3 çocuk 2 yetişkin olsa dahi o 5 farklı ihtiyacın tek bir filtreleme üzerinden karşılamak zorunda kalacaklar. Sizin istemiyorum deme şansınız yok. Açıklamalarda istemiyorsanız standart profilde yer alacaksınız deniyor ama standart profilde bir filtreleme profili.  Ben bunu son günlerdeki çılgın projeyle karşılaştırıyorum. Bir kanal projesi var biliyorsunuz. Bütün gemilerin geçişinin tek bir kanaldan yapılması gibi tek bir kanaldan ev kullanıcıları da internete çıkmak zorunda kalacak."
Stresin ve yanlış beslenme alışkanlıklarının da etkisiyle günümüzde neredeyse her 20 kişiden biri hayatının bir döneminde  yle tanışıyor. Midedeki asidin yemek borusuna doğru kaçması şeklinde tarif edilen reflünün bir uzantısı da boğaz reflüsü.  Boğazda yanma, öksürük, ses kısıklığı gibi belirtiler verdiği için, benzer semptomlara yol açan üst solunum yolları hastalıklarından farenjit ve sinüzit ile karıştırılabilen boğaz reflüsünün bunlar dışında kendine has semptomları da var.  , bu nedenle boğaz reflüsünün ‘tanısı zor’ bir hastalık olduğunu vurguluyor. Bazen   tanısı için çok özel muayenelere ihtiyaç duyulduğunu dile getiren Doç. Serin, özel kameralı muayeneler ile mide asidinin gırtlağın arka bölümünde yol açtığı erozyonların tespit edilebildiğini de söylüyor.    Serin, mide asidinin hangi sebeplerle geri kaçabileceğini ise şöyle anlatıyor: “En sık görülen nedeni yemek borusuyla mide arasında ‘sfinkter’ dediğimiz kapının fonksiyonunun bozulması. Bu bozulmayı yediğiniz şeylerden duygusal durumunuza kadar pek çok şey etkileyebiliyor. Ayrıca genetik yatkınlıklar, sigara ve alkol kullanımı da reflü oluşumunda etkili.”  Asit mideden geri kaçtığı zaman, yemek borusuna doğru yükseldiğinde buna mide reflüsü (gastroözefageal), daha yukarı kaçarsa boğaz reflüsü (larengofarengeal) adı veriliyor. Mide ve boğaz reflüsü, temelde aynı rahatsızlık çünkü her ikisi de mideden kaynaklanıyor. Aslında mide ile boğaz reflüsünün arasında temel bir fark var: göğüste yanma. Mide reflüsünde göğüste yanmanın çok tipik bir bulgu olduğunu ifade eden Doç. Serin, boğaz reflüsü olanlarda bu etkinin görülmeyeceğini belirtiyor.  • Alkol ve sigaradan uzak durun. • Beslenmenize dikkat edin. Sebze meyve ağırlıklı beslenin. • Kola, salça, ketçap, domates, portakal, mandalina, limon ve sirke gibi asit içeriği olan gıdalardan kaçının. • Kahve, çikolata gibi gıdaları fazla tüketmeyin. • Stresten mümkün olduğunca uzak durun. • Akşam yemeğini uyumadan en az iki saat önce yiyin. • Yemeklerden hemen sonra yatış pozisyonuna geçmeyin. • Yatarken başınızın altına yastık koyarak yükseltin.
MHP İstanbul Milletvekili Arzu Erdem, Bakan Selçuk'un yanıtlaması istemiyle Meclis Başkanlığı'na yazılı bir soru önergesi vererek, bugüne kadar 'Mavi Balina', 'Momo' gibi gençlerin psikolojisini bozan ve intihara yönlendiren oyunlarla ilgili intihar sayısını, alınan önlemleri, verilen eğitim ve destekleri sordu. Hürriyet gazetesinde yer alan haberde Bakan Selçuk özetle şu yanıtı verdi: “Bağımlılık ile mücadele kapsamında önleyici ve koruyucu bir çalışma olarak Türkiye Bağımlılıkla Mücadele Eğitim Programı, Bakanlığımız ile Türkiye Yeşilay Cemiyeti arasında 3 Ocak 2014'te imzalanan uygulama protokolüyle başladı. Programla öğrencilere, velilere, öğretmenlere her türden bağımlılıkla mücadele konusunda koruyucu ve farkındalık geliştirici bilgilerin verilmesi öngörüldü. Eğitimlerle sigara, alkol, uyuşturucu madde, teknoloji bağımlılığı ve sağlıklı yaşam alanlarında öğrenci, veli ve öğretmenleri bilgilendirerek gençlerde bağımlılığın gelişmesinin önüne geçilmesi hedeflendi. Programın etkin şekilde hedef kitleye ulaştırılması için Yeşilay Cemiyeti işbirliğiyle illerimizde 712 eğitici ve 31 bin 581 bağımlılıkla mücadele uygulayıcısı yetiştirildi.
Londra’da geçen yıl Coq d’Argent isimli restoranın penceresinden atlayarak intihar eden Anjool Malde, Deutsche Bank’ta çalşıyordu ve henüz 24 yaşındaydı.  Malde'nin şirketteki bir eşek şakası nedeniyle öldüğü anlaşıldı. Olay şöyle gelişti; bankacı, ölümünden iki gün önce açığa alınmıştı. Buna sebep olarak da, şirketin internet sitesine bir müşterilerinin adına “Seksiyim, çok seksiyim” yazması gösterilmişti. Açığa alınmayı hazmedemeyen Oxford mezunu bankacı, doğum gününden 2 gün önce elinde şampanya kadehiyle pencereden atladı.
Televizyon, sahne ve podyumların kamuoyu tarafından tanınan birçok ismi, sanal alemde yayınlanan bazı yazılar ve videolar ile sosyal paylaşım sitelerindeki sahte profillerden şikayetçi oldu. Asayiş Şube Müdürlüğü Bilişim Yoluyla İşlenen Suçlar Büro Amirliğince son 16 ayda yürütülen soruşturmalardan derlediği bilgilere göre, manken Şebnem Schaffer'e ilişkin 2010 yılı içinde ''facebook'' adlı sosyal paylaşım sitesinde sahte profil açılarak, adına yazışma yapılması ve müştekinin fotoğraflarının birçok pornografik içerikli internet sitelerinde yayınlanması konusunda soruşturma yapıldı.  Söz konusu eylemleri gerçekleştirdikleri belirlenen şüpheliler M.S.Ö. ve E.Y, çıkarıldıkları mahkemece tutuksuz yargılanmak üzere serbest bırakıldı. Bakırköy Cumhuriyet Başsavcılığının talimatıyla geçen yıl basketbol yorumcusu İsmet Badem hakkında bir sosyal paylaşım sitesinde sahte profil açarak, müşteki adına hakaret içerikli yazışmalar yaptığı belirlenen şüpheli V.Ç, gözaltına alınarak hakkında yasal işlem yapıldı.  İstanbul Cumhuriyet Başsavcılığının talimatıyla yapımcı Erol Köse ve şarkıcı Nihat Doğan hakkında bir internet sitesinde, hakaret içerikli yazılar yazdığı belirlenen şüpheli K.A, gözaltına alındı. K.A. hakkında da yasal işlem yapıldı.  Şişli Cumhuriyet Başsavcılığının talimatıyla sanatçı İbrahim Tatlıses'in şikayeti üzerine bir internet sitesinde yayınlanan yazılara ilişkin şüpheli ya da şüphelilerin yakalanması için yürütülen çalışmalar halen devam ediyor.  Şarkıcılar Murat Boz, Volkan Konak, Demet Akalın, oyuncu yazar Pelin Batu, sunucu Uğur Arslan, manken Güzide Duran ve oyuncu Ceren Hindistan'ın şikayetleri üzerine, ilgili başsavcılıkların talimatıyla, ''facebook'' ve ''twitter'' hakaret içerikli videolar yayınlanması ya da sahte profil açılarak yazışmalar yapılmasına ilişkin soruşturmalar başlatıldı.  Televizyon yapımcısı ve sunucu Acun Ilıcalı hakkında da bir internet sitesinde iftira niteliğinde yazılar yazılmasına ilişkin çalışma sürdürülüyor.  Televizyon programı sunucusu Esra Ceyhan'ın Kadıköy Cumhuriyet Başsavcılığına yaptığı şikayeti üzerine ''youtube'' adlı internet sitesi üzerinden müşteki hakkında hakaret içeren videolar yayınlanmasıyla ilgili soruşturma da sürüyor.  Şişli Cumhuriyet Başsavcılığının talimatıyla, sunucu Ece Erken hakkında bir internet sitesinde müştekinin rızası dışında fotoğraflarının ve bilgilerinin yayınlanması ile ''twitter'' adlı sosyal paylaşım sitesinde hakaret ve tehdit içerikli yazılar yazılmasına ilişkin çalışmalar da devam ediyor.  Dizi oyuncusu Fahriye Evcen'e bir internet sitesinde hakaret edilmesi ile gazeteci Uğur Dündar'ın elektronik posta adresine hakaret içerikli mesajlar gönderilmesine ilişkin faillerin yakalanması çalışmaları da sürdürülüyor.
İçişleri Bakanlığı'ndan yapılan açıklamaya göre, Ramazan Bayramı münasebetiyle çıkarılan Cumhurbaşkanlığı kararnamesiyle 98'i şartlı, bin 11 mahkum serbest bırakıldı.  Açıklamada, mahkumların hangi suçlardan hüküm giydiğine ilişkin bilgiye yer verilmedi.  Mısır'da cumhurbaşkanı, bakanlar kurulunun görüşüne başvurduktan sonra mahkumları affedebildiği gibi cezalarını da hafifletebiliyor.  Mısır'da 3 Temmuz 2013'teki askeri müdahaleden bu yana hapishanelerdeki siyasi suçluların sayısı Cumhurbaşkanı Sisi tarafından 500 olarak açıklanırken, Müslüman Kardeşler Teşkilatı'na (İhvan) göre bu sayı 40 bine ulaştı.
Akdeniz Üniversitesi (AÜ) Ziraat Fakültesi Bahçe Bitkileri Bölümü Öğretim Üyesi Prof. Dr. İbrahim Baktır, Türkiye'nin, çiçek soğanları bakımından dünyanın en zengin ülkeleri arasında yer aldığını söyledi. Türkiye'de binin üzerinde çiçek soğanı türü bulunduğunu belirten Baktır, İbradı ilçesinin de çiçek soğanları bakımından büyük zenginliğe sahip olduğunu vurguladı. Türkiye'de ihraç edilen çiçek soğanlarının yarısını oluşturan kardelenin İbradı bölgesinde yetiştiğine işaret eden Prof. Dr. Baktır, 1982 yılından bu yana yapılan çalışmalar sonucu kardelen üretiminin kendi doğasında yapılabildiğini belirlediklerini anlattı. Kardelenin, doğası dışında yetiştirilmeye kalkıldığında birtakım sıkıntılarla karşılaşıldığına dikkati çeken Baktır, şöyle konuştu: ''Mesela Ege bölgesinde yapılan çalışmalar sonucunda bu mevsimde ekilen soğanlar Mayıs ayında topraktan çıkıyor ve soğanlar sıcaklık nedeniyle yanıyor. Benzer durum Orta Anadolu steplerinde de yaşanıyor. Ancak İbradı bölgesinde soğanlar genellikle ardıç ağaçlarının altına ve kayaların diplerine ekiliyor. Çünkü kardelenin doğası buralar.''     Türkiye'de bulunan 11 kardelen türünün ikisinin ticari değer taşıdığını belirten Baktır, ''Toroslar ve Doğu Karadeniz bölgesinde yetişen kardelenler ticari değer taşıyor. Diğerlerinin herhangi bir ticari değeri yok. Mesela, Antalya'nın batı kesimlerinde Geyikbayırı bölgesinde bir başka kardelen türü daha var. Soğanı çok daha iyi ama ticari değeri yok'' diye konuştu.Toros kardeleninin tarihi ile ilgili de bilgi veren Baktır, şunları kaydetti: ''1800'lü yılların sonlarında İzmir'den Toros kardelenleri ihracatına başlanılmış. 1960'lı yılların sonunda ve 1970'li yılların başından itibaren de ise Toroslardan kardelen sökülmeye başlanmış. Bunu çobanlar ve yörenin insanları kendilerine ek gelir sağlamak amacıyla yapmışlar. 1980'li yılların başına geldiğimizde bu dağlarda sadece Antalya civarından 83 milyon kardelen soğanı sökülmüştür. Bu rakam gerçekten çok korkunç. Bu rakamlara elek altı dediğimiz küçük soğanlar dahil değildir. Soğanların bilinçsizce sökümüne bilim adamları ve çevrecilerin tepki göstermesi üzerine Tarım Bakanlığı, beş yıl kardelen sökümünü yasakladı. Daha sonra Türkiye'nin değişik yerlerinde denemeler yaptık. Amanos dağlarından Sürmene yaylalarına kadar denemeler yaptık ve en güzel yerin kendi doğası olduğunu belirledik. Bu nedenle de geçen yıl Akseki'de 9 milyon soğan dikimi yaptık. Bu yıl İbradı'nın yaylalarında kardeleni toprakla buluşturduk. Bu bölgeler kardelenlerin doğal alanlarıdır. Hem yurt dışından hem yurt içinden gelen insanlar bu bitkiyi yerinde görsünler, tanısınlar.'' Amaçlarının doğayı tanımak ve doğanın bireylerini insanlara tanıtmak olduğunu bildiren Prof. Dr. İbrahim Baktır, 1 milyon kardelen soğanı diktiklerini hatırlatarak, Türkiye'nin yıllık soğan ihtiyacının altıda birini İbradı'ya diktiklerini söyledi. Bugün dikilen soğanların 3 yıl sonra hasadının yapılabileceğini vurgulayan Baktır, ''Hedefimiz sürdürülebilirlik prensipleri içerisinde buradan üretim yapıp, köylüye de para kazandırmak. Böylece Toros kardelenlerinin tanıtımını yapıp doğayı da zenginleştiriyoruz. Önümüzdeki yıl da Gündoğmuş ilçesine kardelen ekimi yapacağız. Geçen yıl Akseki'nin Geyran yaylasına dikimi yapılan kardelen soğanlarının neredeyse tamamı çıktı. Normalde bu soğanlar üç yıl içerisinde çiçeğe gelmektedir ama Akseki'de diktiğimiz soğanlar bir yıl içerisinde çiçeğe geldi'' ifadelerini kullandı.     Akdeniz Üniversitesi Ziraat Fakültesi Öğretim Üyesi Prof. Dr. İbrahim Baktır, öğretim üyesi olarak üzerlerine düşen birtakım sorumluluklar olduğuna inandıklarını belirterek, dört fakülteden dört bilim adamı bir araya gelerek, Antalya sınırları içerisinde 196 çiçek soğanının tanıtıldığı bir kitap hazırladıklarını anlattı. Çiçek Soğancıları Derneği Yönetim Kurulu üyesi Mustafa Güzel de, Tarım Bakanlığının izniyle, bölgeden belirli miktar kardelen soğanının sökülüp, ihraç edildiğini söyledi. İhracat artığı soğanların da dernek faaliyetleri kapsamında doğaya tekrar kazandırıldığını ifade eden Güzel, ''Kardelen soğanı sökülen alanların rehabilitasyonu amacıyla ihracat fazlası yaklaşık 1 milyon kardelen soğanını doğaya iade ediyoruz'' dedi. İhracat fazlası kardelen soğanlarının tekrar dikiminin geçen yıl ilk kez Akseki'nin Geyran yaylasında uygulandığını söyleyen Güzel, ''Her yıl, ihracat fazlası çiçek soğanlarının biri dahi zayi edilmeden doğaya iade edilecektir. Bu yıl bunu İbradı ilçesinin Gembos yaylasında uyguladık. Bu işin ihracatını yapan firmalar ellerindeki ihracat fazlası soğanları derneğe verecek, dernek de bu soğanları doğaya iade edecek'' diye konuştu.
Aydın Büyükşehir Belediye Başkanı Özlem Çerçioğlu Kurban Bayramı önü Koçarlı’ya müjdeyi verdi. Aydın Büyükşehir Belediyesi ASKİ Genel Müdürlüğünce İkizdere Barajı’ndan Koçarlı’ya su verilmeye başlandı. 320 milyon TL yatırım maliyetiyle hayata geçen büyük içme suyu projesi kapsamında su verilmeye başlanan yerler arasına giren Koçarlı’da uzun yıllar su sorunu yaşanmayacak. ASKİ Genel Müdürlüğü İkizdere Barajından elde edilen içme suyunu arıtma tesisi aracılığı ile vatandaşlara ulaştıracak.     “Yatırımlarımız hız kesmeden devam edecek”   Aydın Büyükşehir Belediyesi ASKİ Genel Müdürlüğü tarafından İkizdere Barajından Koçarlı’ya içme suyu verilmeye başlanması konusuna değinen Aydın Büyükşehir Belediye Başkanı Özlem Çerçioğlu yatırımların hız kesmeksizin süreceğini kaydetti. Başkan Çerçioğlu “ Planlamalarımız içerisinde yer alan Koçarlı ilçemizi de bugün itibarı ile İkizdere Barajından gelen içme suyuna kavuşturduk.  Aydın Büyükşehir Belediyesi olarak yatırım gerçekleştirip Aydın halkının hizmetine sunduğumuz İkizdere Barajından artık Koçarlı ilçemiz de faydalanacak ve uzun yıllar su yeterliliği anlamında sorun yaşamayacak.” dedi.   Vatandaşlar Aydın Büyükşehir Belediye Başkanı Özlem Çerçioğlu’na teşekkür ederek, “Başkanımız bu müjdesiyle çifte bayram yaşattı. Sağolsun, bayram önü bayram oldu.” ifadelerini kullandı.     04 Ekim 2019 Cuma İLGİLİ HABERLER
Polisin, dün akşam saatlerinde TEM Adapazarı gişelerinde yaptığı uygulama sırasında otomobiyle gişelerden geçen Adnan Yılmaz'ın da kimliği kontrol edildi. Yılmaz'ın ''resmi belgede sahtekarlık'' suçundan arandığı tespit edildi. Gözaltına alınarak Kaçakçılık ve Organize Suçlarla Mücadele Şubesi'ne teslim edilen Karadenizli şarkıcı bugün Sakarya Adliyesi'ne sevk edildi.  Adnan Yılmaz'ın, İstanbul'da araç muayenesi sırasında sahte belge düzenlediği için açılan davaya katılmaması nedeniyle hakkında yakalama kararı bulunduğu belirtildi.
EPGİS'ten yapılan açıklamada, "31 Temmuz tarihinden itibaren geçerli olmak üzere; benzinde 22, motorinde 14 kuruş/litre fiyat  artışı gerçekleşmiş olup artış ÖTV'den karşılandığından pompa fiyatlarına yansımayacaktır" denildi. Bakanlar Kurulu, Mayıs ayı ortasında benzin, motorin ve oto gazda, petrol fiyatları ve döviz kuruna bağlı artış yaşanması  durumunda, bu mallara uygulanan özel tüketim vergisinin (ÖTV),gerçekleşen artış kadar azaltılmasına karar vermişti. Resmi Gazete'de yer alan Bakanlar Kurulu kararına göre, akaryakıt fiyatlarında petrol fiyatları ve döviz kuruna bağlı artış olması halinde, söz konusu malların tabi olduğu ÖTV tutarları, gerçekleşen artış tutarı kadar azalış yapılmak suretiyle uygulanıyor. Fiyatlar sabitlendiğinden bu yana İstanbul'da benzinin litresi ortalama 6.26 liradan satılırken, motorin ise 5.69 lira.
Mersin Gençlik Hizmetleri ve Spor İl Müdürlüğü'nden yapılan açıklamada, Beşiktaş maçının ardından Mersin Arena'da yaşanan zemin sorunu nedeniyle sıkıntıyı giderebilmek adına alanında uzman 4 çim bakım firmasının kente davet edildiği belirtildi. Yapılan inceleme ve görüşmelerin ardından firmalardan biriyle 31 Aralık 2014 tarihinde zeminin düzenlenmesi için anlaşma sağlandığı ifade edilen açıklamada bakım ve onarım çalışmalarında ise sona gelindiği vurgulandı.   Stadı bir an önce hazır hale getirip, Mersin İdman Yurdu ve taraftarlarının hizmetine sunmanın hedeflendiğine dikkat çekilen açıklamada, şunlar kaydedildi:   "Havalandırma ve yeterli güneş ışığı almadığından dolayı açık statlar nazaran 'arena' olarak adlandırılan bu tip statlarda, çim konusunda tüm dünyada benzer sıkıntılar yaşanmaktadır. Stadın 8 Şubat 2015 tarihinde içeride oynanacak ilk maç olan Mersin İdman Yurdu-Kasımpaşa müsabakası için hazır hale getirilmesi planlanmıştır. Gençlik ve Spor Bakanlığı Spor Genel Müdürlüğü mühendisleri tarafından çim sahanın kontrolü yapılarak müsabaka oynanmasına uygun olduğu tarafımıza bildirilmiştir. 8 Şubat 2015 tarihinde oynanacak Mersin İdmanyurdu-Kasımpaşa müsabakası için stat hazır durumdadır."
Norveç'in Oslo Üniversitesi’nde Sağlık Politikası ve Ekonomisi üzerine araştırmalar yapan Prof. Dr. Adnan Kısa, kanserin dünya genelinde doğrudan ve dolaylı toplam maliyetinin geçen yıl yaklaşık 1,5 trilyon dolar olarak hesaplandığını söyledi. Söz konusu maliyetin 2014’te 1,3 trilyon dolar olduğuna işaret eden Kısa, "kanser faturası"na hastaların tedavisine ilişkin ilaç, hastanede yatarak tedavi gibi doğrudan maliyetler ile iş gücü ve yaşam kalitesi kaybı nedeniyle ortaya çıkan dolaylı ve toplumsal maliyetlerin de dahil edildiğinin altını çizdi.   Kısa, kanser nedeniyle 2017'de ortaya çıkan doğrudan maliyetlerin 165 milyar dolarının AB ülkelerinde, 90 milyar dolarının ABD’de, 57 milyar dolarının Japonya’da gerçekleştiğini belirterek, kanserle ilgili en fazla harcamayı ABD'nin yaptığını, bu ülkenin kanser tedavisine yönelik harcamalarının 2020'de 157 milyar dolara çıkacağının tahmin edildiğini kaydetti.    Kısa, Türkiye’de kanser tedavisi ve ilaçlarına doğrudan yapılan yıllık harcamanın yaklaşık 3 milyar dolar olduğunu dile getirdi. Gelişmiş ülkelerin tamamının kanser hastalığına sebep olan risk faktörlerini azaltmaya dönük harcamalara yöneldiğine işaret eden Kısa, "Bu müdahaleler maliyeti düşük, toplumun tüm kesimlerini kapsayacak halk sağlığı stratejileri olarak gündemde yerini almaktadır. Örneğin sigara tüketiminin kontrolü, çevre kirliliğinin azaltılması, içme sularının sağlıklı halde sunulması, fiziksel aktivitelerin toplumda yaygınlaştırılması, obezite ile mücadele, alkol kullanımının azaltılması için tüm sektörlerin iş birliği sağlanarak kansere sebep olan risk faktörleri azaltılmaktadır." değerlendirmesinde bulundu.   Tedavisi en pahalı kanser türleri arasında melanomanın bulunduğunu aktaran Kısa, bu tedavide yıllık ilaç maliyetinin 256 bin dolar olduğunu belirtti.  Diğer kanser türlerinde de tedavi maliyetlerine değinen Kısa, "Prostat kanseri tedavisi 80 bin dolar, kolon cerrahisi tedavisi 36 bin dolardır. Bu rakamlar ülkemizde daha düşük düzeyde seyretmektedir" diye konuştu.
Galatasaray'la sözleşmesini feshettikten sonra Fenerbahçe ile sözleşme imzalayan   sakatlığı sebebiyle Almanya'ya gitti. Skorer'in haberine göre; Tedavisi için Bayern Münih'in doktoruna giden Tolga 21 günlük randevu aldı. Ayak parmağında Janssen'de oluşan sakatlığa benzer bir sorun olan Tolga'nın tedavi sürecinin iyi gittiği ifade edildi. Tolga Ciğerci'nin Ekim ayının başında İstanbul'da olacağı, ardından da takımla birlikte çalışmalara başlayacağı belirtildi. Tolga, Galatasaray ile son maçına 18 Nisan’da çıkmıştı.
Buca'nın Yıldız Mahallesi'nde oturan şoför B.A.'nın kızı Y.A., geçen yıl, aynı zamanda Anneler Günü olan 14 Mayıs'ta, semt pazarına gitmeye hazırlanan annesi E.A.'dan önce evden çıkıp, apartmanın önüne indi. Burada annesini beklediği sırada Y.A.'yı apartmanın içine çağıran, elinde tornavida da bulunan komşuları emekli Erol T., küçük kızı asansörün önünde sıkıştırıp öptü ve arkasından sarıldı. Şaşkınlık yaşayan kız, Erol T.'nin yanından hızla apartmanın önüne doğru koşup kaçtı. Bir süre sonra aşağı inen annesine, yolda giderken yaşadıklarını anlattı. Bunun üzerine apartmana geri dönen anne E.A. yöneticiyi bulup, binaya kısa süre önce kurulan güvenlik kamerasının kayıtlarını izledi. Gördükleri karşısında şaşkına dönen geç kadın, boşanmasına rağmen birlikte yaşamayı sürdürdüğü eşi B.A.'yı arayıp, izlediği görüntüleri anlattı. Erkek yeğeni E.K ile birlikte apartmana gelen baba B.A., eve uğrayıp, yanına bir ekmek bıçağı aldı. B.A., yeğeni ve eşi E.A. daha sonra Erol T.'nin dairesinin bulunduğu 7'nci kata çıktı. Burada yaşandığı belirtilen tartışma sırasında B.A., dairenin kapısına çıkıp, kendisine "Ne var lan" dediğini öne sürdüğü Erol T.'yi karnından tek bıçak darbesiyle yaraladı. B.A. ve yanındakiler daha sonra apartmandan ayrılıp, komşularına bıraktıkları kızlarını da yanlarına alarak, Bornova'daki akrabalarına gitti. Hastaneye kaldırılan, ancak aşırı kan kaybeden Erol T. yaşamını yitirdi. Polisi arayıp teslim olan B.A. ise tutuklandı. B.A. hakkında, 'kasten adam öldürme' suçundan müebbet hapis cezası istemiyle İzmir 6'ncı Ağır Ceza Mahkemesi'nde dava açıldı. Savunmasında kızlarına tacizde bulunan Erol T.'nin 3 oğlu bulunduğunu, bu yüzden kendilerine yönelebilecek bir saldırı olasılığına karşı, tedbir amaçlı olarak yanına bir ekmek bıçağı aldığını söyleyen B.A., "Kapıyı eşi açtı, daha sonra adının Erol T. olduğunu öğrendiğim kişi geldi. Karşımda 50-60 yaşlarında bir adam gördüm. Sol eli pantolonunun cebindeydi. Sağ elini havaya kaldırıp, 'Ne var lan, ne istiyorsunuz' dedi. Pantolonunun cebinde bir şeyle geldiğini düşünüp elinin olduğu yere doğru bıçağı bir kez salladım. Ardından yanımdakilere 'Yürüyün gidelim' dedim. Öldürme maksadım yoktu. Öyle olsa bıçakla birden fazla vururdum. Öldüğünü de emniyette öğrendim" dedi. Tacize uğrayan küçük Y.A.'nın annesi E.A. da, kızının olayı kendisine anlatmasının ardından yöneticiyle birlikte, apartmandaki güvenlik kamerası kayıtlarının bulunduğu bölüme gittiklerinde Erol T.'nin elinde bir nacak ile burada olduğunu gördüklerini anlattı. Kamera kayıtlarını imha etme amacında olduğunu anladıklarını, yöneticinin onu buradan uzaklaştırdığını söyledi. Görüntüleri izlemelerinin ardından eşine haber verdiğini ve birlikte dairesine gittikleri Erol T.'nin, "Ne var lan" diyerek eşine çıkıştığını öne sürdü. Savcı verdiği mütalaada, dava 'kasten adam öldürme' suçundan açılsa da olayın gerçekleşme şeklinden, öldürme kastının olmadığının anlaşıldığını belirtti. Bu yüzden sanığın, 'kastın aşılması suretiyle öldürme' suçundan cezalandırılmasını ve tahrik indiriminin de en yüksek hadden uygulanmasını talep etti. Yapılan yargılama sonunda mahkeme heyeti, mahkeme başkanının muhalefet şerhine karşın oy çokluğuyla, sanık B.A.'ya 'kastın aşılması suretiyle öldürme' suçundan önce 12 yıl hapis cezası verdi. Sanığın eylemi haksız tahrikin etkisi altında gerçekleştirdiği belirtilerek, ceza 4'te 3 oranında düşürülüp, 3 yıla indirildi. Sanığın yargılama sürecindeki davranışları da dikkate alınıp bir indirim daha yapılarak ceza 2 yıl 6 hapsi indirildi. Ayrıca sanığın tahliyesine karar verildi. Karar, tarafların temyiz başvurusunda bulunmaması üzerine kesinleşti. Mahkemenin verdiği kararı değerlendiren avukat Yalçın Yılmaz, müvekkili B.A. ve ailesi açısından sevindirici bir sonuç olduğunu söyledi. Taciz olayının ardından haber verilmesine rağmen polisin apartmana gelmemesi yüzünden olayların bu noktaya geldiğini öne süren avukat Yılmaz, "Aileye, şikayet için Çocuk Şubesi'ne gitmesi önerilmiş. Polis hemen gelse bu olay yaşanmayabilirdi" dedi.
“Twilight” (Alacakaranlık) serisinin oyuncularından Bronson Pelletier ABD’de havaalanında bir skandala imza attı. Bekleme salonundaki yolcuların arasında tuvaletini yapan Pelletier polis tarafından kelepçelendi.  ABD’lin Los Angeles kentindeki LAX havaalanına sarhoş gelen 25 yaşındaki aktör kendisine yardımcı olmaya çalışan güvenlik görevlisine aldırmadan tuvaletini yaptı. Olay sırasında yolcuların arasında bulunan bir kişi Pelletier’in görüntülerini video paylaşım sitesi YouTube’da yayınladı.  Ünlü aktörün 7 Ocak’ta mahkemeye çıkacağı bildirildi.
Endonezya'nın kuzeyinde 2004'te meydana gelen büyük bir deprem ve bu depremin tetiklediği tsunami 230 bin kişinin yaşamını yitirmesine neden olmuştu. O zaman henüz 7 yaşında olan Martunis, annesi ve iki kardeşini kaybetti. 21 gün bir ağaca tutunarak ve bir su birikintisinden su içerek hayatta kalan Martunis'in rüyası ise sonunda gerçek oldu. Mucizevi bir şekilde kurtulan Martunis, yapayalnız bulunduğunda kurtarma ekiplerinin korkup korkmadığı şeklindeki sorularını, "Korkmadım; çünkü tek isteğim ailemle yeniden kavuşmak ve bir futbolcu olmak" diye yanıtlamıştı. Üzerinde eski Portekizli yıldız Rui Costa'nın formasının bulunması bu ülkede geniş yankı uyandırmıştı. Martunis'in hikayesinden etkilenenlerden biri de Cristiano Ronaldo'ydu. Portekiz Futbol Federasyonu, Martunis'in evinin yeniden yapılması için 2005'te 40 bin euro bağış yaparken, Cristiano Ronaldo, Açe bölgesine gitmişti. Martunis'in eğitim giderlerini karşılayan Ronaldo, genç futbolseverin Sporting Lizbon tesislerine gelmesini sağlamıştı. Ronaldo, Martunis'i özel biri olarak adlandırılırken; Cristiano Ronaldo'nun futbola başladığı Sporting Lizbon, Endonezyalı genç futbolseveri alt yapısına aldı. Martunis imza töreni sırasında duygularını anlatırken, "Burada olmak harika, bu kulüp rüyalarımın gerçek olmasını sağladı. Bu şansı yakaladığım için inanılmaz heyecanlıyım. Çok yaşa Sporting" ifadelerini kullandı.    Sporting Başkanı Bruno de Carvalho ise Martunis'in altyapıda oynayacağını söylerken, "Bir insan olarak gelişmesi için de ona yardımcı olacağız. Rüyaların gerçekleşmesine yardımcı olmak, bu tarz gurur duyulacak şeyler yapmak kulübün misyonu ve toplum içindeki amaçlarından biri" diye konuştu.
Olay dün öğle saatlerinde meydana geldi. Edinilen bilgiye göre 20 yaşındaki Burak Görgülü ile Taksim Metro istasyonunda hediyelik eşya satan işyerinde çalışan kişi arasında tartışma çıktı.   Burak Görgülü, metro istasyonu güvenlik görevlileri tarafından dışarıya çıkarıldı. Ancak tartışma dışarıda da sürdü. Adı öğrenilemeyen kişi, güvenlik görevlilerinin araya girmesine rağmen Görgülü'yü feci şekilde dövdü. Kendisini engellemeye çalışan güvenlik görevlisine de tekme atan saldırgan yumruklayarak yere düşürdüğü gencin kafasına defalarca bastı. Çevredekilerin de araya girmesiyle öfkeli kişi uzaklaştırıldı. Gencin yardımına sağlık ekipleri koştu. Ambulansa bindirilen Görgülü hastaneye götürüldü. Tedavisinin ardından tekrar Taksim'e geri dönen genç olayı anlattı.   Burak Görgülü   dedi. Sokakta yaşadığını ve uçucu madde kullandığı belirten genç,   dedi. Görgülü'yü döven kişi hakkında herhangi bir işlem yapılmadığı öğrenildi.
Kuveyt Ceza Mahkemesi'nin, cinayet suçundan yargılanan iki İran vatandaşına idam cezası verdiği bildirildi. Yargı kaynaklarından alınan bilgiye göre, Kuveyt Emirliği ailesine mensup yaşlı bir şeyh ile Endonezya uyruklu yardımcısını öldürmekle suçlanan iki İranlı idam cezasına çarptırıldı. Mahkemenin, söz konusu kişilere silah temin etmekle suçlanan iki Kuveyt vatandaşına da 200 Kuveyt dinarı (yaklaşık 650 ABD doları) para cezası verdiği aktarıldı. İsmi açıklanmayan yaşlı şeyh, geçen yıl kasım ayında başkentin güneyindeki evinde yardımcısıyla birlikte ölü bulunmuştu. Kuveyt İçişleri Bakanlığı olayın adından evde aşçı olarak çalışan Muhammed Abdurrıda Nevasıri ile başka bir İran vatandaşının gözaltına alındığını açıklamıştı.
İhtiyaç kredilerinin borç bakiyelerinin borçlu tarafından talep edilmesi durumunda en fazla 60 ile sınırlı olmak üzere yeniden yapılandırılmasına imkan veren Bankacılık Düzenleme ve Denetleme Kurumu (  ) Yönetmeliği, Resmi Gazete’de yayımlandı. Bankaların Kredi İşlemlerine İlişkin Yönetmelikte Değişiklik Yapılmasına Dair Yönetmelik Resmi Gazete’de yayımlandı. Resmi Gazete’de yayımlanan Yönetmeliğe göre, konut edinmeleri ve konut tadilatı kapsamında, konutun 22 Kasım 2001 tarihli ve 4721 sayılı Türk Medeni Kanununun 684’üncü maddesinde düzenlenen bütünleyici parçası niteliğini haiz olacak şekilde mal veya hizmet alımı amacıyla tüketicilere kullandırılan krediler, konutların finansal kiralama yoluyla tüketicilere kiralanması, diğer gayrimenkul alımı amaçlı krediler, eğitim ve öğrenim ücretinin finansmanı amacıyla kullandırılacak krediler ve kamu kurum ve kuruluşlarına olan borçların finansmanı amacıyla doğrudan ilgili kurum veya kuruluşun hesabına ödeme yapılmak şartıyla kullandırılan krediler ile bu kredilerin yeniden finansmanı amacıyla kullandırılan krediler hariç olmak üzere, tüketici kredilerinin vadesi 60 ayı, nihai fatura değeri 120 bin Türk Lirası ve altında olan taşıt alımı amacıyla kullandırılan kredilerin vadesi 60 ayı, nihai fatura değeri 120 bin Türk Lirasının üzerinde olan taşıt alımı amacıyla kullandırılan krediler ile taşıt teminatlı kredilerin vadesi 48 ayı, bilgisayar alımı amacıyla kullandırılan kredilerin vadesi 12 ayı, tablet alımı amacıyla kullandırılan kredilerin vadesi 6 ayı, fiyatı üç bin beş yüz Türk Lirasına kadar olan cep telefonu alımı amacıyla kullandırılan kredilerin vadesi 12 ayı, fiyatı üç bin beş yüz Türk Lirasının üzerinde olan cep telefonu alımı amacıyla kullandırılan kredilerin vadesi 6 ayı aşamayacak. Bu kredilerin yeniden yapılandırılmasında aynı vadeler uygulanacak. Ayrıca, aynı yönetmeliğe eklenen geçici madde ile bu maddenin yürürlük tarihinden önce kullandırılan ihtiyaç kredilerinin borç bakiyeleri, borçlu tarafından talep edilmesi durumunda en fazla 60 ile sınırlı olmak üzere yeniden yapılandırılabilecek.
Polonya'nın başkenti Varşova'da dün Visegrad Grubu ülkeleri başbakanları ile Benelüks ülkeleri başbakanları bir araya geldi. Visegrad Grubu ülkeleri başbakanları gelecekte de Avrupa Birliği'nin mülteci kotası uygulamasına uymama kararı aldı.  Slovakya haber ajansı TASR'a konuşan Slovakya Başbakanı Robert Fico, dünkü toplantıda mülteci kotası konusunda "sert tartışmalar" yaşandığını söyledi.  Avrupa Birliği Komisyonu, mültecilerin Birlik içinde dağılımı konusunda üzerlerine düşen yükümlülükleri yerine getirmedikleri gerekçesiyle Macaristan, Polonya ve Çek Cumhuriyeti hakkında “ihlal prosedürü” başlatmaya karar vermişti.  AB Komisyonu’nun içişlerinden sorumlu üyesi Dimitris Avramopulos, bu prosedürün sonunda Lüksemburg’daki Avrupa Adalet Divanı’nda dava açılabileceğini ve ülkelerin para cezasına çarptırılabileceğini söylemişti.  Visagrad Grubu ülkeleri arasında yer alan Slovakya ise, sadece 16 sığınmacıyı kabul ettiği için "ihlal prosedürü"nden kurtulmayı başarmıştı.  Avrupa Konseyi Eylül 2015’te aldığı iki kararla, İtalya ve Yunanistan’da kalmış 160 bin mültecinin iki yıl zarfında diğer AB ülkeleri arasında paylaşılmasına dönük bir planı kabul etmiş ancak geçen süreye rağmen sadece 20 bin 869 kişi başka ülkelere yerleştirilebilmişti.   Almanya Dışişleri Bakanı Sigmar Gabriel de, Dünya Mülteciler Günü'ne yönelik açıklamasında mültecilerin acısını dindirmek için insani yardımların arttırılmasını ve Almanya’nın tek başına bunun üstesinden gelemeyeceğini söyledi. Suriye ve çevre ülkelerde milyonlarca kişinin altı yıldır mülteci hayatı yaşadığını hatırlatan Gabriel, Suriye krizinden etkilenenlere Birleşmiş Milletler Mülteciler Yüksek Komiserliği tarafından yapılan yardımlara Almanya'nın 148 milyon Euro ayırdığını açıkladı.   Birleşmiş Milletler'in verilerine göre bütün dünyadaki mültecilerin sayısı 2016 yılında rekor düzeye çıktı. Mülteciler Yüksek Komiserliği'nin hafta başında yayınladığı rapora göre, çeşitli nedenlerle yaşadıkları yerleri terk etmek zorunda kalanların sayısı 65,5 milyona yükseldi.
ABD'de geçen ay patlak veren üniversitelere öğrenci kabullerinde rüşvet skandalında, Stanford Üniversitesine kabul edilen Çinli bir öğrencinin ailesinin, skandalın odağındaki üniversite başvuru danışmanlık firmasına 6,5 milyon dolar ödediği ortaya çıktı. ABD basının rüşvet skandalıyla ilgili yürütülen federal soruşturma hakkında bilgi sahibi olan bir kaynağa dayandırdığı haberine göre, 2017'de Stanford Üniversitesine kabul edilen Yusi Zhao adlı kız öğrencinin ailesi, skandalın odağındaki firmanın yetkilisi William Singer'a 6,5 milyon dolar ödeme yaptı. Çinli ailenin, yaptığını suç teşkil edip etmediğinin müfettişler tarafından inceleneceği aktarıldı. Aileyi Singer'a yatırım bankası Morgan Stanley'in danışmanlarından Michael Wu'nun yönlendirdiği ileri sürüldü. Morgan Stanley'nin bir sözcüsü, CNN'e yaptığı açıklamada, bankanın konuyla ilgili müfettişlerle iş birliği içinde olduğunu belirtti. Sözcü, "üniversiteye kabul meselesine ilişkin iç soruşturmada iş birliği yapmadığı" için Wu'nun işten çıkarıldığını bildirdi.  Müfettişlerin, bilgi almak için Morgan Stanley ve Çinli aileyi araştırdığı ifade edildi. Öğrenciye, ailesine ve Wu'ya henüz resmi bir suçlama yöneltilmedi. Stanford Üniversitesi ise yayımladığı açıklamada, üniversitenin, haberler çıkana kadar, Çinli ailenin yaptığı 6,5 milyon dolarlık ödemeden haberdar olmadığını belirtti.  Bildiride, “Stanford'un, Singer'dan veya Singer ile çalışan bir öğrencinin ailesinden 6,5 milyon dolar almadığını açıklığa kavuşturmak önemli.” ifadesi kullanıldı. Boston eyaletindeki federal savcılar, geçen ay, 2011-2019 döneminde çocuklarının Yale, Georgetown, Stanford ve Güney California Üniversitesi gibi okullara kabul edilmesi için bir danışmanlık firmasına toplam 25 milyon dolar ödeme yaptıkları gerekçesiyle aralarında Hollywood yıldızları ve iş insanlarının da bulunduğu 50 kişiye dava açmıştı.  Ailelerin ödemeleriyle okul koçlarına rüşvet veren danışmanlık şirketinin, aslında sporcu olmayan öğrencilere sahte profiller hazırlayarak onların okullara sporcu kadrosundan girmelerini sağladığı, ayrıca, üniversiteye giriş sınavını yapan yöneticilere de rüşvet vererek, öğrencilerin yerine başka kişileri soktuğu belirtilmişti.  Aralarında ünlü oyuncu Felicity Huffman'ın da bulunduğu birçok aile, geçen ayın başında, haklarındaki suçlamaları kabul edeceklerini açıklamıştı. Amerikan basınında geçen ay yer alan habere göre, rüşvet skandalı nedeniyle devam eden davada yargılanan 16 kişi hakkındaki ithamlara, "kara para aklama" suçlaması da eklenmişti. Söz konusu 16 kişi arasında, kızlarının Güney California Üniversitesine kabul edilmesi için 500 bin dolar rüşvet vermekle suçlanan Hollywood yıldızı Lori Loughlin ve moda tasarımcısı eşi Mossimo Giannulli de bulunuyordu.
Zirve mücadelesi veren Bursaspor, tansiyon seviyesi çok yüksel olan maçta, zor bir dönem geçiren Diyarbakırspor'a konuk oldu. Turkcell Süper Lig'in 24'üncü haftasındaki maç öncesi yapılan sağduyu çağrılarının etkili olmadığı maçın başlama düdüğünün çalınacağı sırada anlaşıldı. Diyarbakırspor taraftarının aşırı tepkisi, sahaya atılan yabancı maddeler maçın 5 dakika geç başlamasına sebep olurken, foto muhabiri olduğu gözlenen bir basın mensubu, gözüne isabet eden bir yabancı maddeyle kanlar içerisinde yerde kaldı.  Sürekli yükselen tansiyon, 17'inci dakikada zirve noktasına ulaştı. 17'inci dakikada tribünlerden atılan yabancı maddelerden biri yardımcı hakem Kemal Yılmaz'ın başına isabet etti. Kemal Yılmaz yere yığılırken bir de Bursasporlu futbolcu üzerine isabet eden yabancı maddeyle yere düştü. 17'inci dakikada yaşanan bu gelişmenin ardından hakem Mustafa Kamil Abitoğlu, yardımcı hakemlerini de yanına alarak soyunma odasına gitti. Bu arada Diyarbakırspor'da hakemlerin soyunma odasına gitmesinin kısa süre ardından bir Diyarbakırsporlu idareci sahanın ortasına gelerek taraftarları sakin olmaya davet etti. Diyarbakırsporlu Adnan Güngör de mikrafonu alarak taraftarlarından sakin olmalarını istedi. Ancak taraftarlara yapılan bu çağrıların bir yardımı olmadı. Yaşanan olaylar ve futbolcuların yanı sıra, basın mensubu ile hakemlere de isabet eden yabancı maddelerin ardından 17'inci dakikada hakem Mustafa Kamil Abitoğlu tarafından durdurulan maçta, ilk olarak Bursaspor kafilesi stadyumdan ayrıldı. Bursasporlu futbolcular stadyumdan polis araçlarına binerek ayrılırken bir grubun saldırısına uğradı. Aracı taşlayan bir grup polis aracının camlarını kırdı. Bursaspor'un eski teknik direktörü Güvenç Kurtar'ın yeni takımı Diyarbakırspor'un başında ilk maçına çıktığı maç 17'inci dakikada çıkan olaylarla yarım kaldı. İlk yarıda Bursa'da oynanan maçta bazı taraftarların tezahuratları nedeniyle ortam gerilmiş ve istenmeyen olaylar yaşanmaştı. Bursaspor taraftarının alınmadığı Diyarbakır'daki maç ise yaşanan olaylar sebebiyle 17'inci dakikada yarım kaldı. Turkcell Süper Lig'de kalma mücadelesi veren Diyarbakırspor'un zirve mücadelesi veren Bursaspor'u konuk ettiği ve çıkan olaylar sebebiyle 17'inci dakikada yarım kalan maçla ilgili olarak son kararı Türkiye Futbol Federasyonu verecek. Diyarbakırspor-Bursaspor maçının 17'inci dakikada yarım kalmasının ardından yaşanan yüksek tansiyon stadyum dışına da taştı. İlk olarak Bursaspor kafilesinin otobüslere binerek ayrıldığı stadyumdan idareciler ve protokol tribününde oturanlar da ayrıldı. Bir süre sonra Diyarbakırsporlu taraftarlar da stadyumdan ayrılmaya başladı ve dışarıda yoğun güvenlik önlemleri alan polisle aralarında arbede yaşanmaya başladı. Bu arada bir grup Diyarbakırspor taraftarının Bursaspor bayrağı yaktığı bilgisi geldi.
Irak'ın kuzeyinde devam eden operasyonlarda el yapımı patlayıcının inflak etmesi sonucu Uzman Çavuş Ömer Özdemir (27) şehit olurken, 4 asker de yaralandı. TSK'den yapılan açıklamada, şu ifadelere yer verildi: "Irak kuzeyinde devam eden operasyonlar kapsamında 29 Eylül 2018 tarihinde bir el yapımı patlayıcının infilak etmesi sonucunda, bir kahraman silah arkadaşımız şehit olmuş, dört kahraman silah arkadaşımız ise yaralanmıştır. Bizleri derin bir acı ve üzüntüye boğan bu saldırıda hayatını kaybeden aziz şehidimize Allah’tan rahmet, şehidimizin kederli ailesine, Türk Silahlı Kuvvetleri ile Yüce Türk milletine başsağlığı ve sabır, yaralanan kahraman silah arkadaşlarımıza acil şifalar dileriz Türk Silahlı Kuvvetleri'nin Irak'ın kuzeyinde düzenlediği operasyonda PKK'lilerin tuzakladığı el yapımı patlayıcının infilak etmesi sonucu şehit olan Uzman Çavuş Ömer Özdemir'in acı haberi, Sakarya'nın Hendek ilçesinde yaşayan ailesine ulaştı. Uzman Çavuş Ömer Özdemir'in şehit olduğu haberini Hendek ilçesi Aktefek Mahallesi'nde oturan ailesine Kaymakam Orhan Burhan ile İlçe Jandarma Komutanı Yüzbaşı Deniz Kün verdi. Acı haberi alan Özdemir'in annesi Fatma Özdemir ile diğer yakınları, gözyaşlarına boğuldu. Türk bayrağının asıldığı şehit evi, taziyeye gelen yakınları ve komşularıyla dolup taştı. Evin önünde bir ambulans da hazır bekletilmeye başlandı. Babasının vefat ettiği belirtilen şehit Uzman Çavuş Ömer Özdemir'in 1 ay önce Yağmur Özdemir (25) ile evlendiği belirtildi.
Odunpazarı Belediyesi, ' ' sloganı ile 4'üncü 'ni düzenledi. Festivale 2'si yabancı 12 sanatçı katıldı. 13 Mayıs'a kadar sürecek festivale Türkiye'den Ozan Uygan, Kutlu Alican Düzel, Mecit Çeliktaş, Kadir Ulus, İsmail Yıldırım, Haluk Rıza Şafak, Hakan Kemal Yurdusever, Çağdaş Erçelik, Cengiz Dönmez, Ayhan Tomak; Rusya'dan Vasilisa Chugunova ve İsviçre'den Jean Paul Falcioni katıldı. Kent merkezinde gerçekleştirilen yürüyüşle başlayan festivalde, sanatçılar, Odunpazarı'nda kurulan atölyede çalışmalarını sürdürüyor. Ağaçları testerelerle ve ellerindeki çeşitli aletlerle kesip heykeller yapan sanatçıların çalışmalarını vatandaşlar ilgiyle izledi. Odunpazarı Belediye Başkanı Kazım Kurt, festivalin açış konuşmasında, "Uluslararası Ahşap Heykel Festivalimiz, artık Odunpazarı'nın markası oldu. Odunpazarı deyince, ahşap anlaşılıyor. Ahşap Heykel Festivalimiz, bazıları tarafından 'Odunpazarı Belediyesi demek; saz, caz ve festival demek' diye eleştirilse de biz bunu bir övünç madalyası olarak kabul ediyoruz. Odunpazarı demek; saz, caz ve festival demek olmalı. Biz, kültüre ve sanata en yüksek düzeyde destek veren bir belediye olmaktan onur duyuyoruz. Eskişehirliler de festival kentinde yaşamaktan gurur duyuyor. O nedenle festivallerimizi geliştirerek sürdüreceğiz" dedi.
Alınan bilgiye göre, sabah erken saatlerde başlayan sağanak yağış, özellikle Silivri, Selimpaşa ve Kumburgaz bölgelerinde su birikintilerine yol açtı.  Kumburgaz mevkisi E-5 karayolu yağış dolasıyla bir süre trafiğe kapandı.  İtfaiye ekiplerinin yolda su tahliye çalışmalarına başladığı öğrenildi.  Öte yandan, diğer bölgelerde yağış nedeniyle yollarda oluşan su birikintileri, trafiğin yavaşlamasına ve zaman zaman durmasına neden oldu.
Pire'deki Georgios Karaiskakis Stadı'nda, 9 Mart Perşembe günü TSİ 23.05'te başlayacak müsabakada Makkelie'nin yardımcılıklarını Hessel Steegstra ile Mario Diks yapacak. Jan Vries'in dördüncü hakemliği üstleneceği karşılaşmanın ilave yardımcı hakemleri ise Kevin Blom ve Kamphuis Jochem olacak.
İdlib'deki durumun çok tehlikeli olduğunu söyleyen Jeffrey "Kimyasal silah hazırlandığına dair birçok kanıt var" dedi. ABD'nin İdlib'de operasyon yapmak için defalarca izin istediğini belirten temsilci, bölgede hava harekatı yapıp yapmayacaklarına ilişkin bilgi vermedi.  James Jeffrey, Suriye Devlet Başkanı Beşar Esad'ın lider olarak bir geleceği olmadığını, ancak onu görevden almanın ABD'nin işi olmadığını söyledi. "Suriye için büyük bir diplomatik girişimin zamanı geldi" diyen ABD'li diplomat, Birleşmiş Milletler ve ABD müttefiklerinin de destek verebileceğini ifade etti.  DAEŞ'i kalıcı olarak yenmek için Suriye'de kalmaya devam edeceklerini de dile getiren Jeffrey, ABD Başkanı Donald Trump'ın da bu fikre destek verdiğini söyledi. Trump daha önce Suriye'den çekileceklerini açıklamıştı.'de...
, haftanın ilk işlem gününde 1.298,9 dolara yükselerek 18 Ağustos'tan bu yana en yüksek seviyesine çıktı. Ons altın, saat 10.20 itibarıyla önceki kapanışa göre yüzde 0,5 artışla 1.297,8 dolardan işlem görüyor.  ise yüzde 0,7 değer kazancıyla 144 liradan alıcı buluyor. Aynı dakikalarda Kapalıçarşı'da   236 lira,   963 liradan satılıyor. Uzmanlar, geçen haftanın son işlem gününde Jackson Hole toplantısında ABD Merkez Bankası (Fed) Başkanı Janet Yellen ve Avrupa Merkez Bankası (ECB) Başkanı Mario Draghi'nin yaptıkları konuşmada para politikasına değinmediklerini belirtti. Bu hafta ABD'de tarım dışı istihdam başta olmak üzere açıklanacak verilerin takip edileceğini aktaran uzmanlar, yurt içi piyasaların, Kurban Bayramı haftasına girmesi nedeniyle sakin bir seyir izleyebileceğini kaydetti.
Eski İsrail Başbakanı Ehud Olmert rüşvetçilikten 18 ay hapis yatacak. Kudüs'teki yüksek mahkeme, bir alt mahkemenin verdiği altı yıllık hapis cezasını bozarak 1,5 yıla indirdi. Olmert cezaevine konan ilk eski İsrail Başbakanı oluyor. 70 yaşındaki eski başbakanı en ağır suçlamalardan beraat ettiren yüksek mahkeme Olmert'in ulaştırma bakanlığı sırasında 14 bin Euro rüşvet aldığının ise sabit görüldüğüne hükmetti.  Olmert 2014 yılında Tel Aviv'deki bir mahkeme tarafından rüşvet alma suçundan 6 yıl hapis cezasına çarptırılmıştı. Karar gerekçesinde Ehud Olmert'in Kudüs belediye başkanlığı görevindeyken büyük bir inşaat projesine onay vermesi karşılığında 120 bin Euro rüşvet aldığı kaydedilmişti. Yüksek mahkeme bu cezayı kaldırdı.  Ehud Olmert hakkında bu yılın mart ayında başka bir rüşvet davası daha açılmıştı. Avukatlarının davanın düşmesi için yaptıkları başvuru henüz karara bağlanmadı.  Ağır rüşvetçilik suçlamaları Ehud Olmert'in siyasi kariyerinin sona ermesine yol açmış ve Olmert 2009 yılında başbakanlıktan istifa etmişti. Olmert'in istifasından sonra İsrail ile Filistinliler arasında sürdürülen barış görüşmeleri tıkanmıştı. Eski başbakan görevden ayrılmadan önce ana hatlarıyla bir barış planı hazırlamıştı.  Olmert'in istifasından bu yana İsrail'i, işgal altındaki Filistin topraklarında yaşayan yerleşimcileri destekleyen sağcı Benyamin Netanyahu liderliğinde krulan hükümetler yönetiyor.
Uluslararası Çalışma Örgütü’nün (ILO) 107. Uluslararası Çalışma Konferansı, hükümetin Memur-Sen’i gönderme kararı nedeniyle krizle başladı. Önceki gün yapılan ILO işçi grubunun toplantısında karara tepki gösterildi. Memur-Sen eleştirildi. İşçi grubunun toplantısına Türkiye’den katılım olmadı. Resmi heyette ise işçi ve memur konfederasyonları adına sadece Memur- Sen ile Hak-İş yer aldı. 107. Uluslararası Çalışma Konferansı “İnsan onuruna yakışır işlerin olduğu bir gelecek inşaa edelim” sloganıyla İsviçre’nin Cenevre kentinde başladı. Konferans 8 Haziran’a kadar sürecek. 187 ülkeden yaklaşık 4 bin delegenin katılması beklenen konferansta çalışma yaşamının küresel sorunlarına çözüm aranacak. DİSK, ILO Uzmanlar Komitesi’nin ülkeleri onayladıkları sözleşmeler açısından inceleyen raporunun yayınlandığına dikkat çekti. Türkiye, 29 Sayılı Zorla Çalıştırma, 98 Sayılı Örgütlenme ve Toplu Pazarlık Hakkı, 135 Sayılı İşçi Temsilcileri, 138 Sayılı Asgari Yaş, 144 Sayılı Üçlü Danışma ve 182 Sayılı “En Kötü Biçimlerdeki Çocuk İşçiliğinin Yasaklanması ve Ortadan Kaldırılmasına İlişkin Acil Eylem” sözleşmelerine ilişkin değerlendirmeler nedeniyle raporda yer alıyor. DİSK’in verdiği bilgiye göre, ILO Uzmanlar Komitesi raporu, KHK’lerle ihraç edilenlerin adil yargılama hakkından mahrum bırakıldıklarını belirtiyor.
Balıkesir’in Edremit ilçesinde bir öğretmen evinde bıçaklanarak öldürülmüş halde bulundu.  İngilizce öğretmeni Elif Denizer Isparta’dan (47) haber alamayan yakınları, Isparta’nın Baraj Caddesi’ndeki evine geldi.  Eve girdiklerinle Isparta’yı kanlar içinde yerde hareketsiz şekilde gören yakınları, polis ve sağlık ekiplerine haber verdiler.  Olay yerine gelen ekiplerin yaptığı incelemede kadının bıçaklanarak öldürüldüğü belirlendi.
CHP Genel Başkan Yardımcısı Yıldırım Kaya, "CHP Gençlik Kolları Üyesi Gökhan Yılmaz'ın sosyal medya üzerinden Galatasaray Teknik Direktörü Fatih Terim hakkında yaptığı paylaşımı hiçbir CHP'linin onaylaması mümkün değildir. Bu nedenle çirkin paylaşıma en büyük tepki de üyelerimizden gelmiştir." ifadelerini kullandı. Kaya, yaptığı yazılı açıklamada, Yılmaz'ın sosyal medya hesabından Terim hakkında yaptığı paylaşımı hatırlattı. "CHP Gençlik Kolları Üyesi Gökhan Yılmaz'ın sosyal medya üzerinden Galatasaray Teknik Direktörü Fatih Terim hakkında yaptığı paylaşımı hiçbir CHP'linin onaylaması mümkün değildir" ifadelerini kullanan Kaya, bu "çirkin" paylaşıma en büyük tepkinin partililer tarafından geldiğini belirtti. Bu paylaşımı hiçbir CHP'linin onaylamasının mümkün olmadığını vurgulayan Kaya, "Gökhan Yılmaz, yorumunu silerek Fatih Terim'den ve Galatasaray camiasından özür dilemiş, kendisine de gerekli uyarılar yapılmıştır. Hiçbir Cumhuriyet Halk Partilinin diline böylesi kötü sözler yakışmaz. Hiçbir kişi ya da kuruma da söylenmesi kabul edilemez." değerlendirmesinde bulundu.
İstanbul Deniz Otobüsleri (İDO) ile Bursa Deniz Otobüslerinin (BUDO) seferlerinden bazıları, olumsuz hava koşulları nedeniyle iptal edildi. 06:30 Bursa-Yenikapı-Kadıköy-Beşiktaş Deniz Otobüsü 07:10 Bostanci-Kartal/Yalova Deniz Otobüsü 07:15 Yalova - Yenikapi Ferry Cat tipi hızlı feribot 07:30 Beşiktaş-Kadıköy-Yenikapı-Bursa Deniz Otobüsü 07:45 Yenikapi - Yalova Ferry Cat tipi hızlı feribot 07:45 Bandirma - Yenikapi - Bostanci Deniz Otobüsü 08:30 Armutlu-Armutlu TK-Yenikapi-Kadiköy Deniz Otobüsü 08:30 Bursa-Yenikapı-Kadıköy-Beşiktaş Deniz Otobüsü 10:30 Yalova-Tuzla-Kartal Deniz Otobüsü 07:45 Yalova - Yenikapi Ferry Cat tipi hızlı feribot 07:45 Yenikapi - Yalova Ferry Cat tipi hızlı feribot 09:45 Yenikapi - Yalova Ferry Cat tipi hızlı feribot 09:45 Yalova - Yenikapi Ferry Cat tipi hızlı feribot 11:45 Yenikapi - Yalova Ferry Cat tipi hızlı feribot 11:45 Yalova - Yenikapi Ferry Cat tipi hızlı feribot 13:45 Yenikapi - Yalova Ferry Cat tipi hızlı feribot 13:45 Yalova - Yenikapi Ferry Cat tipi hızlı feribot BUDO'nun internet sitesinde, 07.00 Bursa (Mudanya)-İstanbul (Kabataş), 08.00 İstanbul (Kabataş)-Bursa (Mudanya) ve 08.30 Bursa (Mudanya)-İstanbul (Büyükçekmece) seferlerinin olumsuz hava koşulları dolayısıyla iptal edildiği duyuruldu.
Dermatoloji Uzmanı Dr. Ata Nejat Ertek, ''Kış aylarında hava fazla kuru olduğu için saçlara daha fazla özen göstermek gerekmektedir. Saçı fazla yıkamak saçı kurutur, kırılarak yıpranmasına neden olur. 3 günde bir yıkamak büyük şehir yaşamanın kirli havasında zorunludur. Saç dipleri ve saç üzerinde yer alan asit ve koruyucu lipit tabakayı erittiği için saçınızı çok sıcak suyla yıkamayın. Ilık suyu tercih edin'' diye belirtti. İHA'nın haberine göre; saç kurutma makinesinin yüksek sıcaklıkta çalıştırılmamasını öneren Dr. Ata Nejat Ertek, “Yüksek sıcaklık, fön çekmek ve aşırı sıcak maşalarla saçı şekillendirmek zararlıdır. Saçınızı çok gergin bağlayan ağır toka ve taçlar kullanmayın. Bu şekilde kullandığınız toka ve taçlar saçlarınızın köklerinden çekilmesine ve kopmasına neden olur'' dedi. Dr. Ata Nejat Ertek, saçınızda sedef, egzama gibi özel bir hastalığınız varsa ya da dökülme gibi bir problem yaşıyorsanız dermatoloğunuzun önereceği kükürt ve katran içeren; mantar ve bakterilere karşı koruyucu özelliği olan ilaçlı şampuanları kullanılmasını isteyerek, “Saç dökülmeniz yoğunsa saçınızı beslemek için dermatoloji uzmanınızın önerdiği biotin, çinko, selenyum, metionin, E, B, D vitaminlerini içeren destek ilaçları kullanın. Saç için doğru vitaminler de önemlidir. A vitamini eksikliği, saçları kırılganlaşır ve kepek oluşumunu artırır. B1 veya B6 vitaminleri eksikliği, saç dökülmesine sebebiyet verir. C vitamini saç köklerini uyarır ve saç uzamasını ve saç tellerindeki pigment üretimini düzene sokar. B12 vitamini, saç köklerini besler'' dedi.
TBMM, 24. Dönem 3. yasama yılı için ilk tören saat 14.00’te TBMM Atatürk Anıtı’na çelenk konulmasıyla yapılacak. Meclis Genel Kurulu saat 15.00’te toplanacak. Birleşimi açacak olan TBMM Başkanı Cemil Çiçek, sunuş konuşmasında terör vurgusu yapacak. Birlik ve beraberlik mesajı verecek olan Çiçek, yeni yasama yılında TBMM’nin önündeki en büyük sınavlardan birinin yeni anayasa olduğuna dikkati çekecek.  Çiçek’in, Cumhurbaşkanı Abdullah Gül’ü Genel Kurul’a takdiminin ardından İstiklal Marşı okunacak. Ardından Gül, TBMM’nin 24. Dönem 3. Yasama Yılı açılış konuşmasını yapacak. Gül’ün konuşmasında da terörle mücadeleye özel bölüm ayıracağı, yeni anayasa, Suriye başta olmak üzere dış politika ve ekonomideki gelişmelere vurgu yapacağı öğrenildi. TBMM Genel Kurulu, Gül’ün konuşmasının ardından başka bir gündem maddesini görüşmeyerek çalışmalarını tamamlayacak. Yeni yasama yılı resepsiyonu ise yaşanan son terör olayları nedeniyle iptal edildi.  Genel Kurul’un bu haftaki en önemli gündemi, sınır ötesi operasyonlar konusunda hükümete verilen yetkinin bir yıl daha uzatılmasını içeren Başbakanlık tezkeresi olacak. Genel Kurul, tezkereyi 4 Ekim Perşembe günü görüşecek. Hükümet’e verilen yetkinin süresi, 17 Ekim’de doluyor.  Yerel seçimlerin 27 Ekim 2013’te yapılmasını içeren Anayasa değişikliği teklifi, 4 Ekim Perşembe günü TBMM Anayasa Komisyonu’nda görüşülecek. Teklif, Anayasa’ya eklenecek bir geçici maddeyle, yapılacak ilk yerel seçimlerin ekim ayının son pazar günü yapılmasını içeriyor.  Anayasa değişikliğine paralel olarak 2972 sayılı Mahalli İdareler ile Mahalle Muhtarlıkları ve İhtiyar Heyetleri Seçimi Hakkında Kanun’da değişiklik yapan yasa teklifinin de komisyonda ele alınması bekleniyor.  TBMM Darbe ve Muhtıraları Araştırma Komisyonu da tatil nedeniyle ara verdiği çalışmalarını sürdürecek. Komisyon bünyesindeki 12 Eylül 1980 darbesiyle ilgili oluşturulan alt komisyon, 4 Ekim’de eski Genelkurmay Başkanı emekli Orgeneral Hilmi Özkök’ü dinleyecek.  Bugün açılacak 24. Dönem 2. yasama yılının da bir çok ilke sahne olması bekleniyor. Olaylara gebe ilkler şöyle sıralanıyor:
Küba devrimi (1956-59),26 Temmuz Hareketiyle birlikte kovulan Batista rejimi yerine Fidel Castro ve Che Guevara önderliğinde yeni bir Küba hükümeti kurulmasıdır. Küba Devrimi'nin Küba halkıyla kurduğu özdeşleşmişliği içindeki bağ çok önemlidir. Bu kökeni anlamak için söylenecek birçok kelime vardır. Fakat bu benliğin kazanılmasının altında yatan ustalık, yaşanmışlık ve tarihsel süreci keşfetmemiz başrol oynamaktadır. Küba Devrimi (1956-59),26 Temmuz Hareketiyle birlikte kovulan Fulgencio Batista rejimi yerine Fidel Castro önderliğinde yeni bir Küba Devrimi yoluyla Küba hükümeti kurulmasıdır. Süreç 26 Temmuz 1953 Moncada Kışlası isyanıyla başlar.1 Ocak 1959′da Batista'nın kovulması ve Santa Clara, Santiago de Cuba şehirlerinin Fidel Castro, Che Guevara, Raul Castro liderliğindeki isyancılar tarafından ele geçirilmesiyle son bulur. "Küba Devrimi" aynı zamanda kısaca Batista'nın devrilmesi ve Marksist ilkelerin yeni Küba Devrimi'yle Küba Hükümeti tarafından uygulanmasını da belirtilir. Gerilla hareketi fikri bu devrimle büyük prestij toplar.Küba Devrimi'yle Küba'nın ABD'nin arka-bahçesi konumu onu popüler kılmıştır. Bu devrim iki kişinin bedeninde can bulur... Biri Ernesto Che Guavara, diğeri Fidel Castro'dur. Bu devrim insanları her zaman düşündüren bir konudur. Amerika Birleşik Devletleri'ne bağlı olan Küba'nın Küba Devrimi'yle herşeye rağmen Amerikan Devleti'nin kıtadaki varlığını tehdit eden, tüm ilerici çıkışları kanla bastırmış olduğunu bile bile başkaldırışıdır. Küba herşeye rağmen bu Küba Devrimi gerçekleştirmiştir. Bu devrim Amerikan Devleti'ne de bir sürpriz oldu. Son derece sorunsuz biçimde radikalleşme temeli ve sosyalist bir altyapı etrafında bütünleşilmesi herkesin merak ettiği bir konu oldu. Oluşturulan bu yapının günümüze kadar nasıl geldiğide hep soruldu. ABD'nin doğrudan işgal girişimlerine her seferinde göğüs germesi, birçok olayı atlattıktan sonra Sovyetler Birliği'nin verdiği destektende mahrum kaldığı Özel Dönem'in buhranlı yıllarından da sağ salim çıkan Küba'nın, Küba Devrimi'yle bunca yıl sonra hala son derece dinamik bir halk desteğine sahip olması, Fidel Castro'nun sayısız suikast girişiminin hiçbirinde öldürülememiş olması, kendisi gibi önderi de dokuz canlı olan bu devrimle ilgili merakı fazlasıyla arttırıyor. Küba Devrimi'nin düşündürdüğü sorular geçtiğimiz aylarda ülkede başlayan dönüşüm süreciyle birlikte yeniden gündeme düştü. Bu dillendirmede ekonomi ve planlama, emeğin örgütlenmesi, ABD ablukasına direniş, Özel Dönemin zor koşullarında ayakta kalma mücadelesi ve tüm bu süreçlerde Devrimi Savunma Komiteleri gibi halkın katılımını güvence altına alan örgütlenmelerin analizi devrimde başrol oynamaktadır. 52 yıllık Devrim tarihinin her aşamasında, Kübalıların Küba Devrimi'yle ABD emperyalizminin zorbalığı ve çeşitli uluslararası siyasi ve ekonomik basınçlar altında sosyalizmi ilerletmek adına hep arayış içinde olduklarını gördük. Bu arayışların dönem dönem cesur kararlara dönüştüğünü, ortaya çıkan risklerin sorumluluğunun bütün bir toplum tarafından üstlenildiğini gördük. Bunun başarılmasında Devrim'in siyasi önderliği ile halkın mükemmel iletişiminin, hep konuşan, sesli düşünen, tepkisini ortaya koymaktan çekinmeyen Küba halkının Küba Devrimi'yle müthiş dinamizminin yaygın toplumsal örgütlenmeler kanalıyla büyük bir enerjiye dönüştürülmesinin payı büyüktür. Söz konusu olan Küba Devrimi'nin kalıcılığı ve gerisine asla düşmediği bağımsızlık ve sosyalizm gibi eşikler olunca; devrimci önderliğin cesareti, kararlılığı ve Küba Devrimi Küba halkının direnişi Devrim'e ilişkin daha derin bir kavrayış geliştirebilmek için tüm analizlere bir de devralınan tarihsel mirası anlama çabasını eklemek gerekiyor. 52 yıldır Küba ,Küba Devrimi'yle önemli siyasi ve iktisadi sonuçlar doğuran onca tartışmaya ve değişime rağmen bazı prensiplerden asla ödün vermeyen bir ülkeyse, bu prensiplerin oluşmasında ve kalıcılaşmasında Devrim öncesi uzun mücadele tarihinin rolünü teslim etmek gerekir. Küba Devrimi'nin yazılarımızda anlattığımız tüm parlak başarılarına eklenebilecek bir başka başarı da bu tarihin hakkını vermesi, devraldığı mirası yeniden üreterek geleceğe taşımakta olağanüstü bir ustalık sergilemesidir. Devrimi oluşturan sosyalist görüşün başlarda sıkıntısını çeken ama aynı zamanda Devrim'in bir bireyin hayatında yaratabileceği radikal değişikliğin boyutlarına birinci elden tanık olan kuşakların devamı son buluyor. Küba Devrimi'yle Küba'da artık pek çokları Devrim öncesi hayatı ve Devrim'in toplumsal hayatta yarattığı muazzam dönüşümü kendilerine aktarıldığı kadarıyla biliyorlar. Bugün Küba Devrimi'yle Küba'yı geleceğe taşıyacak olan ve bugün daha iyi bir hayat arayışı içinde olan genç kuşağı yeni döneme hazırlama sorumluluğunu yerine getirmek için var gücüyle çalışıyor. Küba bu bakımdan aynı zamanda bütün geçiş dönemlerinde olduğu gibi ideolojik mücadelenin olağanüstü önem kazandığı bir dönemden geçiyor. Küba Devrimi için kübada olan gelişmeler,kuşaklar arası aktarım önemli rol oynamıştır. Yetişen her kuşakta daha fazla bilgi birikimi, daha fazla siyasal inanmışlık, daha fazla eğitim daha fazla kültür ve daha fazla devrim inancı bulunmaktadır. Ulaşılan tarihsel ve devrimsel kültürden asla taviz verilmedi. Taviz verilmeyen bu değerler Marksist ve Sosyalist görüşlerdi. Bu Devrim'i yapan kuşak Devrim'i kuşaklarına miras bırakırken,en önemli kozları bilinçaltına yerleştirdikleri benliklerini asla unutmamalarını sağlayan farkındalıklarıydı. Küba Devrimi: ABD ambargosuna misilleme olarak, ülkedeki tüm Amerikan ve yabancı mülkiyet millîleştirildi.
Türkiye'nin Rusya'ya uyarısı sonuç verdi. Suriye sınırındaki gerginlik yerini sukünete bıraktı.  Yaklaşık iki haftadır Şam rejimine bağlı hava savunma füzeleri hiç bir Türk savaş uçağına radar kilitlemesi yapmadı. Rus uçakları da sınıra yaklaşmadı.   Türkiye'de bu gelişme üzerine günlük 12 uçağa kadar çıkardığı devriye uçuşlarını iki uçağa indirdi.  Rus savaş uçaklarının Türk hava sahasını iki kez ihlaliyle alevlenen gerginlik, bir insansız hava aracının Kilis yakınlarında düşürülmesiyle tırmandı.   Türkiye'nin sert tepkisine rağmen Suriye rejimine bağlı hava savunma füzeleri, sınırda devriye uçuşu yapan Türk uçaklarına radar kilitleyerek taciz etmeye devam etti.   Gerginliğin tırmanması üzerine Rusya ile hem askeri hem de diplomatik kanallardan yoğun bir temas trafiği başlatıldı.   Ankara ihlallerin ve tacizlerin devam etmesi durumunda angajman kurallarını işleteceğini kesin bir dille Rus muhataplarına iletti. Bu uyarının Şam yönetimine de iletilmesi istendi.   Ankara'nın uyarısı Suriye sınırındaki askeri faaliyetlere yansıdı. Askeri kaynaklar, Suriye hava savunma sistemlerine ait radarların bir süredir Türk savaş uçaklarına radar kilitlemesi yapmadığını, Rus savaş uçaklarının da sınıra yaklaşmadığını belirttiler.  Ankara da bunun üzerine günlük 12 uçağa kadar çıkarttığı sınır devriye uçuşlarını 2 uçağa indirdi.
Türk ve dünya tiyatrosunun klasikleri, Arzu Akmansoy’un yönettiği 'Sahne Klasikleri'yle NTV'de ekrana gelmeye devam ediyor. Bu hafta Moliere’in 'Tartuffe' adlı eseri yer alıyor.  İlk kez 12 Mayıs 1664’te Versailles Sarayı’nda sahnelenen Tartuffe, zamanın Fransa Kralı tarafından sansürlenmişti. Tarihçiler bu sansüre Kral XlV. Louis’den çok, oyundan fazlasıyla rahatsız olan ve Kral’ın akıl hocalığını yapan Paris Piskoposu Paul Philippe Hardouin de Péréfixe de Beaumont’un sebep olduğunu yazarlar.  Oyun Orgon adlı zengin bir burjuvanın evine çöreklenen ve koyu dindar rolü yaparak onu kandıran ikiyüzlü Tartuffe’ün hikayesini anlatır.  Moliere’in dünya çapında en çok bilinen oyunu o kadar etkili olmuştur ki bugün bile “tartuffe” sözcüğü hem Fransızca’da hem de İngilizce’de “dini istismar eden ikiyüzlü” anlamına gelmektedir. Yönetmenliğin Arzu Akmansoy’un yaptığı Tartuffe’te başrolü, yani Tartuffe rolünü Toprak Sergen oynuyor. Bu rol için saçlarını kazıtan ve görünüşünü büyük ölçüde değiştiren Sergen’e, Orgon rolünde Hakan Güneri, Dorine rolünde İnci Türkay, Elmire rolünde Güneş Berberoğlu eşlik ediyor. Oyunu sahneleyen tiyatro topluluğunun rejisörü ise her zaman olduğu gibi Ege Aydan.   Arzu Akmansoy  Toprak Sergen (Tartuffe), Ege Aydan (Rejisör), Hakan Güneri (Orgon), İnci Türkay (Dorine), Güneş Berberoğlu (Elmire).  'Sahne Klasikleri' her Pazar saat 14:10’da NTV’de. Tekrarı ise Cumartesi saat 09:10’da.
Reuters tarafından üst düzey hükümet yetkilileri ve sanayi çevrelerine dayandırılarak aktarılan haberde, Türkiye hükümetinin bu yaklaşımı 'en saldırgan hamle' olarak nitelendirildi. Habere göre söz konusu hamle, bankaların kredi borçlarını yeniden yapılandırması veya satış için hazır hale getirmesini zorunlu kılan 2018 yılında yaşanan döviz krizinin yarattığı sıkıntıyı aşmak için yapılıyor. Haberde Merkez Bankası’nın diğer banka üst düzey yetkilileriyle son dönemde yaptığı görüşmelerde bu konuyu gündeme getirip batık kredilerin nasıl üstlenileceği konusundaki tavsiyelerini yaptığı bildirildi. Cumhurbaşkanı Recep Tayyip Erdoğan’ın gelecek yıl büyüme hedefinin yüzde 5'e çıkartılması arzusunu yerine getirmek amacıyla hükümetin bankaların daha fazla kredi vermelerini sağlama adına bu girişimin yapıldığı belirtilirken, banka temsilcilerini ise kayıplarına karşı kalkan olması konusunda Maliye Bakanlığı’ndan daha fazla destek isteği kaydedildi. Öte yandan, 5 Türk kaynağıyla görüşmeler yapıldığı söylenen haberde, hükümetin bankalardan son bir kez 'borçla başa çıkmalarını' istediği ve görüşmelerde ilerleme kaydedilememesinden ötürü 'Ankara'nın sabrı kalmadığı' belirtildi: "Hükümet sabrını kaybetti ve hareket istiyor. Ağustos ayında hiçbir gelişme yaşanmadığını biliyorduk, solayısıyla hükümetin sabrının taşması an meselesiydi."
Gaziantep'te antrenörünün üç yıl önce futbol oynarken yeteneğini fark edip  e yönlendirdiği 14 yaşındaki  , bin metre ve yüksek atlamada 3   kazandı. Alican Polat, yaptığı açıklamada, antrenörü Aynur Erdoğan'ın üç yıl önce futbol oynarken yeteneğini fark edip kendisini atletizme yönlendirdiği belirtti. Sporu çok sevdiğini dile getiren Alican, şöyle konuştu: "Üç yıl önce atletizmle spor hayatım başladı. Daha sonra uzun atlama ve üç adım dallarına da yöneldim. Spor yapmak benim için bir tutku. Yaptığım bütün branşları da seviyorum. Atletizmde bin metrede 1, yüksek atlamada 2 Türkiye birinciliğim var. Üç adımda da bölge ikinciliği elde etti. Bunların dışında uzun atlamada Türkiye altıncılığı, çoklu branşta da Türkiye üçüncülüğü elde ettim. Ailem her zaman arkamda oldu. Annemin çok büyük desteği var. Spor hiçbir şeye engel değil. Başarılı olmak için çok çalışıyorum. Daha da çalışacağım. Şu an için bir tercih yapamıyorum. İleride antrenörümün yönlendirmesiyle branşlardan birini tercih edebilirim" Antrenör Aynur Erdoğan, Alican'ın çok yetenekli olduğuna dikkati çekti. Alican'ı henüz yaşı küçük olduğu için tek bir branşa yönlendirmediğini ifade eden Erdoğan, şunları kaydetti: "5. sınıfta futbol oynarken keşfettim. Böylelikle atletizmin içine çektik. İl, bölge ve Türkiye şampiyonalarında birçok derece elde etti. Atletizm ve yüksek atlamada Türkiye birincilikleri bulunuyor. Hareketli bir çocuktu. İlk başta beni çok zorlamıştı. Atletizmi aşılayana kadar çok zaman sarf ettik. Çok çabuk pes ediyordu. Annesi de destek oldu. Şu anda çok başarılı. Çok yönlü bir çocuk. Bütün branşları yaptırıyorum"
Karayolları Genel Müdürlüğünün günlük yol bültenine göre, TEM Otoyolu İkitelli Kavşağı dere ıslahı çalışmaları nedeniyle Basın Ekspres Yolu Havalimanı-Edirne istikameti Halkalı Köprüsü İkitelli-Halkalı çıkış kolu trafiğe kapatılarak ulaşım servis yolundan sağlanıyor.  Ayrıca Halkalı-Bağcılar yolu İkitelli Köprüsü Edirne-Ankara yönü Basın Ekspres Yoluna bağlantı kolu trafiğe kapatılarak Basın Ekspres Yolu Edirne-Ankara yönündeki ulaşım ise bir sonraki kavşaktan gerçekleştiriliyor.  TEM Otoyolu Mahmutbey Batı kavşağı ile Çobançeşme kavşağı ve Mahmutbey Doğu kavşağı ile Anadolu Otoyolu kavşağı arasındaki köprü ve viyadüklerde yaya korkuluklarının yenilenmesi çalışmaları nedeniyle 28 Şubat'a kadar her gün her iki yönde çalışılan kesimlerde emniyet şeridi ve gerektiğinde sağ şeritler trafiğe kapatılacak.  TEM Otoyolu Mahmutbey-Çamlıca-Gümüşova kesimi arasındaki köprü ve viyadüklerde yaya korkuluklarının yenilenmesi çalışmaları nedeniyle yılsonuna kadar her gün 07.00-19.00 saatleri arasında her iki yönde emniyet şeritleri ve gerektiğinde sağ şeritler trafiğe kapatılacak.
Almanya Başbakanlık Dairesi Başkanı ve Mülteci Politikaları Koordinatörü Peter Altmaier, mülteci krizinde Türkiye'nin bazı Avrupa Birliği ülkesinden daha güvenilir hareket ettiğini söyledi.  Altmaier, Alman Die Welt gazetesine verdiği demeçte, “Türkiye mülteci krizinde Avrupa'daki bazı ülkelerden daha Avrupalı davrandı” dedi. Aynı zamanda Türkiye'nin bölgesindeki ülkelerin çoğundan daha demokratik bir hukuk devleti de olduğunu belirten Altmaier, bu bakımdan Türkiye ile somut işbirliği yapılmasının yararlı olacağını söyledi.  Peter Altmaier, sınırlı sayıda Suriyeli mülteci alınmasının Türkiye'den iltica hareketlerinin yükünü tek başına taşıması istenemeyecek olması bakımından önem taşıdığını vurguladı. Hafta başında Türkiye ile AB arasında temel çerçevesi üzerinde mutabakat sağlanan anlaşmayı "dönüm noktası" olarak tanımlayan Altmaier, “İlk kez, insani değerlerimizden fedakârlık yapmadan mülteci krizine çözüm bulma imkânına kavuşmuş oluyoruz” dedi.  Türkiye'den ilk kez böyle bir öneri geldiğini ifade eden Altmaier bu sayede insan kaçakçılarının zararlı faaliyetlerinin tamamen önlenmiş olacağını söyledi. Altmaier, “İnsan kaçakçısına para ödeyen mülteci iki gün sonra kendini yeniden Türkiye'de bulacağını ve parasının uçup gideceğini bilmeli. Bu anlaşmanın kararlı bir şekilde uygulanmasıyla mülteci akını derhal ve kalıcı bir şekilde sona erecektir” şeklinde konuştu.
Esenler'de   uyruklu bir şahıs, eşini ve iki çocuğunu silahla yaraladıktan sonra, 7. kattan atlayıp yaşamına son verdi. Turgut Reis Mahallesi Okul Caddesi'ndeki binadan bir şahsın yere düştüğünü gören vatandaşlar, polise ve sağlık ekiplerine haber verdi. Bunun üzerine gelen sağlık ekiplerince yapılan kontrolde, Ömer Mecid (42) isimli şahsın hayatını kaybettiği belirlendi.  Ekipler, Suriye uyruklu olduğu belirtilen Mecid'in 7. kattaki evine gitti. Evde, şahsın eşi Midya Şeyh Mohammad ile oğlu Can (11) ve kızı Jin Mecid (9) silahla vurulmuş halde bulundu. Ağır yaralı anne ve çocukları Bağcılar Eğitim ve Araştırma Hastanesi'ne kaldırıldı.  Yapılan ilk araştırma sonucu, Ömer Mecid'in, henüz belirlenemeyen bir nedenle tartıştığı eşini ve iki çocuğunu vurduktan sonra 7. kattan atlayıp yaşamına son verdiği belirlendi.  Mecid'in cesedi, incelemelerin ardından Adli Tıp Kurumu morguna kaldırıldı. Ailenin yaklaşık 5 yıl önce Afrin'den Türkiye'ye geldiği ve Ömer Mecid'in tütün dükkanı işlettiği belirtildi.
Fenerbahçe'den istifa eden Ersun Yanal'a ait olduğu iddia edilen bir ses kaydı ortaya çıktı. İnternette sızdırılan ses kaydında Yanal'ın soyunma odasında futbolculara konuşma yaptığı öne sürülüyor.
Elektrikli araçları ile otomotiv dünyasında sessiz bir devrim başlatan Tesla'ya Japonya'dan rakip çıktı.  Ülke basınında yer alan haberlere göre, Mazda Tesla'ya rakip olabilmek için kolları sıvadı.  Kyodo News'in şirkete yakın kaynaklara dayandırdığı haberine göre, Mazda'nın tüm modelleri 2030'a kadar hibrit ve elektrikli olacak.  Ancak söz konusu iddia ile ilgili şirketin resmi kaynaklarından bu yönde bir açıklama bulunmuyor.  Şu anda elektrikli otomobil üretmeyen firma, sadece hibrit modellere kataloğunda yer verilyor.
2015’in popüler ismi Dakota Johnson ile 72. Venedik Film Festivali’nde bir araya geldik. Eylül başında “Kara Düzen” (“Black Mass”) ve “A Bigger Splash”in prömiyerlerine katılan oyuncu sorularımı yanıtladı. Bende bıraktığı ilk intiba, halen çocuksuluğunu koruyan, çekingen ve ürkek bir karakter... 1989’lu oyuncunun annesinin Melanie Griffith, babasının Don Johnson olması kariyer idaresi açısından bir avantaj getiriyor.  Röportaj boyunca “Grinin Elli Tonu” (“Fifty Shades of Grey”, 2015) ile ilgili soruları özellikle karşısında duran menajerinden direktif alarak neredeyse cevapsız bırakması dikkat çekiciydi. “Kara Düzen”de Johnny Depp’e eşlik etmesi elbette onun için önemli. Ama esas karakterinde cesur rollerdeki tutkulu kimliğinden eser yok Johnson’ın... Yani frikik verme, medyatik olma şansı düşük. Bu durum uzun vadede bir avantaja dönüşebilir. Zira oyunculuk şekilden şekle girme, bambaşka rollere bürünme sanatıdır. Ama daha şimdiden genç aktrisin, Robert De Niro’yla beraber röportajlardaki en suskun ve mesafeli Hollywood oyuncusu olduğu konuşulmaya başlandı. Açıkçası söyleşide Johnson’ın gönlünü alarak bir yorum yaptırmak, ağzından kerpetenle laf almak için çabaladım. Sonuç almak kolay olmadı.  Öncelikle “Kara Düzen”le Johnny Depp ile birliktelik için ‘onur duydum’ demesi beklenen bir cevaptı. Bunun ötesinde “Halk Düşmanları”ndaki (“Public Enemies”, 2009) oyuncunun diğer gangster karakterini sorduğumda ‘bu film için yeniden izlemedim, çok farklı insanları ele alıyorlar, fakat o filmi seviyorum’ dedi.  Ama esasen onu utandıran ve içindeki çocuğu açığa çıkaran soru geldi ‘Kim Basinger böylesi bir rolün ardından, ‘Dokuz Buçuk Hafta’dan 12 sene sonra Oscar ödülüne ulaşmıştı, siz de bunu tekrarlayabilir misiniz?’, elbette cevap neredeyse suskunluk…  Söyleşi de bu minvalde geçti. Melanie Griffith’in kendisini 2006’da Bayan Altın Küre olarak açıkladığı andaki yüz ifadesine dair ‘çok gergindim’ ve ardından gelen ‘o anı tamamen aklımdan çıkardım’ lafları aydınlatıcıydı. Zaten videolara bakıp onun Anastasia Steele tipiyle karşılaştırınca bu görüntü bize fazlasıyla tuhaf geliyor.
Önümüzdeki günlerde emekli olacağım. Kıdem tazminatı olarak ne kadar para alabilirim. Kıdem tazminatı tavanı nedir? Elime geçen paradan kesinti mi yapılacak?  Kıdem tazminatı hesaplanırken aynı işverene bağlı olarak geçirilen bütün süreler birlikte değerlendirilir. Yani işçi aynı işverene bağlı farklı işyerlerinde çalışmış olsa bile çalıştığı bütün sürenin karşılığı olarak kıdem tazminatını alır. Kıdem tazminatında çalışılmış her bir yılın karşılığı olarak bir aylık brüt ücrete hak kazanılır. 20 yıldır aynı işverene bağlı olarak çalışan bir işçi, 20 aylık brüt ücreti tutarındaki kıdem tazminatı alır. Kıdem tazminatında hesabında süre için bir üst sınır yok. Yılsonunda veya haziran başında emekli olacak işçi ile yılbaşında ve temmuz ayı başında emekli olacak işçinin eline geçecek kıdem tazminatı farklı olur. Çünkü 1 Ocak ve 1 Temmuz'da tazminatı tavanı değişir. Kıdem tazminatında 2015 yılının ilk altı ayı için belirlenen tavan rakam 3.541,37 TL'dir. Yani bir işçi 2015 yılının ilk altı ayı boyunca bir yıl çalışmasının karşılığında en fazla 3.541,37 TL kıdem tazminatına hak kazanabilir. 20 yıl hizmeti olan işçinin brüt ücreti 5.000 TL bile olsa eline geçecek kıdem tazminatı en fazla 70.827,4 TL olacaktır. Bu tutarın üzerinde kıdem tazminatı alınması mümkün değildir.
Kastamonu'nun Taşköprü ilçesi Alatarla Köyü, Alatarla Camisi mevkisinde E.B.A. (17), İzzet Kendir (43) idaresindeki otomobile tabancayla ateş açtı. Mermilerin isabet ettiği araç, Germeç Kur'an Kursu'nun duvarına çarparak durdu. Açılan ateş sonucu yaralanan sürücünün babası Halil Kendir (68) olay yerinde yaşamını yitirdi, ağır yaralanan sürücü ise 112 Acil Servis ekipleri tarafından Kastamonu Devlet Hastanesi'ne kaldırıldı. Jandarma ekipleri, kaçmaya çalışan E.B.A.'yı yakaladı. Zanlının ablasının İzzet Kendir'in oğluyla kaçtığı, iki aile arasında kız kaçırma meselesinden husumet bulunduğu öğrenildi.
CHP Ankara Milletvekili Levent Gök'ün 'Milletvekillerinin bilgisayar kayıtları tutuluyor mu?' soru önergesini yanıtlayan Meclis Başkanvekili Mehmet Sağlam, giriş yapılan sitelere ilişkin kayıtların, erişim güvenliği nedeniyle sistem içinde tutulduğunu, ancak bu kayıtlara sadece zimmetli bilgisayar işletmecilerinin erişebildiğini bildirdi.  Akşam gazetesinin haberine göre, Sağlam'ın önergeye verdiği yanıtta şu ifadeler yer aldı: 'TBMM'nin tüm erişim güvenliğini sağlayan Fortinet-Forti Analyzer Güvenlik Duvarı cihazı log (giriş) kayıtlarını kendi bünyesinde tutmaktadır. Loglara yalnızca bu cihazların üzerinde zimmeti bulunan Bilgi İşlem Müdürlüğü görevlisi erişebilmektedir. Güvenlik Duvar Cihazı'nın bünyesinde tutulan bu veriler, ana bilgisayarlara kaydedilmemektedir. Kişi hak ve özgürlüklerini ihlal edici bir durum söz konusu değildir.'  'Önergeme verilen yanıt resmi itiraf niteliğindedir' diyen CHP'li Gök, AKŞAM'a yaptığı değerlendirmede, 'Girilen siteleri 'sadece bilgi işlemciler görüyor' savunması, milletvekilleri ve Meclis personelinin özel hayatı ve iletişiminin denetim altına alındığı gerçeğini değiştirmez' dedi.  TBMM Başkanı Cemil Çiçek başta olmak üzere tüm milletvekillerine çağrıda bulunan Gök, 'Bu uygulama, Meclis'in itibarına gölge düşürecek, milletvekillerinin saygınlığını zedeleyecek bir uygulamadır. Yasama faaliyetimiz ve iletişim özgürlüğümüz tehdit altındadır. Son derece vahim bir durumdur. AKP'li milletvekillerine de sesleniyorum; bu sizi de rahatsız edecek bir olaydır. Ailenizle bile internette yazışamayacaksınız' dedi.  CHP Gök önergesinde, aralarında eşcinsel derneklerin legal web sayfalarının da bulunduğu internet sitelerine Meclis bilgisayarlarından girişi engelleyen, filitre sistemini de sordu. Verilen yanıtta ise sistemin milletvekilleri ve parti grupları için kaldırılacağı belirtilerek bu konuda çalışma başlatıldığı vurgulandı. Meclis Başkanvekili Mehmet Sağlam imzalı yanıtta şu ifadeler yer aldı:  '... TBMM tarafından özel bir filtre uygulanmamaktadır. Satın alınan ürünün ve servis sağlayıcıların kanunlar çerçevesinde uyguladığı filtreler, doğal olarak TBMM tarafından da uygulanmaktadır. Özel çalışmalar nedeniyle bu sitelere erişmesi gereken kişilere, özel erişim yetkisi tanımlanmaktadır... Siyasi parti gruplarını ve milletvekillerini sistem dışında bırakacak bir çalışma da yapılmaktadır. Bunun için alınması gereken lisanslı yazılımların alım sürecine başlanmıştır. Çalışmaların bitiminde siyasi parti grupları ve milletvekilleri ayrı hak ve özgürlüklere sahip olacaktır...'
Bilim insanları, 1970'den bugüne su altında yaşayan memelilerin, deniz kuşlarının, balıkların ve sürüngenlerin nüfusunun yüzde 49 azaldığını ortaya koydu. Dünya Doğayı Koruma Vakfı'nın (WWF) Londra Zooloji Topluluğu ile ortaklaşa yürüttüğü araştırmada, özellikle insanların beslenme amaçlı tükettikleri deniz canlılarının sayısındaki düşüşün hız kazandığı, ton balığı ve uskumru nüfusunda yüzde 74 azalma olduğu belirtildi. Asya ülkelerinde lüks tüketim maddesi haline gelen deniz hıyarı sayısında son yıllarda yüzde 90'ın üzerinde düşüş olduğu kaydedilen araştırmada, su canlılarının beslenmeleri ve barınmaları için önemli olan yaşam alanlarında da daralma olduğu gözlemlendi. WWF Başkanı Marco Lambertini, yüksek oranda yapılan balık avcılığı ve su altındaki canlıların yaşam alanlarını yok edilmesi gibi insan aktivitelerinin okyanuslara ciddi zararlar verdiğini söyledi. Bin 200'den fazla canlı türünün incelendiği araştırmada, aşırı avcılık gibi insan kaynaklı aktivitelerin yanı sıra iklim değişikliğinin de bu nüfus düşüşünde etkisi olduğu, okyanusların havadan emdikleri karbondioksit nedeniyle sularındaki asit oranının yükseldiğini bunun da su altındaki canlı türlerine zarar verdiği kaydedildi.
Faiz düştüğünde ev fiyatları yükseldiği, konut fiyatları düştüğünde faizler yükseldiği için ev almayı erteleyen kesim için iklim de zemin de uygun diyen bankacılar, faizlerin düşmesine karşın ev fiyatlarının yükselmediğine dikkat çekti.  Uzun bir süredir durgun seyreden konut piyasasında hem faizlerin hem de fiyatların alım yapmak için en uygun seviyelere indiği belirtiliyor.  Bankacılar “Eskiden faizler düştüğünde ev fiyatları yükselir, konut fiyatları düştüğünde ise faizler yükselirdi” saptamasında bulunarak bugün gelinen noktada faizlerin düşmesine karşın ev fiyatlarının yükselmediğine dikkat çektiler. Uzmanlar bundan sonra faizlerde fazla düşüşler yaşanmayacağını vurgularken konuttaki arz fazlasının da ev fiyatlarını yükseltmediğine dikkat çekiyorlar.  Yaşanan faiz indirimin ardından konut cephesindeki gelişmeleri hakkında bankacılar ise, yılın son çeyreği için umutlu konuştu.
Başbakan Yardımcısı Bekir Bozdağ, Anayasa Mahkemesi Haşim Kılıç'ın 'siyaset yargıyı kuşatamayacak' sözlerine yanıt verdi.  "Kimsenin kimseyi kuşattığı yok" sözleriyle Kılıç'a seslenen Bozdağ, " Herkes kendini işini yaparsa sorun çıkmaz" diye konuştu.  MHP Genel Başkanı Devlet Bahçeli ise, Kılıç'ın sözlerini şöyle değerlendirdi: "Sayın Anayasa Mahkemesi Başkanı, geçmişten ders çıkartarak sorumluluk taşıdığı mevkinin de gereği olarak önemli bir uyarıda bulunmuştur. Geç olsa da olumlu bir konuşma olduğunu belirtmek istiyorum.''  Bahçeli, partisinin TBMM grup toplantısından çıkışta gazetecilerin sorusunu yanıtladı. Bir gazetecinin, ''Anayasa Mahkemesinin açıklamaları vardı; 'siyasetin yargıya karışmasını istemeyiz' şeklinde, nasıl değerlendiriyorsunuz?'' sorusuna Bahçeli, ''Sayın Anayasa Mahkemesi Başkanı, geçmişten ders çıkartarak sorumluluk taşıdığı mevkinin de gereği olarak önemli bir uyarıda bulunmuştur'' yanıtını verdi.  MHP Genel Başkanı Bahçeli, ''Bu uyarıya önce kendisi sonra beraber olduğu yargı unsurları eğer katılırlarsa Türkiye'de yargının siyasallaştırılması ve yargının belli amaçlarla kullanılmasının önüne geçilmiş olur. Geç olsa da olumlu bir konuşma olduğunu belirtmek istiyorum. İnşallah bu konuşmasına sadık kalır'' diye konuştu.  Uluslararası Yargı Reformu Sempozyumu'nun açılışında konuşan Anayasa Mahkemesi Başkanı Haşim Kılıç, Türk yargı dünyasında büyük sorunlar yaşandığını vurgulamış ve siyasetin yargıyı kuşatmasına izin vermeyeceklerini söylemişti.  Kılıç, son dönemde yargının en çok eleştiri aldığı başlıklardan birine değinmiş ve "Dün yargının siyaseti kuşatma gayretlerine karşı çıktığımız gibi bugün de siyasetin yargıyı kuşatmasına izin vermeyeceğiz" sözleriyle önemli bir çıkış yapmıştı. Bu arada Başbakan Recep Tayyip Erdoğan da, Meclis'te gazetecilerin Kılıç'ın sözlerini hatırlatması üzerine, şunları kaydetti:  ''Ülkemiz malum kuvvetler ayrılığı üzerine kurulu bir sisteme dayalıdır. Bunun yasama, yürütme, yargı organı vardır. Bu erklerin hiçbirisinin bir diğerini kuşatma yetkisi söz konusu değildir.  Biz bildiğiniz gibi bir erkin, özellikle kendisini kuşattığı dönemi yaşamış bir partiyiz. Bunu gördük, bunu tecrübe etmiş, görmüş siyasi parti olarak da ülkemizde hiçbir erkin bir diğerini kuşatmasına biz de asla müsaade etmeyiz. Mücadelemiz de bu istikamette yürümüştür. Zaten demokratik parlamenter sistemin de esası budur.''
Türkiye Fırıncılar Federasyonu Başkanı Halil İbrahim Balcı, ekmek fiyatlarına ilişkin bir basın toplantısı düzenledi. Halil İbrahim Balcı, ekmek fiyatlarının 2008 yılından bu yana değişiklik göstermediğini, fırıncı esnafının, çalışanların büyük özveride bulunduğunu söyledi.  Ramazan ayı öncesinde maliyet girdilerinin artması, çalışanların ücret artışı nedeniyle fiyat değişikliğinin zorunlu olduğunu dile getirdiğini hatırlatan Balcı, konuyu oda başkanlarıyla istişare ettiklerini, bu artışı ülke genelinde en az seviyede tutmaya gayret gösterdiklerini ifade etti.  Balcı, oda başkanlarıyla yaptıkları Yüksek İstişare Kurulu toplantısı sonucunda ekmeğin kilogramına azami yüzde 15'in üzerinde olmamak kaydıyla zam kararı alındını bildirdi  Halil İbrahim Balcı, un fiyatlarındaki artışın durulmasının yüzde 15 artış oranında etkili olduğunu, un fiyatlarındaki artışın devam etmesi halinde bu zam kararının daha yüksek oranda çıkacağını dile getirdi.  Federasyon Başkanı Balcı kilogramı 2,5 liradan satılan ekmeğin, 2 lira 80 kuruştan fazlaya satılamayacağını kaydetti.
, uzun süredir peşinde koştuğu  ’un Belçikalı oyuncusu  ’u sonunda renklerine bağladı. Mavi-beyazlılar, 24 yaşındaki futbolcuyu 80 milyon Euro bonservis bedeliyle transfer etti. De Bruyne böylece, Hoffenheim’dan Liverpool’a 41 milyon Euro’ya giden Roberto Firmino’nun Bundesliga’da en yüksek ücrete satılan oyuncu rekorunu kırdı. Manchester City’nin De Bruyne’a ise yıllık brüt 20, net 10 milyon Euro ödeyeceği bildirildi. 25 milyon Euro’ya Ocak 2014’te Chelsea’den transfer edilen De Bruyne, Alman ekibinde geçen sezon 51 maçta 16 gol atıp, 28 asist yapmıştı.
Amerikan gazetesi Wall Street Journal'ın haberine göre, ABD'deki rekabet düzenlemelerinden sorumlu Federal Ticaret Komisyonu'nun yedi gün içinde Google hakkında bir soruşturma açma ihtimali sözkonusu. Soruşturmada Google'ın kullanıcılarını onlara sunduğu arama sonuçlarıyla kendisine ait yan site ve hizmetlere yönlendirip yönlendirmeği araştırılacak.  Haksız rekabet ve tekelleşme suçlamalarıyla ilgili Google'dan henüz bir açıklama yapılmadı.  ABD'de internet üzerinden yapılan aramaların üçte ikisine sahip olan Google'ın rakipleri uzun zamandır, şirketin pazardaki hakim pozisyonunu kullanarak arama yapan kullanıcıları harita, alışveriş ve seyahat gibi kendi yan servislerine yönlendirdiği şikayetinde bulunuyorlar.  New York Times konuyla ilgili haberinde Federal Ticaret Komsiyonu'nun alt birimi olan Rekabet Bürosu'nun Google'a mahkeme çağrısı yapıp yapmaması, kurum içinde gayri resmi olarak tartışılmakta.  Financial Times ise Kaliforniya, New York ve Ohio'daki başsavcıların şirket hakkında tekelcilik suçlamasıyla soruşturmalar başlatmış olduklarını söyledi.  Bu arada, Avrupa Komisyonu halihazırda Google'ın pazar hakimiyetini haksız rekabete yol açacak şekilde kullanamakta olduğuna dair bir soruşturma yürütmekte.  Federal Ticaret Komsiyonu'nun Google'a açacağı soruşturma şirketin ABD'da karşılaştığı en geniş kapsamlı ulusal yasal inceleme olacak.
İngiliz bilim insanları, Dünya Sağlık Örgütü adına yaptıkları araştırmada dünya genelinde 48 bin ilacı test etti, 100'den fazla analizi gözden geçirdi. Analizlerde, incelenen ilaçların yüzde 11'inin denetim organlarının onayından geçmediği, kalite standartlarının altında olduğu veya muhtevasında belirtilen etken maddeleri içermediği belirlendi. Sahte ilaçların yaklaşık yüzde 60'ını sıtma ve bakteri enfeksiyonlarını tedavi eden ilaçlar oluşturuyor. Yoksul ülkelerde her yıl sıtmaya yakalanan 72 bin ila 169 bin çocuğun sahte ve standart altı ilaçlar nedeniyle hayatını kaybettiği tahmin ediliyor. Öte yandan sahte ilaçların ölüm riskini artırdığı bir diğer hastalık da zatürre. Sahraaltı Afrika ülkelerinde sahte ilaçlar nedeniyle zatürreden her yıl 116 bin ilave çocuk ölümü yaşandığı tahmin ediliyor. Dünya sağlık örgütü, 2013 yılında sahte ve standart altı ilaçların tespiti için küresel izleme sistemi kurmuştu.  Sisteme aralarında kalp, şeker, doğurganlık, akıl hastalıkları ve kanser ilaçlarının bulunduğu bin 500 civarında sorunlu ilaç ihbarı yapılmıştı.  Uzmanlar bugüne kadar tespit edilebilen sahte ilaçların, problemli bütünün yalnızca "küçük bir kısmı" olduğu görüşünde.  Örgüt dünyada sahte ilaçlara yılda 30 milyar dolar harcandığını tahmin ediyor.
YÖK, yükseköğretim kurumlarında öğrenim gören öğrencilerin ve mezunların pedagojik formasyon alabileceklerini açıkladı.  YÖK Genel Kurulu, bazı fakültelerden mezun olanlara öğretmenlik yolunu kapatan düzenlemeyi ele almak için toplandı.  Toplantı sonrası yapılan açıklamada şu ifadelere yer verildi:  ''Yükseköğretim kurumlarımızda halen öğrenim gören öğrenciler ile bu kurumlardan mezun olanların alınan kararla ilgili olarak her hangi bir mağduriyeti söz konusu olmayıp, açılacak pedagojik formasyon programlarına başvurma hakları bulunmaktadır'' ifadelerine yer verildi.  YÖK, 5 Nisan'da aldığı kararla fen edebiyat fakültesi öğrencilerinin pedagojik formasyon programını kaldırmıştı. Bu karar üniversiteye 2012 - 2013 döneminden itibaren başlayacak olanları kapsayacak.
İngiliz Times gazetesi; Rus ve İsralli kaynaklara dayanarak "Arctic Sea" gemisinin İran'a S-300 füzeleri taşıdığını yazdı.  Gazeteye göre bunu öğrenen Mossad, sevkiyatı engellemek için bir plan hazırladı. Bu plan gemiye korsanların el koymasıydı.  Rusya, korsan haberini alır almaz donanma gemilerini bölgeye yollarken İsrail, Rus yetkililerle temasa geçirerek geminin ne taşıdığından haberdar olduğunu bildirdi.  Bu planla hem geminin İran'a gitmesi engellendi hem de Rusya, İran'a bu tür silahlar satmayacağı konusunda İsrail'e güvence vermek zorunda kaldı.  21 Temmuz'da Finlandiya'dan yola çıkan "Arctic Sea" geminin, yaklaşık bir ay sonra Batı Afrika açıklarında bulunduğu ve 9 korsanın yakalandığı açıklanmıştı.
Alınan bilgiye göre, gece geç saatlerde ilçeye bağlı Yanıkçukur köyünde oturan Selim S. isimli şahıs, kan davalısı Evren S. ile Gedik köyü dışındaki bir tarlada karşılaştı.  Elindeki uzun namlulu silahıyla Evren S. ve yanındaki iki kişiye ateş eden Selim S, daha sonra yaşadığı Yanıkçukur köyüne gitti.  Silahlı saldırı sonucu Evren S, (20), olay yerinde hayatını kaybederken, ağır yaralanan ve ismi öğrenilemeyen Evren S'inin kız kardeşi ile Sabri Y. Ağrı devlet hastanesinde yapılan ilk müdahalenin ardından Erzurum'a sevk edildi.  Olaydan sonra Yanıkçukur köyüne operasyon düzenleyen ilçe Jandarma ekipleri Selim S.'yi saldırıda kullanmış olduğu Kalaşnikof marka silahıyla birlikte yakaladı.  Hayatını kaybeden Evren S.'nin cenazesi Diyadin Devlet Hastanesine getirildi. Olayla ilgili soruşturmanın sürdürüldüğü bildirildi.  20 Ocak 2009'de Ağrı'nın Diyadin ilçesinde Sebahattin S. isimli şahıs, tabanca ile ateş ettiği Rıza S. (35) isimli şahsı ağır yaralamıştı.  Olayın ardından önce Diyadin Devlet Hastanesi'ne kaldırılan, ardından da Ağrı Devlet Hastanesi'ne sevk edilen Rıza S., kurtarılamayarak hayatını kaybetmişti.
Yer konusundaki uzun tartışmaların ardından İran ile batı dünyası İstanbul'da bir araya geliyor.  İran'ın nükleer programı Amerika, Çin, Rusya, İngiltere, Fransa ve Almanya temsilcilerinin yer aldığı müzakerelerde masaya yatırılacak.  Batılı ülkeler, görüşmelerde Tahran'ın, nükleer silah üretmek için kullanılabilen uranyum zenginleştirme işlemini sınırlamak istiyor.  Müzakerelerin diğer bir hedefi de Tahran'ın tesislerini denetlemek için daha fazla sayıda Birleşmiş Milletler denetçisini kabul etmesini sağlamak.  Diyalog kapısını açık bırakmak isteyen İran ise müzakerelerin geniş kapsamlı olmasını istiyor.  Müzakerelerle ilgili değerlendirme yapan İran Dışişleri Bakanı Ali Ekber Salihi, taraflar arasında güvenin yeniden tesis edilebilmesi için müzakerelerin ciddi ve samimi olmasını umduğunu söyledi.  Salihi, "Nükleer sorunun çözülebilmesi için İstanbul'daki görüşmelerde tüm tarafların kaygıları ele alınmalı" diye konuştu.
Sezonu lig şampiyonluğunun yanı sıra FIAT Türkiye Kupası'nı alarak kapatan sarı-lacivertliler, Ülker Sports Arena'da düzenlenen etkinlikte, basın mensuplarının karşısına çıktı. Gazetecilere açıklamalarda bulunan Obradovic, çok başarılı bir sezonu geride bıraktıklarını vurgulayarak, "Çok çalıştık bu sezon. Artık önümüzdeki sezon için çalışmalara başlamamız gerekiyor. Artık herkes bize karşı daha fazla motive olacak. Bu seneden daha iyi oynamayı düşünüyoruz. Avrupa'da çok iyi oynadık." diye konuştu. Obradovic, takımın yıldız oyuncuları Ekpe Udoh, Bogdan Bogdanovic ve Jan Vesely'nin, gelecek sezon da sarı-lacivertli formayı giymelerini istediğini belirtti. Hedeflerinin mevcut kadroyu korumak olduğunu aktaran Sırp başantrenör, şöyle konuştu: "Birkaç ekleme olabilir. Bütün kararlar risk taşır. Kulübünüz için en iyisini yapmaya çalışırsınız. Bazı şeyleri yapmak için yeterince tecrübeye sahip olduğumuzu düşünüyorum. Udoh, Bogdanovic ve Vesely'nin takımda kalıp kalmayacağını bilmek isterdim. Şu anda yeni konuşmaya başlayacağız onlarla. En büyük dileğimiz onları takımda tutmak. Çok olumlu düşünüyorum ve inanıyorum ki takımda kalacaklar. Ama her zaman bir 'ama' vardır, bakacağız." THY Euroleague'in yeni sisteminde, gelecek sezon geniş bir kadroya sahip olmaları gerektiğini anlatan Obradovic, "Türk oyuncularla ilgili de planımız var. Önümüzdeki sezonla ilgili ne gerekiyorsa yapacağız. Çok imkansız transferler yapmak hedefimiz değil. Sağlıklı ve iyi olması lazım. Burada olacak oyuncuların Fenerbahçe'de oynamanın anlamını bilmesi lazım. Ben burada mutlu insanlar görmek istiyorum. Mutlu değillerse burada olmalarına gerek yok." şeklinde konuştu. Fenerbahçe'nin Avrupa'da oynadığı basketbolla saygı duyulan bir ekip olduğunun altını çizen Obradovic, "Önümüzdeki sene çok zor olacak. Ona göre bir kadro oluşturmamız gerekecek. Daha büyük hedefler istiyoruz. Avrupa'da çok saygı duyulan bir takımız. Taraftarlarımızın da inanılmaz desteğinin devamını bekliyoruz. Bu takımın ve büyüklüğünün en büyük sebebi taraftarlardır." diyerek sözlerini tamamladı.
Sarı lacivertli kulüp, Spor Toto Süper Lig’in 10. haftasında deplasmanda oynadıkları Bursaspor maçında rakip takım taraftarlarınca  Volkan Demirel aleyhinde   şeklindeki tezahüratlarından dolayı TFF’den müsabakanın gözlemci ve temsilci raporlarının kamuoyu ile paylaşılmasını istedi. Sarı-lacivertli kulübün internet sitesinden yapılan açıklamada şu ifadelere yer verildi: “24 Kasım 2014 tarihinde Bursa Atatürk Stadı’nda oynanan Bursaspor - Fenerbahçe Spor Toto Süper Lig müsabakası sırasında profesyonel futbolcumuz Volkan Demirel aleyhinde Bursaspor taraftarlarınca ’vatan haini’ şeklinde tezahüratlarda bulunulduğu hususu malumunuzdur. Federasyonunuzun kendi çalışanları söz konusu olduğunda sezon ortasında talimat değiştirmesi düşünülerek; aynı hassasiyetin milli futbolcumuz Volkan Demirel için de gösterilip gösterilmeyeceği, gerekenin yapılıp yapılmayacağı hususu tarafımızdan dikkatle takip edilmektedir. Bu nedenle; futbolcumuz Volkan Demirel’in konunun tarafı olduğu da gözetilerek alınan müsabakaya ait gözlemci ve temsilci raporlarının tamamının kulübümüze gösterilmesini ve konunun hassasiyetine binaen kamuoyuyla paylaşılmasını arz ve talep ederiz.”
Corvette Z06 Carbon Limited Edition, Corvette’in 24 Saatlik dayanıklılık yarışı LeMans’a ilk katılışının 50. yıldönümünün anısına üretilmiş. Otomobil Brembo karbon seramik frenler (Corvette ZR1’den alınma), siyah 20 kollu jantlar (önde 19 inç, arkada 20 inç ebatlarında), manyetik süspansiyonlar, güçlendirilmiş soğutma sistemi ve karbon fiber motor kapağı içeriyor.  Carbon Edition tarz olarak bir Inferno Turuncu ya da Supersonic Mavi dış yüzey, siyah ön farlar ve aynalar, ZR1 stili bir spoiler ve birkaç karbon fiber gövde parçası (kaput, yan eşikler ve ön ayırıcı) barındırıyor. Chevrolet içeriyi abanoz deri ve süet döşemelerle (mavi ya da turuncu koltuk dikişleriyle), benzersiz bir direksiyon simidi amblemiyle, özel eşik levhaları ve süslemeli koltuk başlıklarıyla donatmış.  Corvette’in Baş Mühendisi Tadge Juechter, “Z06 Carbon pist kullanımı için şu ana kadarki en dengeli Corvette. Z06’nın hafif ve doğal emişli motoruyla ZR1’in yol tutuşunu ve frenlerini bir araya getiriyor. Z06 Carbon, Laguna Seca gibi teknik pistlerde Z06’nın tur süresini üç saniyeye kadar aşağı çekebilir” diye konuştu.  Bu yaz piyasaya sürülecek Carbon Edition yalnızca 500 adet üretilecek.
Dünyaca ünlü ABD’li şarkıcı Jennifer Lopez 'Dance Again' turnesi kapsamında İstanbul'da üç konser verdi. Lopez, dün akşamki son konserinde hayranlarıyla Ülker Sports Arena'da buluştu. Jennifer Lopez'in dün akşamki konserini 12 bin 500 kişi izledi. Lopez açılışı 'Never Gonna Give Up' şarkısıyla yaptı. Konser finalini ise 'On The Floor' parçasıyla yapan Jennifer Lopez, hayranlarına omuzlarına Türk bayrağını alarak veda etti. Lopez, görkemli sahne şovu sunduğu üç konserde, dünya listelerinde uzun süre ilk sırada kalan 'On The Floor' şarkısının yer aldığı 'Love' albümünün yanı sıra, sevilen parçalarını da seslendirdi. Müzik kariyeri boyunca 7 albüm çıkaran Jennifer Lopez'in albüm satışları, 1999 yılındaki parlak çıkışından bu yana dünya çapında 55 milyona ulaştı. 2001 yılında rol aldığı ve Amerika'da en çok izlenen film olan ''The Wedding Planner'' ile büyük bir başarı elde eden yıldız, aynı yıl ''J. Lo'' albümüyle Billboard Top 200 listesinde ilk sıraya yerleşti.
Demirkazık Dağı'na tırmanan Boğaziçi Üniversitesi Öğrenci Kamp Grubu'nda bulunan Kayacan Vesek (20), Serhat Kılıç (25) ve Egesu Uyar (21), Bozkaya mevkiinde otalarını kaybetti. Gençlerin durumu yetkililere haber vermesi üzerine AFAD, UMKE ve JAK ekipleri sevk edildi. Ekipler 2900 metrede mahsur kalan 3 dağcıyı kurtardı. Kontrol amaçlı Çamardı Devlet Hastanesi'ne kaldırılan gençlerin durumunun iyi olduğu öğrenildi.
(TÜİK), 2015 yılının ikinci çeyreğine ilişkin inşaat iş gücü girdi endekslerini açıkladı. Buna göre, mevsim ve takvim etkilerinden arındırılmış inşaat istihdam endeksi, bu yılın ikinci çeyreğinde, bir önceki çeyreğe göre yüzde 1,8 azalış gösterdi. Takvim etkilerinden arındırılmış inşaat istihdam endeksi ise bir önceki yılın aynı çeyreğine göre yüzde 9 geriledi. Söz konusu dönemde, inşaat sektöründe çalışılan saat endeksi, önceki çeyreğe göre yüzde 1,9 azaldı. Takvim etkilerinden arındırılmış   sektöründe çalışılan saat endeksi de bir önceki yılın aynı çeyreğine göre yüzde 10,1 düştü.  Bu dönemde sektördeki brüt ücret-maaş endeksi, önceki çeyreğe göre yüzde 2 arttı. Takvim etkilerinden arındırılmış inşaat brüt ücret-maaş endeksi ise geçen yılın aynı dönemine göre yüzde 1,8 yükseldi.
İstanbul Mali Suçlarla Mücadele Şube Müdürlüğü ekipleri, geçtiğimiz salı günü tapuda rüşvet konusuyla ilgili İstanbul, Muğla ve Aydın'da operasyon düzenledi. Operasyonda 8'i tapu memuru olmak üzere toplam 23 kişi yakalanarak, gözaltına alındı. Emniyetteki işlemleri tamamlanan şüpheliler dün Bakırköy Adliyesine sevk edildi. 2 şüpheli savcılık sorgusunun ardından adliyeden serbest bırakıldı. 21 şüpheli ise tutuklama talebiyle mahkemeye sevk edildi. Mahkemeye çıkarılan şüphelilerden 6'sı tapu memuru olmak üzere 14 kişi tutuklanırken, 7 kişi ise adli kontrol şartıyla serbest bırakıldı.
Trabzon'dan Gümüşhane yönüne gitmekte olan Abdulgafur Çevik yönetimindeki toz kömür yüklü TIR, 1702 metre uzunluğundaki Zigana Tüneli'nin iç orta bölümünde aniden durarak alev aldı. Motor kısmı yanmaya başlayan araçtan inen sürücü Çevik'in ihbarı üzerine, olay yerine Torul Belediyesi itfaiye ekipleri ile jandarma timleri sevk edildi.  Çevre güvenliğini sağlayıp yolu trafiğe kapatan ekipler, TIR’ın motor ve sürücü mahallini kullanılamaz hale getiren yangını kontrol altına aldı. TIR’ın dorsesinin toz kömür yüklü olması nedeniyle ekipler, yangının bu kısma sıçramaması için büyük gayret gösterdi.  Araçta devam eden soğutma çalışmalarını Gümüşhane Valisi Enver Salihoğlu ile Torul Kaymakamı Şafak Gürçam ve Torul Belediye Başkanı Selami Bostan da olay yerine gelerek izlediler.  Yetkililer, aracın soğutma çalışmalarının ardından kapatılan karayolunun tekrar araç trafiğine açılacağını bildirdi.  Bu arada TIR’daki yangının çıkış nedeninin de araştırıldığı öğrenildi.  Olaydan yara almadan kurtulan Sürücü Çevik ise yangının neden çıktığını bilemediğini belirterek, ''Tünel içinde seyir halindeyken motor birdenbire durdu. Ardından yangın başladı. Hemen araçtan inip yetkililere haber verdim'' dedi.
Almanya’da piyasaya yeni çıkan bir kitap Başbakan Angela Merkel’in Doğu   hayatıyla ilgili ilginç ayrıntılara yer verdi. Kitapda; Doğu Almanya kökenli Alman başbakanın gençliğinde dönemin komünist yönetimine yakın durduğu iddia edildi. ‘Angela M.’nin İlk Hayatı’ başlığını taşıyan kitap, Bild gazetesi redaktörlerinden Ralf Georg Reuth ve Welt redaktörü Günther Lachmann’ın imzasını taşıyor. Yazarlar, Merkel’in gençlik yıllarında Doğu Almanya’da (DDR) hakim olan komünist rejime şimdiye kadar bilinenden daha yakın olduğunu ve bazı kurumlarında görev yaptığını öne sürüyorlar. Kitapta; Merkel’in 1981 yılında FDJ’nin Ajitasyon ve Propoganda Sekreterliğini yaptığı öncesinde de DDR Bilimler Akademisi’nde komünist yönetime yakın çalışmalarda bulunduğu ifade ediliyor. Kitap, ayrıca Merkel ‘reformcu komünist’ olarak tanımlanırken, Alman başbakanının siyasete duvarın yıkılmasından hemen önce 1989 yılında Hıristiyan Demokrat Parti’ye geçişiyle başlamadığını, siyasi faaliyetlerinin daha öncesine dayandığını iddia etti. Merkel’in bazı siyasi faaliyetlerini özgeçmişinde gizlediği anlatılırken, şahitlerin daha sonra kitabın yazarlarına verdikleri mülakatlarda bunların ortaya çıktığına işaret ediliyor. Söz konusu kitap diğer yandan, Merkel’in hızlı bir şekilde siyasette yükselmesine ve Berlin Duvarı’nın 1989′da yıkılmasından sadece 15 ay sonra bakan olmasının perde arkasına da ışık tutuyor. “Neden böyle bir şey oldu bilmiyoruz ama Merkel’i kollayanların varlığı kesin.” diyen yazarlar, Şansölye’nin siyasete “birilerinin telkiniyle” girdiğini kaydediyor. Kitapda Merkel’i siyasete “ısındıran” isimlerden de bahsediliyor. Kitabın yazarları Reuth ve Lachmann, eserlerini kaleme alırken Başbakan Angela Merkel’e de ulaşmaya çalıştıklarını ancak Merkel’in bu teklife sıcak bakmadığını kaydettiler.
Bornova Belediye Başkanlığı görevine başlayan Olgun Atila'yı makamında ziyaret eden İzmir Büyükşehir Belediye Başkanı Aziz Kocaoğlu, seçim sonuçlarına ilişkin kamuoyunda çeşitli söylemlerin ortaya atıldığını ancak   İzmir'de başarılı olduklarını savundu. Kocaoğlu, yaptığı açıklamasında,   dedi.
Meteoroloji, İstanbul'da gök gürültülü sağanak yağış uyarısı yaptı. Meteoroloji Genel Müdürlüğü'nden yapılan açıklamada, "Yarın (Pazartesi) sabah saatlerinden itibaren İstanbul il genelinde görülecek olan sağanak ve gök gürültülü sağanak yağışların öğle saatlerine kadar yerel olarak kuvvetli (20-40 kg/metrekare) olması beklendiğinden meydana gelebilecek ani sel, su baskını, yıldırım ve ulaşımda aksamalar gibi olumsuzluklara karşı dikkatli ve tedbirli olunması gerekmektedir" denildi. Meteoroloji Genel Müdürlüğünün tahminlerine göre, sabah saatlerinden itibaren  ,   ve   çevrelerinde görülecek sağanak ve gök gürültülü sağanağın öğle saatlerine kadar yerel olarak kuvvetli olması bekleniyor. Ani sel, su baskını ve heyelan riski gibi olumsuzluklara karşı bölge halkına dikkatli ve tedbirli olmaları uyarısında bulunuldu. Ulaşımda aksamalar yaşanabileceği belirtildi.
ABD Ulaştırma Bakanlığı (DOT)  ’ya Amerikan pazarı için onay vermedi.  Bloomberg’in haberine göre Pagani’ye ümit ettiği gibi içinde bulunduğu mali zorluklar nedeniyle otomobilin hava yastığı içermemesine ilişkin muafiyet verilmedi.  Usta otomobil yapımcısı ve Pagani’nin yaratıcısı Horacio Pagani Tesla ve Lamborghini gibi başka düşük hacimli otomobil yapımcılarına verilen muafiyetin kendisine de verileceğini ummuştu.  Pagani, az sayıda üretilen bir otomobil için hava yastığı sistemi geliştirmenin fazladan 5,7 milyon dolara mal olacağını, düşük üretim hacminin ve marjlarının bu harcamaya izin vermeyeceğini belirtmişti.  Huayra’nın Amerika’da yılda 15 adet satması planlanıyordu ve otomobil ABD satışları göz önünde bulundurularak yapılmıştı.  Horacio Pagani bu yılın ilk aylarında modelin Amerika’da satılacağını açıklarken şöyle demişti: “Bu otomobil Pagani ekibinin beş yıllık azimli çalışmasının eseri ve ABD pazarına girişimizi süper otomobil endüstrisinin geleceğine yönelik vizyonumuzu genişletmeye devam etmek için benzersiz bir fırsat olarak görüyoruz.”  Pagani otomobilden yılda 15 adet satmak için ABD’de bir bayi ağı oluşturmayı umuyordu. Fakat önceki Pagani modeli   da ABD için onay alamamış ve satışa sunulamamıştı.
Galatasaray Sportif AŞ yöneticisi Levent Nazifoğlu, 2-1'lik Kardemir Karabükspor yenilgisi sonrası eleştiri oklarını karşılaşmanın hakemi Cüneyt Çakır'a yönelitti.  Maçı "Zor bir maç olacağını biliyorduk. 2 tarafın da eksikleri vardı. Onlar şanslarını değerlendirdiler, bizim de bireysel hatamızdan golip geldiler." diye değerlendiren Nazifoğlu, Çakır için "Cüneyt Hoca'ya artık Türkiye'de hiçbir takımın oyuncu ve yöneticisi güvenmiyor. Türkiye'de hakemlik yapma şansı kalmamıştır. İşin çok garibi, tribündekiler böyle bir hata yapmasını bekliyordu. Bir devin çöküşü. Kendi kendini amip gibi yiyip bitiriyor. 5 bin kişilik Karabük taraftarının baskısını kaldıramadı." dedi.  Transferle ilgili de konuşan Nazifoğlu, "Hiçkimsenin bilmediği bilgileri basına söylüyorum ama siz kendinize göre yazıp çiziyorsunuz. Aslında biz Podolski'yi yollamak istiyormuşuz diye yazıyorsunuz. Podolski'yi yollamak istemiyoruz. Burada mutsuz olduğunu söylüyor. Eşi ve çocuklarının yanında olmak istediğini söylüyor. Biz de gitmemesi için baskı yapıyoruz." açıklamalarını yaptı.  Transfer çalışmalarının devam ettiğini vurgulayan Nazifoğlu, "Yeni isimlerin kadroya katılması için çalışıyoruz. Futbolcuların Tüarkiye'ye gelmesi için sıkıntıları var ve onu aşmaya çalışıyoruz. Taraftar, takımlarını bırakmasın, desteklesin. Bugün Karabük'teki mağlubiyet bütün takımların alabileceği bir mağlubuiyet. Karabük çok koşan ve güçlü bir ekip. Önümüzdeki günlerde alacağımız galibiyetlerle şampiyonluğun en ciddi adaylarından biri olmaya çalışacağız." diyerek sözlerini tamamladı.
Ankara Cumhuriyet Başsavcılığı’nın talimatıyla sivil kamyonlarda taşınan bombaları haber veren ihbarcının bulunması için soruşturma başlatan Terörle Mücadele Şubesi, Microsoft Türkiye Temsilciliği’yle irtibata geçerek, “mehmetali06168@hotmail.com” adresine ilişkin bilgi istedi.  Şirketin ABD’deki merkezinde yapılan incelemeler sonucunda elektronik posta adresinin Microsoft’a ait Hotmail’de kayıtlı olmadığı ve geçmişte de bu adresin hiç kullanılmadığı belirlendi.  Hürriyet gazetesinini haberine göre şirket, konuya ilişkin bilgileri yazıyla Emniyet birimlerine iletti. Yazıda, ihbarın gönderildiği “66.230.230.230” no’lu IP’nin sahte olduğu, ihbarcının birden fazla server kullanarak maili ABD’den atmış gibi gösterdiğine yer verildi.  İhbarcının kendisini “Mehmet Ali” olarak tanıtmasının ardından, aynı rumuz, emniyete gönderilen neredeyse tüm ihbar maillerinde kullanılmaya başlandı. Terörle Mücadele Şubesi’ne ihbarın yapıldığı 10 Mart’tan itibaren gelen 90 mailin 81’nin “Mehmet Ali” rumuzuyla atılması dikkat çekti.  Başbakan Tayyip Erdoğan’a suikast yapılacağı yönündeki ihbarın da “Mehmet Ali” rumuzuyla yine Ankara Emniyeti’ne gönderildiği ortaya çıktı. Sadece rakamların bulunduğu maili inceleyen polis, ihbarın “Q” klavyedeki her harfe numara verilerek şifrelendirildiğini belirledi. “Başbakana suikast yapılacak dikkat” yazılı maille ilgili bilgiler önce savcılığa, ardından Başbakanlık ve İçişleri Bakanlığı’na bildirildi.
Türkiye-Suriye sınırındaki mayınlı arazinin, mayından temizlenmesinin ardından araziyi kimin kullanacağı konusunda tartışmalar devam ediyor.  Yapılacak ihaleyle mayınlı arazinin 5 yıl içinde temizlenmesi ve temizleyen firmaya 44 yıllığına verilmesi gündemde.  ntvmsnbc, sözkonusu arazinin mayınlardan temizlendikten sonra hangi şartlarda tarıma açılması gerektiğini uzmanlara sordu. Ege Üniversitesi Ziraat Fakültesi Öğretim Üyesi Tayfun Özkaya, "Arazinin bir şirkete verilmesi durumunda, kendi topraklarında çalışacak 15 bin köylü yerine, düşük ücretle çalışacak 3-4 bin kişiye iş bulunmuş olacaktır. Yeni ağa çok uluslu bir şirket olacaktır" diyor.  Ziraat Mühendisleri Odası Başkanı Gökhan Günaydın da, 50 yıllığına 880 milyon dolar kazanmak için çok uluslu bir şirketin sırf tarım yapmaya gelmeyeceğini belirtiyor: "Nedeni su kaynaklarına yakınlık olabilir. Her ne kadar yasa tasarısı 'Petrol ve maden kanunu hükümleri saklıdır' diyorsa da yasa tasarısında yapılabilecek değişikliklerle petrol ve maden alanlarında tanınan ayrıcalıklardan yararlanmak olabilir. Yine hiç kuşku yok. Bu kadar stratejik bir alanda böyle bir koridora sahip olmak müthiş bir askeri üstünlük anlamına gelir."   Bu arazilerin 49 yıllığına uluslararası bir şirkete verilmesi ve organik tarım yapılması gündeme geldi ama burada mesele organik tarım yapıp yapmama meselesi değil. Amaç bu arazilerin yerli ya da yabancı bir şirkete verilmesidir. Bu uygulama da bir nevi özelleştirmedir.  Ben organik tarıma karşı değilim; yapılsın ama “Burada organik tarım yapılsın” lafı da halkla ilişkiler olayı gibi geliyor bana. Bu alanda organik tarım yapılmasının sıkıntıları var. Mesela alanda genişlik bazı yerlerde 250 metre hatta daha da az. Arazilerin Suriye toprağı olan güneyindeki kısımda ve Türk toprağı olan kuzeyindeki bölgede kimyasal gübreli, ilaçlı tarım yapılıyor. Organik tarım yaptığınız alanda şeritli yerler ayrılması yani izolasyon mesafesi olması gerekir. Bu bazı yerlerde yetmeyebilir. Dolayısıyla birçok yer organik tarım yapmaya elverişli olmayabilir. Bunu da göz önünde bulundurmak lazım. Bir de benim çok hakim olmadığım bir tartışma var. Bu mayınlar bunca yıldır burada duruyor. Acaba toprağa bir sızma var mıdır? Bunu da araştırmak lazım.  Burada organik tarım yapılmasına dair yasal bir zorunluluk yok. Ama yıllardır orası kullanılmamış, dolayısıyla hiçbir ilaç da kullanılmamış, dolayısıyla organik tarıma uygundur, diye düşünülüyor ve bu fikir ortaya atılıyor.  Ekonomik-sosyal açıdan şunu düşünmek lazım: Bu kadar büyük bir alanda bir şirket organik tarım yaparsa bunu büyük ölçüde makine ile yapacaktır. Dolayısıyla iş gücünden tasarruf etmeye çalışacaktır. Ziraat Mühendisleri Odası, burada 2880 aileye toprak verilebileceğini, 14400 insanın istihdam edilebileceğini söylüyor. Kendi topraklarında çalışacak 15 bin köylü yerine, düşük ücretle çalışacak 3-4 bin kişiye iş bulunmuş olacaktır. Yani bölgenin yeni toprak ağası çok uluslu bir şirket olacaktır. Topraksız veya az topraklı 15 bin köylü bu alanda mutlaka organik olmasa da daha çok doğa dostu tarım yapacaktır.  Eğer arazi tek bir şirkete verilirse yoğun emek kullanmayacak ve monokültüre, yani tek ürüne dayalı üretim yapacaktır. Mesela sadece buğday yetiştirebilir. Ayrıca hayvancılık da yapmayacağı için gübre olarak da dışarıdan organik gübre denilen, ilaç olarak da yine organik ilaç denilen, ithal edilen ve konvensiyonel ilaçlardan daha da pahalı olan girdileri kullanacaktır. Kısacası bir şirkete verilmesi birincisi istihdamı düşürecek, ikincisi gübre ve ilaçta ithal girdiler kullanacak, bu da ithalat masraflarını artıracaktır.  Bir de “Organik üründe büyük ihracat pazarı var” düşüncesi var. Bu da gerçeklerle uyuşmuyor. Neden derseniz... Türkiye’de organik piyasada az sayıda işletme hakim. Yani büyük tekeller hakim piyasaya. Bunlar çiftçilere ürün fiyatı verirken endüstriyel ürüne çok yakın fiyat veriyorlar. Yüzde 5-10 fazlası, çoğu zaman da eşit fiyatlar veriyorlar. Tabii bunların ihracat fiyatları da çok yüksek olmuyor. Yani endüstriyel tarım ürünlerine verdikleri fiyatla, organik ürüne verdikleri aşağı yukarı aynı. Ama siz tüketici olarak marketten aldığınız zaman iki katı fark görüyorsunuz. Almanya’ya gittiğiniz zaman Türkiye’den gelmiş organik ürün 2 kat fazla ama tekelleşme yüzünden çiftçinin kazancı aynı değil.    Ekolojik açıdan da eğer tek üründe üretim yaparsanız biyo çeşitlilik azalıyor. Makine çok kullanılıyor, dolayısıyla çevre dostu bir tarım değil. Hatta buna şimdi endüstriyel-organik tarım gibi bir isim veriliyor. Ama bu alanlar çiftçinin, köylünün elinde olsa burada hayvancılık da yapacak, ürün çeşitliliği olacak. Dolayısıyla çok daha ekolojik, sosyal ve ekonomik olacaktır. Buradaki arazilerin topraksız ya da az topraklı çiftçilere verilmesi daha doğrudur.  Tarım Bakanlığı burada organik ya da sürdürülebilir tarım konusunda köylüye destek olabilir. Köylüye kooperatif kurmak konusunda destek olabilir. Koorperatifler kurulursa buradaki verimlilik şirketlerden kesinlikle yüksek olacaktır. Emek yoğun ürünler seçecek. Toprak Reformu Müsteşarlığımız devreye girebilir ve köylüye yardımcı olabilir.  Organik tarım dışında düşük dış girdili 'sürdürülebilir tarım' denilen seçenekler de var. Organik tarımı çok hızlı bir şekilde yayamıyorsunuz. Sertifikalar gerekiyor ve sertifikasyon kurulları çok yüksek ücretler alıyor. Organik üreticiler diğer üreticilerden daha fazla kazanmıyor. Bu alanda çok uzun süredir tarım yapılmamış, tabii ki organik tarım yapılmasını tercih ederiz. Ama organik tarım yapılamayacak yerlerde 'kimyasal ilaçları minimum düzeyde' kullanan ya da hiç kullanmayan 'sürdürülebilir tarım' sistemi de yapılabilir. Bence Tarım Bakanlığı sadece burada değil Türkiye’nin tamamında organik tarımı veya sürdürülebilir tarımı desteklemeli.  Araziye bakacak olursak arazi 216 bin dekar ancak bu arazinin 170 bin dekarı tarıma elverişli geriye kalan alan mera ve bozuk orman niteliğinde ayrıca volkanik kayalıklar var. Bu alan 510 kilometrelik bir hat boyunca uzanıyor, genişliği 300-700 metre arasında değişiyor. Dolayısıyla bütüncül bir tarım işletmesine tahsis edilmesi çok kolay görünmüyor.  Daha önemlisi bu bölgede tarım yapılacaksa ne yapılabilir? Bunun iyi araştırılması lazım. Biz bu araştırmayı yaptık. Şu anda 'Türkiye tarafında, Suriye tarafında tarım adına ne yapılıyor, ekolojik koşulları nasıl, su kaynaklarına yakınlığı nasıl, toprak yapısı nasıl?' diye baktık. Bu alanda buğday, arpa, mısır, pamuk, mercimek, bunların yanında özellikle Gaziantep civarında Antep fıstığı ve zeytin yetiştirilebilir. Bir miktar meyve sebze ve bostan yapılabilir. Hayvancılık ve organik tarım içinde uygun özellikler sağlıyor.  Peki 'biz bu tarımsal faaliyeti yaparsak yıllık ne kadarlık bir tarımsal gelir elde edebiliriz'in hesabını yaptık. 36 milyon TL, başka bir deyişle 20 milyon dolar bu araziden yıllık net tarımsal gelir elde edilebilir. Bu araziyi eğer mayınları temizleyecek şirkete "5 yıl içerisinde temizle, arkasından 44 yıl araziyi kullan" dersek 2009 yılında ihale edileceğini varsayarsak 2014’te mayınların temizlenmesi ve 2059 yılının başına kadar da buranın yabancı bir firma tarafından kullanılması durumu var.  20 milyon dolardan, aşağı yukarı 44 yıl tarım yaptığınızda elde edeceğiniz gelir 880 milyon dolar. Dolayısıyla çok uluslu bir şirketin 50 yıllık bir yatırımı karşılığında 880 milyon dolar para kazanmak için bu işe gireceğini düşünmemek lazım. Çok daha yüksek getiriye sahip iş var. Yarım yüzyıl için 880 milyon dolar kazanmak için sırf tarım yapmak için gelmezler. Peki bunun nedeni ne olabilir? Su kaynaklarına yakınlık olabilir. Her ne kadar yasa tasarısı 'Petrol ve maden kanunu hükümleri saklıdır' diyorsa da yasa tasarısında yapılabilecek değişikliklerle petrol ve maden alanlarında tanınan ayrıcalıklardan yararlanmak olabilir. Yine hiç kuşku yok. Bu kadar stratejik bir alanda böyle bir koridora sahip olmak müthiş bir askeri üstünlük anlamına gelir.  Peki bizim önerimiz ne? Önerimiz şudur: Türkiye’de tarım arazilerinin ortalama işletme genişliği 6 hektar, tam söylemek gerekirse 59 dekar... Biz burayı 59 dekarlık işletmelere bölersek bu alandan tam 2881 adet tarım işletmesi çıkıyor. Bu tarım işletmelerinin yıllık geliri 11 bin TL düzeyinde oluyor. Yani 20 milyon doları 2881 işletmeye bölerseniz. Aşağı yukarı yılda 11 bin lira geliri olan tarım işletmeleri elde ediyorsunuz. Bir tarım işletmesinde 15 yaşın üzerinde yani tarımda iş gücü olarak tanımlanan en az 5 insanın çalışacağını öngördüğünüzde 15 bine yakın insana iş anlamına geliyor. Bu arazilarin kaça temizleneceği hakkında spekülasyonlar yapılıyor ki; '1.5 milyar dolar tutar' diyenler var. 50 yıllık getirisi 880 milyon dolar olan bir yere kim 1.5 milyar dolar para harcar. Daha önceki ihalelere gelen tekliflerden biliyoruz ki burası maksimum 100-150 milyona temizlenecek bir alan. 20 milyon dolar net getirisi olan bir alan yani 5 yıllık kazancı ile oradaki mayını temizlenecek alan. O zaman biz 5 yıllık kazancıyla temizlenecek bir alanı neden yabancılara veriyoruz? Buranın tarımdan daha çok konuşulması gereken stratejik konumu ve bunun doğurduğu özellikler.  Güneydoğu Anadolu bölgesinde su götürmemiz gereken 1.7 milyon hektar alan var. Bizim üzerine konuştuğumuz alan 21 bin hektar yani arazinin sanıldığı kadar büyük bir arazi olmadığını görelim. Kıbrıs adasının iki katı büyüklüğünde olduğunu söylüyorlar. Bunlar hesap bilmiyorlar burası Kıbrıs adasının onda biri kadar. Bu alandan biz 100 bin ton buğday üretebiliriz. Küçük bir alan ama üretme kapasitesi açısından çok da küçümsenecek bir alan değil. 200 bin tonun üzerinde pamuk üretebiliriz.  Hepsinden önemlisi bu arazide geçiş dönemi açısından bir sorun yoksa doğrudan organik tarıma başlayabiliriz. Buradaki topraksız köylü tarım işini alıp yapabilecek durumda mı? Hayır değil. Bunu neyle desteklemek lazım? Öncelikle bilgiyle, teknolojiyle, pazarlama olanaklarıyla desteklemek lazım. Eğer bunları yapmazsanız toprağı dağıtacağınız köylünün elinden o toprakların çok kısa sürede birileri tarafından toplanacağını görürsünüz. Bu saydıklarımızı yapmanın yolu da köylüleri doğru dürüst bir kooperatif yapı altında birleştirmekten geçer. Bu kooperatif yapıda her işletmeden sorumlu olacak teknik elemanlarla çalışmaktan geçer. Organik tarımı bir köylü 'hadi ben başlayayım' deyip yapamaz.  Bir alanda organik tarım yapmak istiyorsanız. O alanın kimyasallarla yani zirai mücadele ilaçlarıyla, gübrelerle kirlenmemiş olması gerekiyor. Bu alan 1954’ten beri mayınlı ve dolayısıyla kimyasallarla kirlenmemiş bir alan dolayısıyla bu insanlara öncelikle organik tarımı çağrıştırıyor. Daha evvel konvensiyonel tarım yaptığınız bir bölgede organik tarıma geçebilmeniz için sertifikasyon kuruluşlarının eşliğinde 2 ya da 3 yıl geçiş süreleri uygulamanız lazım. Burada böyle bir sorun olmadan doğrudan organik tarıma başlayabilirsiniz. Ancak eğer oradaki mayınların toprağa yönelik herhangi bir kalıntı etkisi varsa bunu tamamen bir varsayım olarak söylüyorum. O zaman organik tarım yapmanız mümkün değil.
Yağışların İzmir'in güneydoğu kesimlerinde, Manisa, Denizli, Burdur ve Isparta çevrelerinde kuvvetli, Antalya ve Aydın'da çok kuvvetli ve şiddetli, Muğla çevrelerinde şiddetli ve yer yer aşırı olması bekleniyor. Gece ve sabah saatlerinde iç ve doğu kesimlerde yer yer sis ve pus hadisesi ile birlikte Doğu Karadeniz'in iç kesimleri ve Doğu Anadolu'nun doğusunda buzlanma ve don olayı görüleceği tahmin ediliyor. Meteoroloji Genel Müdürlüğünden alınan tahminlere göre, hava sıcaklığı ülke genelinde mevsim normallerinin üzerinde seyredecek. Sıcaklıklar Ege ile Marmara'da 2 ila 4 derece azalacak, diğer yerlerde değişmeyecek. Rüzgar, genellikle güney ve güneydoğu, güneydoğu kesimlerde kuzeyli yönlerden hafif, ara sıra orta kuvvette, Ege ile Batı Akdeniz'de kuvvetli yer yer kısa süreli fırtına (30-70 km/saat) şeklinde esecek. Bazı illerde beklenen hava durumuyla günün en yüksek sıcaklıkları ise şöyle: Ankara: Parçalı ve çok bulutlu, öğle saatlerinden sonra aralıklı sağanak yağışlı, akşam saatlerinden sonra yer yer gök gürültülü sağanak yağışlı 17 İstanbul: Parçalı ve çok bulutlu, akşam saatlerinden sonra aralıklı sağanak yağışlı 16 İzmir: Parçalı ve çok bulutlu, sağanak ve gök gürültülü sağanak yağışlı (Yağışların yer yer kuvvetli ve güneyinde çok kuvvetli olması bekleniyor) 13 Adana: Parçalı ve çok bulutlu 25 Antalya: Parçalı ve çok bulutlu, aralıklı sağanak ve gök gürültülü sağanak yağışlı (Yağışların çok kuvvetli ve şiddetli olması bekleniyor) 17 Samsun: Parçalı ve az bulutlu 18 Trabzon: Parçalı ve az bulutlu 18 Erzurum: Parçalı ve az bulutlu 4 Diyarbakır: Parçalı ve az bulutlu 18
NTV Meteoroloji biriminden alınan bilgiye göre yağışın olduğu yerler şöyle:  Malkara, Şarköy, Saray ve Çerkezköy Meriç, İpsala, Keşan ve Enez Kızılcahamam ve Çamlıdere Vize ve Demirköy Soma, Kırkağaç, Akhisar, Gördes, Selendi  Ezine ve Ayvacık Banya, Manyas, Kepsut ve Susurluk Orhaneli, Büyükorhan, Harmancık ve Mustafakemalpaşa Kıbrıscık ve Dörtdivan  Kaman, Merkez  Altınekin, Cihanbeyli, Kulu, Tuzlukcu, Yunak, Çeltik, Ilgın, Emirgazi ve Karapınar  Merkez, Bor  Doğanyurt, Küre, Bozkurt, Cide ve Şenpazar  Akçolaca, Çilimli ve Yağılca Ereğli, Alaplı ve Devrek. Güzelyurt ve Gülağaç  Akçakoca, Çilimli ve Yığılca Yağmur, şu anda Kıyıköy, Yalıköy, Karaburun, Kemerburgaz, Levent Etiler, Ümraniye, Kartal, Pendik ve Tuzla'da etkili oluyor.
Diyarbakır’da geçtiğimiz aylarda yaşanan trafik kazasında bir koyunun ölümüne neden olan Toğur ailesi, hak geçmemesi için aylarca uğraşıp çarptıkları koyunun sahibini bularak parasını ödedi.     04 Ekim 2019 Cuma İLGİLİ HABERLER
Konya'da, 11 yaşındaki kan kanseri Erkam'a, anne ve babasının uygun ilik olabileceği ihtimaline karşı tedavi olmadan dünyaya getirdiği ikiz kardeşleri ''Umut'' ve ''Can'' oldu. Mevlüt (42) ve Türkan Mert (37) çiftinin 11 yaşındaki oğulları Erkam'a aşırı kilo kaybı ve göz altlarındaki şişlik nedeniyle götürüldüğü Selçuk Üniversitesi (SÜ) Meram Tıp Fakültesi Hastanesinde lösemi teşhisi konuldu. Hemen tedavisine başlanılan Erkam, gördüğü ilaç ve kemoterapi tedavisi sonrası hastalığında iyileşme görüldü. Ancak bir süre sonra arkadaşları tarafından hastalığı nedeniyle dışlandığı belirtilen Erkam'ın, moral ve motivasyon eksikliği nedeniyle hastalığı tekrarladı. Yaşaması için oğullarına uygun ilik nakli şart olduğunu öğrenen Mevlüt ve Türkan Mert çifti, 3 çocuğuyla kendilerine gerekli tahlilleri yaptırdı. Sonuç olumsuz çıkınca çift, doktorların tavsiyesiyle uyması düşük bir ihtimal de olsa dünyaya bir çocuk daha getirmeye karar verdi. Bu sırada baba Mevlüt Mert, akciğer kanseri şüphesiyle oğlunun tedavi gördüğü hastaneye yatırıldı. Mevlüt Mert'in yapılan tetkik ve kontrollerinde kanser olmadığı ortaya çıktı. Tedavi görmeden bir bebek için hamile kalan Türkan Mert, adını şimdi 9 aylık olan ''Umut Furkan'' ve ''Berat Can'' koydukları ikizlerini dünyaya getirdi. Ağabeylerine ilik uyumu yüzde 100 çıkan ikizlerden Berat Can da kardeşi gibi 10 kiloya eriştiğinde ilik nakli gerçekleştirilecek. Tek bebek dünyaya gelseydi, çocuğun belirli bir yaş ve kiloya gelmesi bekleneceği bildirildi. İlk çocuğunu bir aylıkken kaybeden Anne Türkan Mert, geçirdikleri zor günlerin yapılacak ilik nakliyle son bulacağına inandıklarını söyledi. Oğullarının hastalığını öğrendikten sonra adeta yaşamlarının tamamen değiştiğini belirten Mert, özellikle Erkam'ın, ''Ölmek istemiyorum. Ben daha çocukluğumu yaşayamadım'' diyerek ağlamasının kendilerini çok üzdüğünü bildirdi. Uygun ilik bulunamayınca elleri kolları bağlı durmanın canlarını daha çok acıttığını ifade eden Mert, ''Biz de doktorların tavsiyesiyle düşük bir ihtimal de olsa bir çocuk daha dünyaya getirmeye karar verdik. Oğlum, 'İkiz kardeşim olsun. İkisinin iliği de bana uysun' diye sürekli dua etti'' dedi. Tedaviye ihtiyaç duymadan gebe kaldıktan sonra bir Berat Gecesi çift yumurta ikizlerinin olacağını öğrendiklerinde mutluluklarının ikiye katlandığını vurgulayan Erkam, şunları kaydetti: ''Oğullarım 9 ay önce dünyaya geldi. İsimlerini ağabeylerine 'Umut' ve 'Can'' olacakları için 'Umut Furkan' ve 'Berat Can' koyduk. Yapılan tahlillerde her iki bebeğiminde ağabeylerine ilik uyumu yüzde 100 çıktı. Bebeklerim küçük olduğu için ikisinden de ilik alınarak ağabeylerine nakledilecek. Umut Furkan şimdi 10 kilo oldu. Berat Can da ikizi gibi 10 kiloya eriştiğinde nakil gerçekleşecek. Tek bebek dünyaya gelseydi çocuğun belirli bir yaş ve kiloya gelmesini bekleyecektik. Ancak şimdi heyecanla nakili bekliyoruz.'' Erkam Mert de, dünyaya gelen kardeşlerini kendilerine umut ve can olduğu için çok sevdiğini, onları tedavi süresince çok özlediğini dile getirdi. SÜ Meram Tıp Fakültesi Hastanesi Pediatrik Hematoloji Bölüm Dalı Başkanı Prof. Dr. Ümran Çalışkan ise lösemi teşhisi konulan Erkam'a kemik iliği nakli yapılması gerektiğini söyledi. Kardeşten yapılan iliklerin daha sağlam olduğunu, ailenin dünyaya getirdiği ikizlerinde de uyum görüldüğünü ifade eden Çalışkan, kök hücre naklinin yapılan tedavinin olumlu olarak son bulmasıyla yapılacağını bildirdi. Çalışkan, tedaviye olumlu yanıt verilebilmesi için hastanın moral ve motivasyonun yüksek tutulması gerektiğine dikkati çekti.
Müzik tarzı dolayısıyla 'Rock'çı İmam' olarak tanınan Antalya Pınarbaşı Camii'nin İmamı Ahmet Muhsin Tüzer, Beşiktaş Belediyesi'nin düzenlediği iftar programında konser verdi.  Beşiktaş Meydanı'ndaki konserde, Tüzer, unutulmaya yüz tutmuş ilahileri 'Rock' tarzında söyleyerek, seyircilerin beğenisini kazandı.  Ahmet Muhsin Tüzer, konserde, Türkçenin yanı sıra Arapça ve İngilizce ilahiler seslendirdi.  Konser arasında basın mensuplarının sorularını yanıtlayan Rock'çı imam Tüzer, müziğin evrensel olduğunu vurgulayarak, "Sınırlandırmaya gerek yok. Eğer yapmış olduğunuz müzik insanlarda mƒnƒlar uyandırıyorsa, bu aslında ibadet de sayılır. Çünkü insanları siz hakka, hakikate, doğruluğa, kardeşliğe, irfana teşvik etmiş oluyorsunuz. Bu anlamda, unutulmaya yüz tutmuş ilahilerimizi, kendi değerlerimizi, dünya standartlarında birtakım müzik tarzlarıyla, bu yapmış olduğumuz 'Rock' müzikle süsleyerek, cover'layarak tekrardan gençlerimizin sevebileceği bir tarzda seslendiriyoruz. Bunu yaparken de kalpten yapmaya çalışıyoruz" dedi. "Böyle bir müzik yapmak nereden aklınıza geldi?" sorusu üzerine de Tüzer, "Benim içimde bir çağlayan vardı. Geçen yıl Kaş'ta bir 'Rock'çı arkadaşla tanıştım. Ondan sonra proje kendiliğinden şekillenmeye başladı. Bunu bir misyon olarak görüyorum. İslam'ın bir misyoneri olarak hareket ettiğimi düşünüyorum. Peygamber efendimizin felsefesinde var olan hakikatleri tekrardan insanlara hatırlatmak, konserlerle bir şekilde insanlara ulaşmak istiyorum. Bu nefsimden açığa çıkan bir talep değildi. Ben bunu bir lütuf olarak görüyorum. Bu işi yapmaktan çok mutluyum. İstanbul'daki ilk konserimiz. Daha önce Amerika'da konser vermiştik. Ekim ayında yine Amerika'da konser vereceğiz. Bir imam olarak Allah'ın bana böyle bir misyon yüklediğini düşünüyorum" dedi. İftarın ardından konseri izleyen vatandaşlar da rock konserini beğendiklerini dile getirdiler.
Nöroloji polikliniklerine başvurularda, baş ağrısından sonra ikinci sırayı baş dönmesi şikayeti alıyor. Habertürk’ten Ceyda Erenoğlu’nun haberine göre toplumda baş dönmesi görülme sıklığının yaklaşık yüzde 20 - 25 oranında olduğu belirtiliyor. Bunun çoğunluğunu iyi huylu pozisyonel baş dönmesi oluşturuyor. Baş dönmesi kadınlarda erkeklere oranla 2 kat fazla görülürken ileri yaşlarda görülme sıklığının, soruna yol açabilecek hastalıkların artışıyla doğru orantılı olabileceği  belirtiliyor.  Baş dönmeleri periferik ve santral baş dönmesi diye ikiye ayrılıyor. Periferik baş dönmesi iç kulak ve denge yollarıyla ilgili sistemlerin etkilenmeleri sonucunda, santral baş dönmesi ise temel olarak nörolojik hastalıklar nedeniyle meydana geliyor. Nöroloji Uzmanı Prof. Dr. Yaşar Kütükçü, bir hastalıktan çok, altında birçok hastalığın olabileceği bir yakınma olarak tanımlanan baş dönmesine yol açan nedenleri şöyle sıralıyor: İyi huylu pozisyonel baş dönmesinin bu sorunun en sık görülme nedeni olduğu belirtiliyor.  Özellikle iç kulaktaki kanalların etkilenmesi sonucu meydana gelen pozisyonla tetiklenen bir durum olmasıyla ayırt ediliyor. Bu sorunda hastanın öyküsü net olarak görülüyor. Bu durumdaki kişilerdeki baş dönmesi; yatarken, kalkarken, yukardan bir şey alırken olan hareket illüzyonu şeklinde saniyeler veya birkaç dakika uzunluğunda olabiliyor. Migren atağı ve baş dönmesiyle birlikte her yaşta görülebiliyor. Sorun halinde hastalar bazen baş ağrısından önce veya sonra bazen de ağrı ile birlikte spontan ve pozisyonel baş dönmesi atakları yaşıyorlar. Bu sorunda baş dönmesinin süresi saniyelerden saatlere bazen de günlere kadar uzayabiliyor. Özellikle denge ile ilgili olan vestibüler sinirin viral enfeksiyonlarına bağlı olarak ortaya çıkan ve “vestibüler nörit” olarak adlandırılan durumda; şiddetli vertigo, tek taraflı bulgular ve ani işitme kaybı yaşanabiliyor. Vestibüler nörit için viral enfeksiyonlara yönelik kanıtlar çok net olmadığı için aniden ortaya çıkan tek taraflı vetibüler bozukluk olarak adlandırmak daha doğru görülüyor. Tekrarlayan baş dönmesi atakları ile birlikte kulak çınlaması, kulakta dolgunluk - basınç hissi ve işitme kaybı türü belirtilerle seyrediyor.  Denge merkezinin beslenme bozukluğuna neden olan kan akımındaki azalmalar ve beyin damar hastalıkları (özellikle beyincikle ilgili kanama ve damar tıkanıklıkları) ön planda dengesizlikle seyrediyor ve buna sıklıkla baş dönmesi eşlik ediyor. Parkinson hastalığı gibi ilerleyici nörolojik hastalıklar, Multipl Skleroz gibi denge merkezini etkileyebilen hastalıklar, kafa travmasI, beyin tümörleri ile işitme ve denge siniri tümörleri de bunlar arasında yer alıyor. Baş dönmesi, anksiyete bozuklukları ve bazı ilaçlara bağlı olarak da (epilepsi ilaçları, antidepresanlar, sakinleştirici etkisi olan ilaçlar, tansiyon ilaçları vb) meydana gelebiliyor. *Ani kan basıncı düşüklükleri ve aşırı sıvı kaybı *Kansızlık (anemi) ve vitamin eksiklikleri *Kan şekeri düşüklüğü, karaciğer ve tiroid gibi metabolik hastalıklar *Psikolojik hastalıklar (özellikle anksiyete bozuklukları ve stres) *Nörolojik hastalıklar Prof. Dr. Yaşar Kütükçü, “Obezitenin baş dönmesi için risk oluşturduğu iddiaları konusunda net veriler yok. Baş dönmeleri ancak eşlik eden başka hastalıklara bağlı olarak gelişebilir. Vücudun direncinin azaldığı durumlarda vertigo atakları daha fazla olabilir. Uzun süre uykusuzluk, ağır enfeksiyonlar, aşırı stres dikkat edilmesi gereken durumlardır. Baş dönmesi olan kişilerin özellikle tuz kısıtlaması yapması, sigara ve kahve tüketimini azaltması gerekir” diyor. Baş dönmelerinde tedavinin nedene ve hastalığın türüne göre yapılması gerekiyor ve eğer neden saptanabilmişse  buna yönelmek gerekiyor. Örneğin iyi huylu pozisyonel vertigoda ilaç kullanmadan özel düzeltici manevralarla hastaların neredeyse yüzde 80-90’ı tedavi edilebiliyor. Vestibüler migrende ise migren tedavisinde kullanılan önleyici tedaviler hem baş dönmesi hem de migren ataklarını azaltıp tedaviye yardım ediyor. Menier hastalığı en zor tedavi edilen grup olduğu için bu sorunda ilaç tedavilerinin yanı sıra; kulak- burun-boğaz hastalıkları uzmanlarının uyguladığı girişimsel yöntemlerden yararlanılıyor. Nörolojik hastalıklara bağlı santral tip baş dönmelerinde ise temel olarak asıl nedenin saptanıp tedavi planlanmasının buna göre yapılması gerekiyor. Bu noktada en dikkat edilmesi gereken noktanın baş dönmesi olan bir hastanın, KBB uzmanlarının yanı sıra altta yatan nörolojik hastalıkların dışlanması için mutlaka bir nöroloji uzmanı tarafından da muayene edilmesi olduğu belirtiliyor.
Adana Emniyet Müdürlüğü Terörle Mücadele Şube Müdürlüğü ekipleri, merkez Yüreğir ilçesine bağlı Yeşilbağlar Mahallesinde 2'si Türk 1'i yabancı uyruklu 3 kişinin terör örgütü DAEŞ adına faaliyet yürüttüğü bilgisine ulaştı. Polis bu bilgi doğrultusunda teknik ve fiziki takip yapıp Kurban Bayramının 1. günü zanlıların evlerine şafak vakti baskın yaptı. Baskında 3 şüpheli gözaltına alındı. Zanlılar 2 gün boyunca sorgulandıktan sonra ek gözaltı alınması için adliyeye götürüldü. Nöbetçi sulh ceza hakimliğine çıkartılan şahıslar için ek gözaltı süresi alındı.  Şüphelilerin sorgusu devam ediyor.
Almanya'da Schleswig-Holstein Eyalet Yüksek Mahkemesi'nin bu ülkede gözaltına alınan Katalonya Özerk Yönetimi’nin eski başkanı Carles Puigdemont’un şartlı olarak tahliye edilmesini sonrası Almanya Dışişleri Bakanlığı'ndan konuyla ilgili yeni bir açıklama geldi.  Açıklamada, İspanya-Katalonya krizinin politik yollarla çözülebileceğine işaret edildi. Almanya, Katalan hükümetinin en kısa zamanda kurulmasının önemine vurgu yaptı.  Şartlı tahliye edilmesine karar verilen Katalan lider Carles Puigdemont hapisten çıkmak için gerekli kefaleti ödedi. Alman savcının talebi üzerine serbest kalan Puigdemont Almanca yaptığı kısa konuşmada, dayanışma için teşekkür etti.   Puigdemont'un tahliyesi için gereken şartlar arasında 75 bin euro kefalet ödenmesi de bulunuyor. Puigdemont hapisten çıkarsa Almanya’yı terk edemeyecek ve yetkililere adres bildiriminde bulunmak zorunda kalacak.  Mahkemenin Puigdemont’a ilişkin kararını bildirmesinin ardından İspanya hükümeti tarafından yapılan ilk açıklamada da, Almanya’nın kararına saygı duyulduğu belirtildi. İspanya, Katalonya hükümetine Ekim 2017'da yapılan bağımsızlık referandumu nedeniyle suçlamalar yöneltmişti. İspanya'da Puigdemont ve diğer ayrılıkçı liderler hakkında “devlete başkaldırma” suçlamasıyla soruşturma başlatılmıştı.  Katalan lider Puigdemont bunun üzerine Belçika’ya kaçmıştı. Aralık ayında çıkartılan Avrupa genelindeki tutuklama kararı geri çekilmiş, ancak 23 Mart'ta İspanyol mahkemesi tarafından yine Avrupa çapında tutuklama kararı çıkartılmıştı.  Bunun üzerine, Puigdemont 25 Mart Pazar günü Almanya-Danimarka sınırı üzerinden ülkeye girmesinin ardından Alman polisi tarafından gözaltına alınmıştı.
Turkcell Süper Lig'de lider durumda bulunan Bursaspor zorlandığı karşılaşmada Gaziantepspor'u 2-0 yenerek hem şampiyonluk şansını sürdürdü hem de uzun yıllardan beri bu statta yenemediği Gaziantepspor karşısında bir geleneğe son verdi. Karşılaşmanın ilk yarısında Bursaspor beklenilen futbolu sahaya yansıtamadı. İleri uçta etkisiz olan Bursaspor, Sercan'ın ilk yarıdaki kötü futbolu nedeniyle beklediği atakları bulamadı. Gaziantepspor ise rakibine göre daha rahat bir oyun sergilerken zaman zaman ev sahibi takım kalesinde ataklar bulsa da bunları değerlendiremedi. İlk yarının son dakikasında ise Volkan Şen'in vuruşu Ömer'e çarparak ağlarla buşuştu ve yeşil beyazlılar ilk yarıyı 1-0 önde bitirdi. İkinci yarıya ise Bursaspor etkili başladı. Gaziantepspor kalesinde önemli atak şansları bulan Bursaspor ikinci yarının ilk 15 dakikasında Antep kalesini abluka altına alsa da konuk ekip daha sonra oyunda dengeyi sağladı. Ivan De Souza, Olcan gibi isimlerle Bursaspor kalesine tehlikeli gelen Gaziantepspor'un ataklarını önlemek için Ertuğrul Sağlam, Sercan Yıldırım'ı oyundan alarak yerine Ivan Ergiç'i sahaya sürdü. 79. dakikasında Turgay'ın harika pasına hareketlenen Volkan farkı ikiye çıkartarak rahatladı. Gaziantepspor'u 2-0 yenen Bursaspor, Fenerbahçe-Beşiktaş maçının oynanacağı haftayı kayıpsız kapatarak avantaj sağladı. Bursaspor puanını 65'e çıkartırken Gaziantepspor ise 38 puanda kaldı.  Atatürk  Cüneyt Çakır, Alpaslan Dedeş, Cemal Bingül   Ivankov, Ömer, Hüseyin, Bekir Ozan, Zapotocny, Mustafa, Turgay (Dk. 83 Iglesias), Ozan İpek, Sercan (Dk. 71 Ergiç), Ali, Volkan (Dk. 88 Veli)  Mahmut, Zurita, Jorginho, Deumi, Serdar (Dk. 88 Ahmet), Erman (Dk. 65 Murat), Ferdi (Dk. 60 Beto), Tolga, Olcan, Ivan, Julio Cesar   Dk 45 Ömer, dk.79 Volkan (Bursaspor)  Dk. 59 Volkan (Bursaspor), Dk. 40 Olcan, Dk. 55 Julio Cesar, Dk. 58 Mahmut (Gaziantepspor)  Turkcell Süper Lig'deki Bursaspor-Gaziantepspor maçına, yeşil-beyazlı taraftarlar büyük ilgi gösterdi. Atatürk Stadı'ndaki maçta, yeşil-beyazlı taraftarlar şampiyonluk şarkıları söyledi, atkı şov yaptı. Maç öncesi taraftarlar, futbolcuları tek tek tribünlere çağırarak yumruk şov yaptırdı. Bursaspor'un "TBMM'nin 90. yılı kutlu olsun" pankartıyla çıktığı maçta, tribünlerdeki ilginç pankartlar da dikkati çekti. Kapalı kale arkası tribünde, "Teslim ol İstanbul" yazan ve çizgi roman karakteri Red Kit ile Fenerbahçe, Galatasaray ve Beşiktaş forması giymiş Dalton kardeşlerin ellerini kaldırmış haliyle resmedildiği büyük boy pankart açıldı. Maraton tribününde açılan "1 Haziran 1963'te kuruldu, 85-86 Türkiye Kupası'nı kazandı, 95-96 İntertoto efsanesi, 2009-10 sezonu... onlar başardı siz de başarabilirsiniz" pankartıyla da taraftarlar, şampiyonluk inançlarını yansıttılar. 285 gazetecinin akredite olduğu maçta, Anadolu Spor Gazetecileri Derneği ile Güneydoğu Gazeteciler Cemiyetince bu sezon futboldan çok olaylarla gündeme gelen Bursaspor-Diyarbakırspor maçlarının olumsuz etkisinin ortadan kaldırılması amacıyla hazırlanan "Bursa-Diyarbakır Dostluk Projesi" kapsamında Bursa'ya gelen yaklaşık 30 kişilik heyet de tribünlerdeki yerini aldı. 12. dakikada Mustafa'nın sol kanattan ceza sahası içine ortası, Gaziantepspor defansından döndü. Teknik Direktör Ertuğrul Sağlam ve futbolcuların elle oynandığı yönündeki hakem Cüneyt Çakır'a itirazları, sonuçsuz kaldı. 14. dakikada Ali'nin sağ kanattan kullandığı serbest atışta, ceza alanı içinde topla buluşan Hüseyin'in kafa vuruşunda meşin yuvarlak, auta çıktı. 18. dakikada Bursaspor adına sol kanattan kazanılan korner atışını, Ali kullandı. Ali'nin ortasında Ömer'in kafa vuruşunda top, kale direğinin yanından az farkla auta çıktı. 24. dakikada Mustafa'nın sol kanattan ortasında Turgay, ceza alanında topla buluştu. Gaziantepspor savunması, Turgay'ın vuruşuna engel olarak, tehlikeyi uzaklaştırdı. 28. dakikada ceza alanı içine giren Julio Cesar'ın sağ çaprazdan şutu, savunmaya çarparak kornere çıktı. 35. dakikada sağ kanattan kazanılan serbest atışı, Ali kullandı. Ali'nin ortasında Turgay'ın kafayla kaleye gönderdiği topu, kaleci Mahmut son anda kornere çeldi. 39 . dakikada sol kanattan ceza sahasına giren Olcan'ın şutu, Hüseyin'in müdahalesiyle kornere çıktı. 45. dakikada gelişen Bursaspor atağında, ceza alanı içinde topla buluşan Turgay, meşin yuvarlağı ceza alanı dışındaki Volkan'a aktardı. Volkan'ın düzeltip sert vuruşunda top, Bursaspor kaptanı Ömer'e çarparak ağlarla buluştu: 1-0 49. dakikada Bekir Ozan'ın pasında Sercan, topla buluştu. Sercan, önüne almak istediği topu kontrol edemeyince meşin yuvarlak, kaleci Mahmut'ta kaldı. 58. dakikada gelişen Bursaspor atağında Turgay, orta sahada topu Sercan'ın önüne aktardı. Kaleci Mahmut, ceza sahasına girmek üzere olan Sercan'ın önündeki topa elle müdahale ederek, sarı kart pahasına tehlikeyi önledi. 68. dakikada Bursaspor yarı sahasının ortasından kazanılan serbest atışı, Julio Cesar kullandı. Julia Cesar'ın şutunda top, üstten auta çıktı. 79. dakikada gelişen Bursaspor atağında Turgay, Ergiç'ten aldığı meşin yuvarlağı bekletmeden sağ kanattaki Volkan'a aktardı. Kaleci Mahmut'la karşı karşıya kalan Volkan'ın şutunda top, önce kaleciye sonra tekrar Volkan'a çarptıktan sonra ağlarla buluştu: 2-0  Bursaspor, Gaziantepspor'u 2-0 yenerek, haftayı lider kapattı.
Marmara Bölgesi'nde sıcaklıkların mevsim normallerinin 2 ila 4 derece üzerinde seyretmesi bekleniyor. Meteoroloji 1. Bölge Müdürlüğünün internet sitesinde yer alan bilgiye göre, bölgede parçalı ve çok bulutlu hava hakim olacak. Sabah saatlerinde İstanbul, öğle saatlerine kadar Kocaeli, Yalova akşam saatlerine kadar ise Sakarya çevrelerinde aralıklı yağmur ve sağanak tahmin edilen bölgede sıcaklıklar mevsim normallerinin 2 ila 4 derece üzerinde seyredecek. Güney ve Güneybatı (Lodos) yönlerden orta kuvvette, yağış anında zaman zaman kuvvetli (30-60 km/sa) olarak esmesi beklenen rüzgar nedeniyle meydana gelmesi muhtemel soba gazı zehirlenmesi ve ulaşımda aksamalar gibi olumsuzluklara karşı dikkatli ve tedbirli olunması isteniyor.
Beyaz Saray’dan yapılan yazılı açıklamada, Trump’ın, İtalya Başbakanı Gentiloni ile Libya’daki iç karışıklık ve bu ülkeden Avrupa’ya yaşanan mülteci akını ile mayıs ayında İtalya’nın Taoramina kentinde gerçekleşecek G-7 Zirvesi'ni konuştuğu belirtildi. Beyaz Saray'ın açıklamasında, “Başkan Trump, ABD’nin NATO’ya olan bağlılığını yineledi ve tüm NATO ortaklarının birliğin savunma harcamaları yükünü paylaşmasının önemine vurgu yaptı.” ifadesine yer verildi.  İki liderin DAEŞ ve diğer terör örgütleri ile mücadelede iş birliği yapmaya devam etme konusunda mutabık kaldıkları da bildirildi. Beyaz Saray'dan yapılan açıklamada, Trump'ın, Ukrayna Devlet Başkanı Petro Poroşenko ile yaptığı telefon görüşmesinin detaylarına da yer verildi.  Açıklamada, Trump’ın, Poroşenko ile Ukrayna-Rusya çatışmasının yanı sıra bölgeye dair birçok konuda görüş alışverişinde bulunduğu kaydedildi. İki lider arasında “Çok iyi bir telefon görüşmesi” gerçekleştirildiği belirtilen açıklamada, "Başkan Trump, '(Rusya-Ukrayna) sınır boyunda barışı tesis etmek için Rusya, Ukrayna ve çatışmaya katılan diğer tüm taraflarla çalışacağız' dedi.” ifadesi kullanıldı.
Gripten en çok etkilenen ülkelerin başında gelen Amerika Birleşik Devletleri'nde vaka sayısı 1 milyonu aştı. 127 kişinin öldüğü vakaların büyük çoğunluğunun "hafif" olduğu belirtiliyor.  Kanada'da ise gripten ölenlerin sayısı 22'ye çıktı. Vaka sayısıysa 8 bin.  İngiltere'deki vaka sayısında 1 günde yüzde 20 artış görüldü. Ülkenin virüsten en çok etkilenen orta bölgelerinde hastaneler özel bölümler açtı.
Sevda-Cenap And Müzik Vakfı tarafından 5-28 Nisan’da yapılan Uluslararası Ankara Müzik Festivali 14 farklı ülkeden yerli yabancı yaklaşık 700 sanatçının katılımı ile gerçekleşecek.  29’uncusu yapılan festivalde çağdaş müzikten popüler klasiğe, senfonik müzikten caz’a, arap müziğinden akapella’ya, vurmalıdan resitallere kadar zengin bir program olacak.  Program sadece müzikle kısıtlı olmayacak flamenko'nun büyüsünü dansın ateşiyle mükemmel bir şekilde birleştiren Rojas y Rodriguez kardeşler 20 kişilik flamenko topluluğuyla izleyenleri kendilerine hayran bırakacak.  Etkinlik biletleri 23 Mart’tan itibaren Biletix kanalıyla satışa sunulacak. Festivalle ilgili ayrıntılı bilgi için:
ANKARA- Adalet Bakanı Bekir Bozdağ, HDP’nin kapatılması istendiği yönündeki iddiaları değerlendirdi.  HDP’den herhangi bir görüşme talebi gelmediğini belirten Bakan Bozdağ, şöyle konuştu:  “AK Parti olarak siyasi partilerin kapatılmasına ilke olarak karşıyız. Siyasi parti kapatan ülkelerin başında gelmektedir Türkiye, adeta siyasi parti mezarlığı olmuştur. Siyasi partilerin kapatılması devrinin de kapandığını düşünüyorum. Bundan sonra Türkiye'de siyasi partilerin kapatılmasının gündeme gelebileceğine pek ihtimal vermiyorum." Siyasetin Anayasa çerçevesinde yapılması gerektiğinin altını çizen Bozdağ, “HDP şiddet değil, benim fikrim var demesi lazım” dedi.
Kriptopara fiyatları 2017 yılında rüzgarına yetişilemeyecek hızda artarken dünyaya yeni milyarderler kazandırmaya devam ediyor. Toplam piyasa değeri 700 milyar dolar sınırına dayanan kriptopara piyasasında   fiyatı saat 18:45 itibarıyla 15 bin 259 dolardan işlem görerek 250 milyar doların biraz üzerindeki değeriyle zirvede yer alıyor. Oysa en büyük sıçramayı yılbaşında birim başına 0.06 dolardan an itibarıyla 2.89 dolara gelerek rekor kıran ve yaklaşık yüzde 40 bin artış kaydeden Ripple (XRP) yaptı.  Ripple kurucusu olan ve şirketin eski CEO'su Chris Larsen, sadece 1 yılda kişisel hesabındaki 5.19 milyar Ripple sayesinde 14 milyar dolar kazanırken yüzde 17 şirket hissesiyle birlikte, bugünkü verilere göre 40.1 milyar dolarlık servetin üzerinde oturuyor. Chris Larsen bu servetiyle Forbes'un en zenginler listesinde 14. sıradan giriş yapıyor ve Sheldon Adelson, Elon Musk, Steve Ballmer, Jacqueline Mars, Michael Dell, Laurene Powell Jobs, Paul Allen gibi milyarderleri geride bırakıyor. Ripple'ın halihazırdaki CEO'su Brad Garlinghouse ise şirkette yüzde 6.3 hisseye sahip ve ayrıca kendi portföyünde de hatırı sayılır miktarda Ripple bulundurduğu diliniyor. Böylelikle toplam serveti 10 milyar dolar civarına ulaşan Garlinghouse ise kendisine listede 45 ila 55. sıra arasında yer buluyor.  Ripple sayesinde milyarder olan 3. kişi ise şirketin kurucularından olan ancak 2013 yılında ayrılan Jed McCaleb. Sahip olduğu milyar XRP'yi bir hayır kuruluşuna bağışlayan McCaleb elinde kalan 5.3 milyar XRP'yi şirkete ait bir emanet hesabında tutarak aydan aya alıyor. Ripple ile anlaşma yapan McCaleb, ortalama günlük işlem hacminin yüzde 1'lik diliminde satış pozisyonu alabiliyor. Jed McCaleb tüm portföyünü tek seferde kullanabilseydi bugün 15 milyar dolar civarında bir serveti olabilirdi.  McCaleb şirketi kurmak için elindeki tüm bitcoinleri satmış ve Ripple'dan ayrıldıktan sonra da bir başka blokzincir teknoloji şirketi olan Stellar'ı kurmuş ve işlemlerde kullanılan coin cinsi olan Lumen'den de kendisine 1 milyar adet ayırmıştı. Bugün değeri yüzde 33 artan Lumen, son iki günde 48 sentten 74.5 sente ulaştı ve McCaleb'in servetine yaklaşık 750 milyon dolar daha ekledi.  Öte yandan, diğer kriptopara birimlerinin aksine, şirket üzerinde 61.3 milyar adet XRP kriptopara bulunduran ve dolaşımda sadece 38.7 milyar adet XRP bırakan Ripple, merkezi bir yönetimi olduğu iddiasıyla bir kısım kriptopara yatırımcısı tarafından önerilmese de, uluslararası finansal işlemlerde aralarında American Express, Santander gibi dev kuruluşların da olduğu 100'ün üzerinde müşterisi sayesinde kimilerinde güvenli bulunuyor.
Bilecik'te sürücüsünün kontrolünden çıkan engelli plakalı otomobil, apartmanın bahçesine uçtu. Kazada 2 kişi öldü, 1 kişi de yaralandı. Kaza, dün gece, Bahçelievler Mahallesi 19 Mayıs Caddesi'nde meydana geldi. Murat Başaran'ın (19) kullandığı engelli plakalı otomobil, yoldan çıkıp, yaklaşık 3 metre yükseklikten apartman bahçesine uçtu. Apartmanın duvarına, birinci katın balkonuna ve aydınlatma direğine çarparak, yan yatan otomobilin içinde sürücü Murat Başaran ve arkadaşları Hüseyin Toy (20) ile Ali Özakıncı (19) sıkıştı. AFAD ile Bilecik Belediyesi'nin itfaiye ekiplerinin araçtan çıkardığı Toy, olay yerinde hayatını kaybetti. Çağrılan ambulansla Bilecik Devlet Hastanesi'ne kaldırılan yaralılardan Özakıncı da acil serviste yapılan tüm müdahaleye rağmen kurtarılamadı.  Otomobil sürücüsü Başaran ise hastanede tedaviye alındı. Yetkililer, Başaran'ın hayati tehlikesinin bulunduğunu, kazayla ilgili soruşturmanın sürdüğünü belirtti.
Galatasaray’daki 15 yıllık kariyerini noktalayan ve sarı-kırmızılı kulüp ile yollarını ayırdıktan sonra birçok kulübün radarına giren 32 yaşındaki oyuncu Sabri Sarıoğlu ile son olarak Bursaspor’un ilgilendiği öne sürüldü. Yeşil-beyazlıların yeni teknik adamı Paul Le Guen’in onay verdiği iddia edilen Sabri Sarıoğlu için yapılan ilk görüşmenin de olumlu geçtiği belirtildi.  Bursasporlu idarecilerin verdiği bilgiye göre, deneyimli oyuncunun gündemlerinde olmadığı, transfer için herhangi bir girişimde bulunmadıkları öğrenildi.
İngiliz basınına sağlık durumu hakkında açıklamada bulunan 68 yaşındaki futbol adamı, kanseri yeneceğini belirterek, "Her şeyin yoluna gireceğine gönülden inanıyorum. Bir problemim yok. Kendimi iyi hissediyorum. Kemoterapi benim arkadaşım çünkü kanseri öldürüyor" ifadelerini kullandı. Futbolculuk döneminde Ajax ve Barcelona'da elde ettiği başarılarla efsane haline gelen ve üç defa Avrupa'da yılın futbolcusu ödülüne layık görülen Cruyff, teknik direktörlük kariyerinde ise 1992'de Barcelona ile UEFA Şampiyonlar Ligi şampiyonluğu ve Süper Kupa'yı kazanmıştı. Cruyff, Katalan kulübünde teknik direktörlük yaptığı 1991 yılında baypas ameliyatı geçirmişti. Ameliyatın ardından sigarayı bırakan Cruyff, sonraki yıllarda sigaraya karşı yürütülen reklam kampanyalarında da yer almıştı. Hollandalı futbol adamı, hafta başında Ajax Kulübü'nde yürüttüğü danışmanlık görevinden ayrıldığını açıklamıştı.
1961 yılında doğan  , başkent Atina'daki Moraitis Okulu'nda matematik ve istatistik eğitimi aldıktan sonra 1987 yılında İngiltere'nin köklü eğitim kurumları arasında gösterilen Essex Üniversitesi'nde ekonomi doktorasını aldı.  1988 yılında, Cambridge Üniversitesi'nde bir yıl geçiren 54 yaşındaki Varoufakis, 1989 yılından 2000 yılına kadar Sydney Üniversitesi İktisat Bölümü'nde İktisat Kıdemli Öğretim Görevlisi olarak dersler verdi. 2000 yılına gelindiğinde Atina Üniversitesi İktisat Teorisi Profesörü olan Varoufakis, 2002 yılında, Ekonomi Atina Doktora Programı Üniversitesi'ni (UADPhilEcon) kurdu ve bu kuruluşu 2008 yılına kadar yönetti.  Ocak 2013'ten itibaren Texas Üniversitesi'nde Halkla İlişkiler Lyndon B. Johnson Okulu'nda ders veren Varoufakis, Ocak 2015 genel seçimlerinde,   partisinin iktidara gelmesinin ardından Yunan parlamentosuna seçildi ve 27 Ocak 2015 tarihinde Aleksis Çipras'ın yeni hükümetinde Maliye Bakanı olarak göreve başladı. Bugün kişisel Twitter hesabı üzerinden istifa ettiğini duyuran Varoufakis'in iktidar partisinin referandumda kazandığı zafere rağmen Başbakan Çipras'ın AB ile müzakerelere daha ılımlı bir bakanla gitmek istediği gerekçesiyle istifa ettiği iddia ediliyor. AB ile yürüttüğü borçları ödememe politikası parti içinde rahatsızlık uyandıran Varoufakis, referandumda halktan vize almasına rağmen görevinden ayrıldı. Bu değişikliğin, parti içi rahatsızlıktan kaynaklandığı da sıkça dile getirilen iddialar arasında.
Avustralyalı atletleri Rio 2016 Olimpiyatları'nda Zika virüsünden korumak için ekstra güçlü prezervatif verilecek. The Independent'ın haberine göre; Avustralya Olimpiyat Komitesi'nden Kitty Chiller, 5-21 Ağustos tarihlerinde yapılacak olimpiyatlar için Zika'nın ciddi bir sorun olduğunı belirtti ve bunun üzerine sağduyulu yaklaşmak gerektiğini vurgulandı. Sivrisinek kaynaklı Zika virüs salgınının Orta ve Latin Amerika'da ciddi bir salgın olduğunu kaydeden Chiller, Dünya Sağlık Örgütü'nün de bu konuda küresel acil durum ilan ettiğini söyledi. Zika çoğu insanda hafif hastalıkla sonuçlanıyor ya da hiçbir belirti vermiyor. Ama bebeklerin normalden daha küçük kafa ile doğmalarına neden olan doğum kusuruna yol açabiliyor.  Avustralya'da cinsel yolla bulaşan enfeksiyonlara neden olan virüslere karşı koyabilen bir antiviral ajan içeren yağla çift koruma sağlayan prezervatif üretildi. Yapılan açıklamada üretilen prezervatifin Zika'ya karşı tam koruma sağladığı belirtildi.
Meclis’te bugün yapılacak yemin töreni öncesi yaşanan siyasi krizin bir ucunda, ayrı pozisyonlarda olmalarıyla birlikte BDP ile CHP, diğer ucunda da anahtar rolündeki AK Parti var.  BDP’den gelen çözüm şartlarının başında Hatip Dicle’nin milletvekilliğinin iade edilmesi gelirken, CHP’den, ilk adres olarak yargı gösterilmesine rağmen yasal düzenleme olması durumunda sorunun çözülme ihtimali bulunduğu açıklaması geldi.  Başbakan Erdoğan da iki konuyla ilgili konuştu. Yemin törenindeki olası CHP boykotu üzerine, "Millet boykot istemiyor. Sıkıntı varsa parlamentoda çözmenin gayreti içinde oluruz" diyen Erdoğan, Hatip Dicle konusunda ise kapıları kapadı: "Şu anda yargının kararı ne ise buna herkes saygı duyacaktır." Yeni yasama dönemi bugün milletvekillerinin yemin etmesiyle başlayacak.  Hatip Dicle'nin vekilliğinin düşürülmesi ve tutuklu milletvekilleri nedeniyle sancılı geçecek olan yemin törenine ilişkin, MHP’den Meclis’te olunacağı yönünde, BDP’den ise boykot açıklamaları geldi. CHP ise bugün belirleyecek.  BDP, boykot gerekçesi olan Hatip Dicle’nin vekilliğinin düşürülmesiyle ilgili AK Parti’ye çağrıda bulunmuş ve ilk iş olarak Dicle yerine mazbatasını alan Oya Eronat’ın istifasını şart koşmuştu.  Dicle’nin durumuyla ilgili ilk kez bu kadar net konuşan Başbakan Erdoğan, BDP’ye kapıları kapadı:  "Mart ayına dayanan bir süreç var. Mahkumiyet kararı var. Mahkumiyet kararı olanın durumu bellidir. Tutuklu olanlarla ilgili süreç bellidir. Aslında gerek siyasi partiler gerekse burada bağımsız aday olanlar ne olacağını bile bile bu adımları attılar. Bu gerçeği lütfen gözardı etmeyin.  Başka aday adayı mı bulamadılar, başka aday mı bulamadılar da neden bu tür sıkıntıların olacağını bildikleri insanları aday yaptılar. Bu soruları neden sormuyorsunuz? Hiç aday mı yoktu? Sıkıntı buradan geliyor. Demek ki buralarda yasaları zorlamak suretiyle ülkede yeni yeni gerilimlere zemin hazırlamaktı.  Bu işler konuşulduğu zaman bizler de düşüncelerimizi kanaatlerimizi söyledik. 'Yanlış adım atıyorsunuz...' Bunların hepsini söyledik. Ama ne yazık ki bunların hiç biri yer bulmadı ve bugüne gelindi. Şu anda da yargının kararı ne ise buna herkes saygı duyacaktır."  Önce yargı ardından da iktidar partisinin çözüm yeri olarak görüldüğü bir diğer konu ise tutuklu milletvekillerinin durumu. Balbay ve Haberal’ın mahkemece serbest bırakılmaması üzerine, yemin törenini boykot üzerinde duran ve kararını bugün verecek olan CHP’de, genel başkan Kılıçdaroğlu’dan öneri niteliğinde bir açıklama geldi.  Dün yeni vekillerle tanışma toplantısında biraraya gelen Kılıçdaroğlu ilk olarak, ortada bir mahkumiyet olmadığı için yasal bir düzenlemeye gerek olmadığını, kararı mahkemenin vereceğini belirtirken, bazı CHP'li yöneticilerin iktidar partisi söz verirse yemin ederiz şeklinde açıklamalarıyla ilgili de şöyle konuştu:  "Tutukluluk süresiyle ilgili bir sınırlama getirirse bu sorun yasal düzenlemeyle çözülür, mahkemenin taktiriyle de çözülebilecek, yasal düzenlemeyle de çözülebilecek bir konudur bu." Başbakan Erdoğan da, olası CHP boykotu sorusu üzerine şunları söyledi: "Millet bizden boykot istemiyor, 'git orada benim haklarımı savun, benim sorunlarımı orada çöz' diyor. Onun için bizim ilk, en önemli hedefimiz bu dönemde inşallah yeni bir anayasayı yapma teşebbüsünde bulunmaktır.  Meydanlarda hep birlikte bunun sözünü verdik. Hep birlikte bunun sözünü verenler, gelirler parlamentoda otururuz, konuşuruz, nerede bir sıkıntı, sorun varsa bu sorunları çözmenin gayreti içinde oluruz."
AB dönem başkanlığını Belçika'dan devralan Macaristan, rekabet faslını 22 Mart tarihinde müzakereye açmayı hedefliyordu. Ancak AB kaynakları, bu başlığın öngörülen tarihte açılmasının zor olduğunu, en iyi ihtimal ile Haziran ayında açılacağını aktardılar.  AB yetkilileri rekabet faslının müzakereye açılması için Türkiye'nin açılış kriterlerini yerine getirmesi gerektiğini hatırlattılar. Açılış kriterleri arasında da 2006 tarihinde bu yana devletin özel sektöre vermiş olduğu teşviklerin listesinin Avrupa Komisyonu'na bildirilmesi yer alıyor.  AB diplomatları, Ankara'nın bundan sonra teşvik ve sübvansiyon vermeyeceği yönünde teminat vermesini de istiyorlar. Ayrıca bundan sonra devletin vereceği teşviklerin Gümrük Birliği anlaşmasının 35’inci maddesine uygun bir şekilde düzenleneceğinin teminatını talep ediyorlar.  AB yetkilileri Türkiye'nin kısa sürede bu listeyi Brüksel'e iletmesini beklemediklerini, bu çerçevede 22 Mart tarihinde rekabet başlığının müzakereye açılmasının zor olduğuna işaret ediyorlar. Aynı kaynaklar, Türkiye'de yapılacak genel seçimlerin öncesinde teşvik listelerinin yayınlanmasının "siyasi açıdan" sakıncalı olabileceği görüşnü de paylaştıklarını dile getirdiler.  Bu çerçevede rekabet faslının müzakereye açılış tarihinin genel seçimlerden sonraki bir tarihe ertelenme ihtimal oldukça yüksek.
Oruçlu olan okuyucuya bir anlığına da olsa hoş vakit geçirtebilmek maksadıyla Ramazan boyunca Pazar günleri tarihî konularda ve özellikle de din ile alâkalı tarihî bahislerde birşeyler yazmak doğru olur diye düşünürüm… Bugün böyle yapacak ve İslâm Tarihi’nde az bilinen bir hadiseye, Hazreti Muhammed’in mübarek naaşının bundan beş asır önce karşı karşıya kaldığı tehdide ve bu tehdidi ortadan kaldırmış olmamıza temas edeceğim… Kutsal topraklar 16. yüzyılda büyük bir tehlike atlatmış ve Portekizli bir amiral, Medine’ye girerek Hazreti Muhammed’in kabrini Avrupa’ya kaçırmaya kalkışmıştı! Osmanlı Beyliği’nin yeni kurulmuş olduğu 14. asrın ilk yıllarında, İslâm’ın kutsal topraklarına merkezi Kahire olan ve Haçlılar’ı Ortadoğu’dan atan güçlü Memlük devleti hakimdi. Memlükler kuvvetli bir kara ordusuna sahip olmalarına rağmen, denizcilikte zayıf kalmışlardı. Doğu’ya uzanan ticaret yollarını ellerine geçirmeye çalışan Portekizliler, Memlükler’in denizcilikteki bu zaafından istifade ederek Arabistan Yarımadası’nda stratejik mevkiler elde etmeyi başardılar. Portekizli komutan Alfonso d’Albuquerque, 1513’te daha da ileri giderek Hazreti Muhammed’in Medine’deki mezarını Hristiyan topraklarına kaçırmak gibi hain ve sinsi bir plân kurdu. d’Albuquerque’in gerekçesi, Memlükler’in Kudüs’teki kutsal yerleri ziyaret eden Hristiyanlar’dan vergi almalarıydı. Ama, Yavuz Sultan Selim’in Mercidabık ve Reydaniye muharebelerinin ardından Memlükler’i tarih sahnesinden silmesi ve Osmanlılar’ın Ortadoğu ile kutsal topraklara hakim olmaları bu plânı bozdu. Portekizliler 15. yüzyılın sonlarında Ümit Burnu’nu dolaşarak Hint Okyanusu’na ulaşmış ve gözlerini Arabistan’a dikmişlerdi. Memlük Devleti, Cidde’ye çıkan ve hattâ Mekke ile Medine’yi bile tehdit eden Portekizliler’in ilerleyişini bir türlü durduramıyordu. Hint Okyanusu’ndaki Portekiz donanmasının kumandanı olan Alfonso d’Albuquerque, cür’etli plânını işte bu sırada hazırladı. Niyeti sadece Peygamber’in kabrini çalmak değil, İslâm’ın kutsal topraklarını Müslümanlar’ın elinden almak ve Müslümanlar’ın tamamını o topraklardan sürmekti. d’Albuquerque’in plânı, Muhammed Yakub Mughul’un doktora tezi olan ve 1974’te Prof. Halil İnalcık’ın sunuş yazısı ile yayınlanan “Kanuni Devri: Osmanlılar’ın Hint Okyanusu Politikası ve Osmanlı-Hint Müslümanları Münasebetleri. 1517-1538” isimli eserinde şöyle anlatılır: “…Hindistan’daki Portekiz sömürgelerini muhafaza etmek ve kuvvetlendirmek için başka bölgeler işgal edilecek, denizlere hâkim olmak maksadıyla Hürmüz Boğazı elde tutulacak, Kızıldeniz’de hakimiyet kurmak amacıyla Aden’e girilecekti. Nil Nehri’ne yeni kanallar açılarak sulun yolu değiştirilecek, böylelikle Mısır’a büyük zararlar verilecek ama çok daha önemlisi, Hazreti Muhammed’in Medine’deki mezarı kaçırılıp bir Hıristiyan memlekete götürülecekti. Portekizli komutan, plânını tatbik için 1513’te harekete geçti, birçok Müslüman toprağını işgal etti ve amacına ulaşmasına Osmanlılar engel oldular. Yavuz Sultan Selim’in başında bulunduğu Osmanlı ordusuyla Memlükler arasında 1516’nın 2 Ağustos günü Halep yakınlarındaki Mercidabık bölgesinde yaşanan savaş Osmanlı tarafının galibiyetiyle bitince Mısır ve Suriye Yavuz’un eline geçti, İslam'ın kutsal toprakları da kısa bir zaman sonra yine Osmanlılar’ın kontrolü altına girdi. Bu gelişmeler, Hindistan’a uzanan ticaret yollarının önemli bir bölümünün Osmanlılar tarafından hakimiyet altına alınması demekti. Arabistan Yarımadası’ndaki Portekiz ilerlemesi de böylelikle durduruldu, Hindistan’dan Avrupa’ya yapılan mal akışı Türkiye üzerinden sürdürülür oldu ve Alfonso d’Albuquerque’in korkunç plânı da bir hayal olarak kaldı”. Bundan beş asır önce atlattığımız tehlikenin büyüklüğüne bakın!
Birleşmiş Milletlerin kararının ardından Libya'ya yönelik operasyonu başlatan uluslararası koalisyon, Kaddafi'ye bağlı güçleri havadan ve denizden de vuruyor. Zira birleşmiş milletler kararı uyarınca , kara operasyonu gündemde yok..  Operasyon ağırlıklı olarak Fransa ve İtalya’daki iki merkezden yürütülüyor. Komuta ise Amerika Birleşik Devletleri’nde..  Libya havasahasına ilk uçuşa başlayan ve ilk hedefleri vuran Fransız savaş uçakları, Akdeniz kıyısındaki Marsilya ve Istres ile Korsika'daki hava üslerinden havalanıyor. Amrikan savaş uçaklarıysa İtalya'nın Sicilya adasında bulunan Sigonella ve Trapani üsleriyle, Puglia bölgesindeki Coya Delkolle üslerinden havalanıyor.  Amerika Birleşik Devletleri'nin Akdeniz'de 5 savaş gemisi bulunuyor. Bu gemilerden de Libya'nın hava sistemlerine yönelik füze saldırıları düzenleniyor. Koalisyon güçlerinin Akdeniz’de 3 denizaltı ve 20'den fazla savaş gemisi bulunuyor.  Hava operasyonlarına, İngiltere, İtalya, İspanya, Norveç, Danimarka, Hollanda ve Belçika da savaş uçaklarıyla destek veriyor. NATO uçakları hava harekatına doğrudan katılmasa da, ittifak'a ait üsler, uluslararası gücün kullanımına açık durumda.  Hava saldırılarında Libya'nın stratejik çıkarlarına yönelik nokta vuruşlar gerçekleştiriliyor. Hava savunma ve askeri komuta sistemleri ile cephanelikler ve tanklar vuruluyor.  Donanmada bünyesindeki iki denizaltının muhtemelen çalışmadığı, 400 kadar savaş uçağındansa sadece 20 kadarının havalanabildiği kaydediliyor.
Irak'ın kuzeyindeki Sinat-Haftanin bölgesine hava harekatı düzenlendi.  Milli Savunma Bakanlığından yapılan açıklamada, Irak'ın kuzeyindeki Sinat-Haftanin bölgesine düzenlenen hava harekatı neticesinde bölücü terör örgütü PKK tarafından silah mevzisi, barınak, sığınak ve mühimmat deposu olarak kullanılan hedeflerin vurulduğu bildirildi.
Artvin'in Hopa ilçesinde İskender çifti, kendilerine, yerden 8 metre yükseklikte, çam ağaçları üzerinde yaptıkları dubleks evde yaşıyor. Köylerindeki arazilerine bir yazlık yapmaya karar veren Neriman İskender (59) ve eşi Orhan İskender (65), dağ yamacındaki arazilerinde düz alan bulunmadığı için ilginç bir yönteme başvurdu. Bina yeri açmak için arazilerindeki çam ağaçlarını kesmeye kıyamayan İskender çifti, evlerini, 3 çam ağacının üzerine kurmaya karar verdi. Yerden 8 metre yükseklikte küçük bir ev kuran İskender çifti, misafirlerinin artması üzerine, aşağıya doğru evlerine ilave kat yaptılar. Böylece, dublekse dönüşen ve 70 metrekare alana sahip evde, bir oturma odası, bir yatak odası, iki adet misafir odası, mutfak, banyo ve tuvalet bulunuyor. İskender çifti, çam ağaçlarına zarar vermemenin yanı sıra, evin orta bölümüne denk gelen telefon direğini bile kaldırmadı. Telefon direği, odanın orta kısmından geçiyor. Neriman İskender, eviyle ilgili şu bilgileri verdi: ''Projesi bana ait evin inşaatını eşim yaptı. Evimiz ağaçların üzerinde, 8 metre yükseklikteki 3 çam ağacının üzerine monte edilmiş durumda. Zayıf olan noktalardan, yıkılmaması için tahta direklerle destekler verdik, güçlendirdik. Evimizi yaptığımız çam ağaçlarının ortalama yüksekliği 15 metre. Biz ağaçların üzerinde, temelsiz, havada bir ev inşa ettik. Yazları, bu doğal güzellikleri içinde barındıran evimizde, konuklarımızla güzel vakit geçiriyoruz.'' Evlerinin, orman, dağ, deniz ve Gürcistan'ın Batum kenti manzaralı olduğunu belirten İskender, ''Manzaramız muhteşem. Buradan ayrılamıyoruz. Çok seviyoruz. Havadar, ferah, önü açık, çam kokusu, kuş sesiyle uyanıyoruz. Evimizin içine kadar sincaplar giriyor. Evimizde pınar suyu içiyoruz'' dedi. Bu huzur dolu ortamın kendilerini rahatlattığını ve gençleştirdiğini ifade eden İskender, ''Eşim ve ben, şuana kadar bir hastalıktan dolayı doktor gitmiş değiliz. Çok da sağlıklıyız. Gelen misafirlerimiz, evimizi çok ilginç buluyorlar ve bizi tebrik ediyorlar. Bizim yerimizde olmak isteyen çok fazla tanıdığımız var'' diye konuştu. Bazı arkadaşlarının eve müşteri olduklarını, satın almak istediklerini ifade eden İskender, ''Ancak bu mümkün değil. Bu evin parasal değeri yok. Biz buna gönül verdik. Burayı çok seviyoruz. Bize İstanbul'un en lüks semtinde, belki boğazda bir yalı verseler, biz yine bu evi değişmeyiz. Bu manzara bu doğa hiçbir şeye değiştirilmez'' dedi. Yılın yaklaşık 10 ayını bu evde geçirdiklerini, çok kar yağınca ilçeye gittiklerini bildiren İskender, şunları anlattı: ''Bütün bunlar Karadeniz zekasının, eşimin zekasının bir ürünü. Rüzgar estiği zaman evimiz sallanmıyor. Dört bir etrafı sağlam tutturuldu. Güvenlik için her şey düşünüldü. Bir problem yaşamıyoruz. Komşularımız gelinde ahşap olduğu için yürüyünce biraz ses çıkıyor. Onlar korkuyor. Deprem olduğunu zannedenler oluyor. Biz sallantıdan hoşlanıyoruz. Romantik oluyor. İnsanı rahatlatıyor.'' Orhan İskender de, kendisinin inşa ettiği evinin tamamen havada durduğunu, temeli olmadığını belirterek, ''Burada yaşamak çok keyifli. Eşimle burada çok mutluyuz'' dedi.
Maliye Bakanı Mehmet Şimşek'in bakanlığının bütçesinin görüşüldüğü TBMM Plan ve Bütçe komisyonunda yapacağı konuşma metnine göre, 19 Kasım itibariyle 8.9 milyar lirası yurtiçinden, 13 milyar lirası yurtdışından olmak üzere varlık barışında 22 milyar TL'lik beyan yapıldı.  Metne göre, yurtiçinden 449 milyon lira, yurtdışından 261 milyon lira vergi taahuk etti. Bu tutar üzerinden 384.6 milyon liralık kısım tahsil edildi.  Hükümet varlık barışında beyan süresini yıl sonuna kadar uzatmıştı. 2 Mart 2009 tarihinde sona eren Varlık Barışı uygulaması, 10 Temmuz 2009’da ikinci kez uzatılmıştı.
Proje çalışmaları biten hattın ÇED süreci başladı. Eminönü'nden başlayacak olan seferler Küçük Pazar, Cibali, Fener, Balat, Ayvansaray, Feshane, Eyüp Sultan, Silahtarağa duraklarından geçecek. İstanbul Büyükşehir Belediyesi Raylı Sistemler Daire Başkanlığı tarafından yapılacak olan 13 kilometre uzunluğundaki raylı sistem, Alibeyköy Otogarı'na kadar uzanacak. 2019'da hizmete girecek hattın ihalesi 25 Mayıs'ta yapılacak.
Her gün milyonlarca Amerikalı'nın izlediği televizyon programında tanıtılan ve kilo kaybına yardımcı olduğu ileri sürülen ürünlerle ilgili ABD Senatosu'na önceki gün verdiği ifadesinde; programında önerdiği ürünlerin işe yaradığına inandığını ve ailesine de tükettirdiğini söyleyen Dr. Öz, Hürriyet’e yaptığı yazılı açıklamada, “Bu dolandırıcılığın artmasından ben de sorumlu olduğum için ifade verdim. Bu ürünleri tanıtırken kullandığım heveslendirici dil, bu sorunu daha kötü yaptı“ ifadesini kullandı.  Dr. Öz'ün ifade sonrasında yaptığı açıklamada şu ifadeler yer aldı: “Senatoya verdiğim ifadeden bazı karmaşık konularla yüzleşmek ve tüm mevcut oyuncuların katılımıyla, tüketicileri korumaya yönelik ileri adımlar atabilmek için gerçekleşen bu zorunlu işbirliğinden dolayı çok memnunum. Yıllardır benim ilgi alanımdaki hiçbir ürünü satmaya hevesli olmamama rağmen, bu ürünleri kapsayan araştırmanın bir değeri olduğunu hissettim. Burada ifade vermeye gelmemin nedeni ise bu dolandırıcılığın çoğalmasında benim sorumlu bir rolümün olması ve benim kullandığım heveslendirici dilin bazen bu sorunu daha kötüye götürmüş olmasıdır. Bu ürünlerle ilgili görüşlerimi açıklamamış olsaydım, izleyicilere olan görevimi yerine getirmemiş olurdum. Gelecekte umut verici araştırma ve ürünleri tartışırken daha dikkatli olacağım. Ama bu duruşmaya katılan mevcut herkesin kilo kaybı dolandırıcılığı sorunları ile başa çıkma yolu bulabilmek adına birlikte çalışmak için sabırsızlanıyorum.”
Güney Amerika ülkesi Paraguay'da, uyuşturucu kaçakçısı bir mahkumun firar etmesi üzerine Adalet Bakanı Julio Javier Rios istifa etti, Emniyet Genel Müdürü Walter Vasquez görevinden alındı. Paraguay Devlet Başkanı Mario Abdo Benitez, Twitter hesabından yaptığı açıklamada, uyuşturucu kaçakçılığından hüküm giyen Jorge Samudi'nin başka bir cezaevine nakli sırasında firar etmesinin ardından Adalet Bakanı Julio Javier Rios'un istifa ettiğini, Emniyet Genel Müdürü Walter Vasquez'in de görevinden alındığını duyurdu. Benitez, ülkede organize suç örgütlerinin "parası, lojistiği ve silahları" varken devletin, güvenlik ihtiyaçlarını karşılayacak kaynaklardan yoksun olması nedeniyle savunmasız kaldığını da kaydetti. Jorge Samudi'nin, başkent Asuncion'un kuzeyine 40 kilometre mesafedeki bir başka cezaevine nakli sırasında kaçtığı belirtildi. Samudi, 2018 yılında Capitan Bado kasabasındaki çiftliğinde tutuklanmıştı.
SGK Basın ve Halkla İlişkiler Müşavirliğinden yapılan açıklamada, bazı basın organlarında, emeklilerden kesinti yapılarak Suriyeli sığınmacılara kaynak aktarıldığı, hükümete yakın emekli derneklerine emeklilerin bilgileri dışında üye kaydı yapılarak kesinti uygulandığı yönünde haberler yayımlandığı belirtildi. Haberlerde, emeklilerin bilgileri dışında yapılan kesintiler karşısında tedirgin olduklarının öne sürüldüğü aktarılan açıklamada, söz konusu haberlerin doğru olmadığı bildirildi. Açıklamada, bu tür haberlerin emeklileri tedirgin etme maksadı güdülen art niyetli çalışmalar olduğu vurgulanarak şunlar kaydedildi: "Kurumumuzdan gelir, aylık ve ödenek alanların aylıkları, takip ve tahsili gereken alacaklar ile nafaka borçları dışında haczedilemez. Emeklinin rızası olmadan nafaka borçları dışında aylığından kesinti yapılamaz. Aylıklardan sadece ilaç ve muayene katılım payları ve varsa kuruma olan prim borçları, rızasız kesilmektedir. Bunun dışında, emekli veya hak sahiplerinin gelir, aylık ve ödeneklerinden kesinti yapılması söz konusu olamaz. Temsil ile yetkili emekli derneklerine kesinti yapılabilmesi için de emeklilerimizin izni şarttır. Emeklilerimizden kanunsuz kesintiler yapılması, mümkün olmamakla birlikte Sosyal Güvenlik Destek Primi (SGDP) kaldırılarak emeklilerimize yapılan destekler sürdürülmüştür. Tedirginlik üretmek isteyen çevrelere emeklilerimize yapılan maaş zamları ve refahlarını yükseltici diğer çalışmalarımız cevaben yeterli olacaktır. Ayrıca, gelir, aylık ve ödenek alan sigortalı ve emeklilerimiz, aylıklarıyla ilgili kesintilere ait bilgiye kurum web sayfasından (http://www.sgk.gov.tr) ve e-devlet (https://www.turkiye.gov.tr) üzerinden ulaşılabilmektedirler."
ABD Kudüs’te elçilik açarken, Gazze’de on binlerce Filistinliye kurşun yağdıran İsrail’e en büyük tepki, 3 günlük yas ilan eden Türkiye’den yükseldi. Meclis’te özel oturum düzenlendi; AK Parti, CHP ve MHP ortak bildiriyle “ABD,   zulmüne ortak oluyor” diyerek katliamı kınadı. ABD ve İsrail elçilerini istişare için çağıran Ankara, İsrail’in elçisi Eitan Naeh’e “Bir süre ülkene dön” dedi. Katliam parti gruplarında da gündemdeydi. Başbakan Yıldırım: “Bu kurşunlar insanlığın vicdanına atılmıştır. İsrail’i ve barış iklimine benzin döken ABD’yi kınıyoruz.” Kılıçdaroğlu: “Kanlı pazartesiyi hiçbir dünyalı unutmamalıdır.” HDP’li Temelli: “Ticari, siyasi, askeri anlaşmalara son verelim.” Bahçeli’den yazılı açıklama: “İsrail katil, haydut, terörist devlet olduğunu ispatlamıştır.” *********** BİR asırdan buyana sadece kan ile gözyaşının hâkim olduğu Gazze’de yalnızca İslâm ve bölge tarihine değil, dünya tarihine geçecek bir katliam yaşandı... 2018’in 14 Mayıs’ı, bundan böyle Ortadoğu hakkında yazılacak olan eserlerde kan, gözyaşı ve ıztırap ile dolu bir gün olarak yeralacak. Belçika’nın 19. asrın sonlarından itibaren Kongo’da işlediği cinayetler, Naziler’in 1940’ta Polonyalı subaylara karşı Katin Ormanı’nda yaptıkları, Fransızlar’ın 1961 Ekim’inde Paris’te Cezayirliler’i katletmeleri gibisinden utanç dolu hadiseler tarihte nasıl kara bir leke hâlinde kalmışsa, Gazze’de önceki gün olanlar da işte böyle bir utanç sahnesi olarak kalacak. Gazze’deki cinayetlerin sorumlularının büyükelçiliğini Kudüs’e taşıyan Amerika ile Yahudiler’in İkinci Dünya Harbi senelerinde maruz kaldıkları acıların daniskasını şimdi Filistinliler’e uygulayan İsrail’den ibaret olduğunu düşünmeyin. Olup bitenlere karşı tek söz etmeyen Arap ülkeleri de bu işte Amerika ile İsrail kadar suçludur, cürümlere beraberce iştirak etmişlerdir! Diğer mücrimlerin başında, katliamın asıl sebebi olan büyükelçilik meselesine temas bile etmeden cılız bir kınama ile yetinen, sonra utanmış olacak ki dün akşama doğru daha da cılız ve sıska bir açıklama yapıp  diyen Suudi Arabistan vardı! Çetenin reisi işin içinden böyle sıyrılmaya çalışır da hempaları geri kalırlar mı? Suudiler ile beraber Washington’un peyki hâlini almış olan diğer Arap memleketlerinin gıkları bile çıkmadı! Tahtını ve geleceğini güçlüye ipotek ettikleri için Gazze’de yaşananlar karşısında söz etme cesaretini bulamayan Suudiler’in, Emirlikler’in ve rejiminin istikbalini Washington’dan gelecek  lere bağlamış olan Mısır’ın günahı, işte bu yüzden İsrail’den aşağı değildir! Arap dünyasının uzun senelerdir bu şekilde hareket etmesinin sebeplerini anlayabilmek için derinlemesine bir sosyolojik, psikolojik ve hattâ genetik tahliller yapılması şart ise de, meselenin basitçe anlaşılabilmesi için seneler önce yazmış olduğum bir hatıramı şimdi tekrar nakledeceğim: 1980’lerde gazeteci olarak Mısır’da yaşıyordum. İstanbul’a bir iş için gelmiş ve 25 Mart 1988’de Kahire’ye dönmüştüm. Havaalanında,   ile karşılaştım. Dünya Yazarlar Birliği’nin kongresine davetli idi, karşılayıp oteline götüreceklerini söylemişlerdi ama gelen-giden yoktu. Zira kongre iptal edilmiş ama iptali haber vermeyi akıl edememiş, adamcağızı havaalanında bırakmışlardı... Dede dostum olan   Bey ile doğruca Zemalek’teki evime gittik, o gece bende kaldı, misafirini kapıda bırakan Yazarlar Birliği’ni ertesi sabah arayıp vaziyeti izah ettik, geldiler,   Bey’i binbir özürle alıp Marriot Oteli’ne yerleştirdiler.  Bey ertesi gün telefon etti,   dedi. Gittim... Röportaja yolladıkları muhabir hödüğün de hödüğü idi,    in hiçbir kitabını okumamıştı, hattâ kim olduğunu bile bilmiyordu,   yahut  gibisinden abuk subuk sorular sordu ve hakettiği cevapları da aldı. Herif derken,   diye sormaz mı? Bey Sonra bana döndü,   dedi.  in sözlerinin iki gün sonra yayınlanırken  haline getirilmiş olduğunu herhalde tahmin edersiniz... Arap memleketlerinin bir-iki istisna haricinde Gazze’deki katliam hakkında tek söz etmemelerinin sebebini   Bey’in bundan otuz sene önce söyledikleri mükemmelen izah etmektedir, yani ortada bir  ve  merakı vardır! ***********  İSRAİL’in Filistinlilere karşı uyguladığı iş   sınıfından çoktan çıkmıştı. Durum   sınıfına artık tam anlamıyla girdi. Silahsız insanların üzerine ateş açmanın, uçakla bomba yollamanın IŞİD’in, El Kaide’nin, PKK’nın yaptıklarından hiçbir farkı yoktur. Biri ne ise diğeri de odur. Kimbilir belki de bu yüzden IŞİD gibi   terör örgütleri ile İsrail arasında hiçbir zaman sorun yaşanmamıştır. Yıllardır, İran destekli bir iki örgüt dışında, hiçbir İslamcı terörist grup İsrail’e saldırmamıştır. Ancak İsrail’in   bu kadar sertçe eleştirirken, İsrail vatandaşlarının önemli bir bölümüne de saygı duymamak elde değil. İsrail  gibi gerekçelerle  masum sivilleri katlederken İsrail içinden, İsrail vatandaşlarından ve İsrail basınından da sert tepkiler alıyor. Mesela Haaretz Gazetesi, İsrail’in yaptığı katliama Türk gazeteleri kadar olmasa da dünyanın geri kalan medyasından çok daha sert tepki gösterip İsrail hükümetini ve başbakanını sert biçimde eleştiriyor. Ve İsrail’de de hiç kimse kalkıp bu gazeteye,   falan demiyor. Çünkü medyanın, gerekli hallerde kendi hükümetlerini bile eleştirmesi gerektiğini biliyorlar. Hükümetlerin bazen küçük bazen büyük hatalar yapabildiğini, medyanın da hükümetlerle aynı fikirde olmamasının, o medyanın yanlış yaptığını veya hain olduğunu göstermeyebileceğini biliyorlar. İsrail medyasının bir bölümünün İsrail hükümeti karşıtı yayınlarını alkışlayan gazetecilerimizin de bunu bilmesinde fayda var! İSRAİL benzeri bir durum ABD’de de söz konusu. Çıldırmış Başkan  ’ın büyükelçiliği Kudüs’e taşıyarak Ortadoğu’ya yeni kavgalar ve ölümler armağan etmesi, ABD’de de sertçe eleştiriliyor. Eski CIA Direktörü, ’ın bu kararını yerden yere vuruyor. Bu kararın ve dolayısıyla ’ın dünyaya tehlike olduğunu anlatıyor açık açık. Keza ABD Kongresi de olan bitene tepki gösteriyor. Kimse de ne eski CIA Başkanı’na veya Kongre’deki eleştirilere   demiyor. Çünkü eleştiri olmayınca demokrasi de olmuyor, doğru da bulunmuyor. *********** GELİRİNİ ticaretle kazanan kişidir tacir... Yakın geçmişe kadar sadece para veya meta karşılığı işler için kullanılırdı. Ancak son dönem neredeyse her alanda kendini göstermeye başladı. Özellikle de diplomasi alanında. Buna neden de ABD’den başlamak üzere yayılan yeni dönem neo-liberal veya yeni-muhafazakâr yaklaşımları.  döneminin bitmesiyle birlikte postdemokrasinin ürettiği ın vazgeçilmezi oldu. Bu sistemde herkes günün sonunda ne kazandığına bakıyor; gerisinde nasıl bir yıkım bıraktığıyla uğraşmıyor. Veya çözüm modelini de bu temele dayalı olarak geliştiriyor. Kısa süreliğine de olsa Avrupa’da bazı liderler bu modelin öncülüğünü yapmaya soyunmadı değil; ama köklü demokrasi geçmişi  olanı kaldırmadı, o liderleri yolladı. Kabul edelim ki kökeninde tacirlik olan ABD Başkanı   bunu başardı. Devlet meselelerinin diplomasi yoluyla uzun vadede değil, tacir gibi kısa sürede çözülebileceğini ABD’nin derin devletine de öğretti. Bu formül Irak’ta, Afganistan’da, Suriye’de acı üretti. Kuzey Kore’de ise işe yaradı, günün sorunda kâr da bıraktı. Yani önce baskı kurup zaten tekil denebilecek desteklerini de keserek ekonomik ablukayı çekilmez hale getirmek. Ardından kaygıyı ekleyip caydırma yönüne gitmek ve çözüme zorlamak. Kuzey Kore’de çalıştı,  kendi kaybedeceğinin daha çok olacağını gördü, önüne konulan çözüme razı oldu. Geçmişteki tüm planlarından caydı... Şimdi sanılıyor ki aynısı Filistin’de de işe yarar; yıllardır çözülmeyen soruna solüsyon olur. Ancak aynı şeyin Filistin için olacağını sananlar başta İsrail olmak üzere yanılır. Nedeni de açık, İsrail yıllardır içinde bulunmasına karşın geçmişi anımsamıyor, önünü göremiyor; belki de bundan dolayı normatif davranamıyor. Filistin sorununun tacir mantığıyla çözümünün geçmişte de denenip soruna çözüm üretmediğini fark edemiyor. Atılan adımda asıl meselenin Filistin değil, İran olduğu gerçeğini perdelemeye kalkarken asıl sorunu çok daha ağır çıkmaza sokuyor. Belki de 1948’de parçalanan Doğu Kudüs-Batı Kudüs’ü birleştirmekten vazgeçip anlaşmalı ayrılmanın bir adımı da olabilir. Ancak bugüne kadar ne Cenevre görüşmeleri ne de eski ABD Başkanı  ’ın, Filistin Devlet Bakanı merhum   ile İsrail Başbakanı  ’ı buluşturması sorunu çözmeye yetti. İslam Örgütü’nün geçen yıl İstanbul toplantısında alınan  kararına da ilk tepkiyi veren İran dini lideri  ’in başdanışmanlarından     oldu. Aranan çözüm için, İslam âleminde de bütünlük olmadığının göstergesiydi. Belki Suudi Arabistan’ın yeni yönetim anlayışının da katkısı ve Körfez ülkelerinden gelecek destekle İran’a Kuzey Kore muamelesi çekilebilir. İhvan, Hizbullah ve Hamas’ın bölgedeki gücü, İran’la birlikte toptan kırılmak istenebilir. Ancak son üç gündür yaşananlar da gösteriyor ki başka bölgelerde geçerli olan tacir diplomasisi Ortadoğu’da asırlardır işlemedi. Filistin halkının 70 yıldır yılmadan devam eden onurlu ve haklı mücadelesi de bunun tanığıdır. ***********  ABD, elçiliğini neden Kudüs’e taşıdı? Gösterilerde 60’tan fazla kişi planlı ve acımasızca neden öldürüldü?   çıktığı ilk yurtdışı gezisinde neden Suudi Arabistan’da global küre önünde  yaptı? Bu danstan sonra   tarafından ortaya atılan   ne anlama geliyordu? Bugün Washington’da iç ve dış siyasi kararların önemli bölümü, hangi gizli örgüt gibi çalışan vakıf tarafından kontrol ediliyor?  tüm Batılı müttefiklerini karşısına alarak bölgemizde bir büyük savaş çıkarmaya neden bu kadar kararlı? Amerikan yönetiminin derinliklerinde yatan Türkiye ve   nefreti nereden kaynaklanıyor? Bütün bu sorular birbirine bağlı ve ortak nedenleri var. Ancak bunu çözebilmek için Washington’un bilindik kurumlarının işleyişine bakmak yetmiyor. Asıl cevabı bulabilmek için Washington’daki farklı karanlık mekanizmalara bakmak gerekiyor. Bunları anlayıp çözümlemek bizler açısından çok önemli; çünkü bu karanlık mekanizmalar bizleri yani Türkiye’yi direkt hedefe koyuyor. Bu böyle diye kızmak, sinirlenmek yerine sabırla olayı çözümlememiz gerekiyor. Aslında şu anda Türkiye’de ve dünyada yaşanmakta olan kaosa doğru gidişatın tam nedenini anlayabilmek için doğrusu bende fazla bulunmayan dinler tarihi bilgisi de gerekiyor. Çünkü Amerikan devletinde son dönemde yaşanan dönüşümün temelinde bir dini fraksiyonun etkisi var. Washington’da neo-con’ların yönetim içinde güçlenmeleri yıllar öncesine, ABD’nin Irak’a asker gönderme kararından önceye kadar uzanıyor. O güne kadar Amerikan dış politikasında belirleyici öğe olarak sunulan   ilkesinden vazgeçildi ve yerine güç kullanılarak ABD ve İsrail’in arzularını gerçekleştirmek yeni global politikaların esasını oluşturdu. Hıristiyan Siyonistler, Evanjelik taban ve neocon bürokratlar, yönetimlere damgalarını vurmaya başladılar. Bunlar Ortadoğu politikalarını İsrail’in korunması ve büyümesi üzerine kurmaya başladılar. Kürdistan projesi ve Türkiye’ye yaklaşımlar da bu çerçevede ele alınmaya başlandı. (Projeyi Pentagon’daki odasında gördüğüm kişi İsrail/ABD çifte vatandaşı bir neo-con’du.) Bu grup devletin politikalarına yeniden yön verirken, tabanda da Evanjelikler devletin ideolojisine damga vurmaya başladılar. ın yönetime gelmesinin biraz öncesine gelirsek, esas amaçları İsrail’in çıkarlarını savunmak olan neo-con’cuların kurduğu   (FDD) vakfı, tabandan aldığı güç ve içinde bulunan güçlü insanlarıyla Washington’u ele geçirmeye başladı. FDD’nin yükselişi, aynı zamanda Amerikan derin devletinin içinde de bir savaş çıkardı. Eski geleneksel derin devletin unsurları, bu  ya da   tanımlı kişilerin derin devlet mekanizmalarını ele geçirmelerine direnmeye çalıştı, ama başaramadılar ve  ’ın da Başkan seçilmesiyle FDD hâkimiyetini garantiledi. in CIA Başkanlığı’na, ’nun da Dışişleri Bakanlığı’na atanacağının açıklandığı gün Beyaz Saray’ın çok yakınındaki FDD merkezinde kutlama partisi vardı. Aktif üyeleri arasında eski Türkiye Büyükelçisi ve Türkiye karşıtı    , Türkiye’ye karşı sert politikalar isteyen    , Türkiye’den devşirdiği Evanjelik ajanları kullanan  ın eski danışmanı a karşı olan eski başstratejist  , Türkiye’ye karşı politikaları destekleyen şimdiki Ulusal Güvenlik Danışmanı     ve  ’nun arkadaşı milyarder     da bulunuyor. Bunlar bir yandan Evanjelik tabanın nabzını tutarken bir yandan da neo-con görüşlerini devlete yayıyorlar. O savaş dansının ve Kudüs kararının temelinde bu neo-con’ların, Evanjeliklerin beklediği Armageddon’u çıkarma arzularının payı büyük. Onlara göre bir yeni düzen kurulmadan önce nihai büyük savaş olacak ve iyi ile kötü karşı karşıya gelecek. Evanjelik taban ve neocon’lar, iyi tarafın kendileri ve İsrail olduğunu düşünüyorlar. Kötü tarafın da Türkiye olduğunu yaymaya başladılar. Çünkü bu kaos planlarına Türkiye’nin engel çıkaracağını düşünüyorlar. ***********   İSRAİL’in vahşetini maalesef tanıyoruz. Yıllardır Gazzelilere, Batı Şerialılara yaşattıklarını, Lübnan’a yağdırdığı bombaları biliyoruz. Ama yine de çok şükür ki alışmıyor, alışamıyor insan. Dün 60’tan fazla kişinin ölümü ama en çok da 8 aylık ’nın toprağa verilişi kahretti beni. Böyle bir şiddetin üzeri nasıl örtülmeye çalışılabilir? Nasıl Batı ve Rusya tarafından kınanmaz? İsrail’in zulmü, Türkiye’nin haykırışı ve Cumhurbaşkanı  ın sert çıkışı dışında nasıl anlamlı bir tepki doğurmaz? Bu umarsızlık ve çifte standart dünyayı çok kötü bir yere sürüklüyor. Maalesef tarihin zorlu süreçlerinden birini yaşıyoruz. Bu süreçte Türkiye’nin duruşu çok anlamlı ama bir o kadar da zor... *** KUDÜS’te ABD büyükelçiliğinin açılış törenini izleyip de insanlıktan utanmamak mümkün mü, bilmiyorum.  ’ın sorumsuzluk abidesi gülümsemesi, eşi    ’in taşan mutluluğu ve üstüne (Protestocuların şiddetini kastediyor-N.A.)  sözünün Beyaz Saray’da hazırlanan bir konuşma metninde yer aldığının anlaşılması,  nun yangına benzin döken   çıkışı... Tüm bunlar sürerken biraz ötede Gazze sınırında kadın, çocuk demeden insanların tepesine kurşun yağıyordu. Ölenler, yaralananlar, buna rağmen geri çekilmeyenler... New York Times aynı anda hem Kudüs’teki açılışı hem de sınırdaki saldırıyı gösteren bir video hazırlamış. Dünyanın ne kadar kötü bir yere doğru gittiğini görmek için muhakkak izlemenizi tavsiye ederim. *** DÜNYANIN geldiği nokta hepimizi radikalize etmeye çok müsait. Her yerde en uçların görünür olduğu bir süreç yaşıyoruz. Ama bu bizi genelleme kolaycılığına kaçırmasın. O zaman onların tuzağına düşeriz. Bugün ABD’nin başına seçilen bir ilkesiz ve terörist uygulamaları olan mevcut İsrail yönetimine karşı seslerini duyurmaya çalışan binlerce Yahudi var. ABD’de medya üzerinden konuşmaya, Avrupa’da İsrail’in yaptıklarına karşı olduklarını dile getirmeye çalışıyorlar. İsrail’in en önemli gazetesi Haaretz’de bile çok ciddi eleştirel bir ton mevcut.   başlığı dün bütün gün gazetenin internet sitesinde trending topic oldu. Mevcut ABD ve İsrail yönetimlerinin bu gaddarlığını ve zalimliğini kim olursa olsun vicdanlı, bu gidişe   diyen insanlarla birlikte olarak aşabiliriz. *** DALLAS’lı Evanjelik Pastör  ve ı kuran  Bu iki ismi bir kenara not edin. ABD’nin Kudüs Büyükelçiliği seremonisi, daha doğrusu provokasyonunda biri açılış, diğeri kapanış duasını yaptı. ABD için dualarla elçilik açmak rutin sanmayın. Bu bir ilk. Ama esas mesele başka... de,  de Evanjelikler arasında İsrail’in en kuvvetli destekçilerinden.   için de kampanya sürecinde aktif rol almışlardı. İsrail’i, Yahudileri çok sevdikleri ya da onların yaşam hakkını her şeyin üstünde tuttukları için değil,  nın dirilişinin yolunun İsrail’e yardım etmekten geçtiğine inandıkları için destekliyorlar. Birçok Evanjelik bu sebeple İsrail yanlısı. Açılış duasını yapan   konuşmasında,  diyerek açıkça provoke etmekten çekinmedi. Zaten  , 2010’da verdiği bir röportajda aynen şu ifadeleri kullanmıştı:    , Hıristiyanlık dışında tüm inançların insanları Tanrı’dan uzaklaştırmakla kalmadığı, aynı zamanda cehennemde onlar ile Tanrı arasına aşılmaz bir duvar ördüğünü de defalarca ileri sürmüş bir isim. Bütün Müslümanları terörist gören, İslam’ı cehennemden çıkma diye tanımlayan bu sapkın bakışın DEAŞ’tan ne farkı var? Ama bu bakışın sahibini DEAŞ’ın şiddetiyle savaştıklarını iddia edenler, pazartesi günü yarım saatlik mesafede yüzlerce insanın tepesine mermiler yağarken kibir içinde, pervasızca dinlediler ve alkışladılar. Diğer isim,  ise 2005’te New Orleans’ı kasırga vurduğunda ve 1000’den fazla insan yaşamını yitirdiğinde bunun Tanrı’nın günahkârları cezalandırması olduğunu söylemişti. New Orleans halkının Tanrı’nın gazabına uğradığını dile getirmişti! Müslümanlarla ilgili söyledikleri de bundan aşağı kalır değil. Bütün Müslümanların Hıristiyan ve Yahudileri öldürmek, ABD ve İsrail’i işgal etmek hayali kurduğunu ileri sürmüştü bir söyleşisinde. En çok gürültüyü ise   ile ilgili ifadeleri koparmıştı:   Ama bu hastalıklı söyleme rağmen bugün çıkar birliği ettiler diye İsrail bu adamı da bağrına basıyor! Tüyler ürpertici değil mi? Bu söylemlerin DEAŞ’ınkinden ne farkı var? Benim gördüğüm tek fark kamuflaj olarak kullandıkları kravat ve takındıkları güleryüz.  yönetimi ABD’nin çizgisini en radikal, en marjinal isimlerinkine eşitliyor. Bu gidiş nedeniyle bütün bir Batı dünyası nüanslarını kaybediyor. Batı’nın içinde buna karşı duracak bir cesur yürek yok mu? *********** FİLİSTİN tam yarım asırdır işgal altındaydı. Ancak herhalde en zor, en yalnız günlerini pazartesi günü yaşadı.   dediğini yaptı ve Filistin davasını yok eden girişimi gerçekleştirdi: ABD’nin İsrail büyükelçiliğini Filistin’e ait olması gereken Doğu Kudüs’e taşıyarak Kudüs, yani Kıble Mescidi, yani Kubbettüs Sahra, yani Mescid-i Aksa üzerindeki İsrail işgalini tanımış oldu. Bugüne kadar sürdürülen barış görüşmelerinde dünyaya yayılmış durumda olan 6 milyon Filistinlinin   İsrail’in Batı Şeria’daki yerleşimleri durdurması lüzumu gibi maddeler   da olsa ele alınır, ABD İsrail’e bu konularda  de olsa baskı uygulardı.  ın hamlesiyle ABD safını hiçbir soru işaretine yer vermeyecek şekilde netleştirdi ve şunu ilan etti:   Canlı yayında öldürülen 60’tan fazla kişiye ve 2700 yaralıya bakarak şunu dediğini de varsayabiliriz:   Söz konusu irade beyanı neredeyse savaş ilanı. O halde çok belli ki, ABD elçilikleri bundan böyle müsterih olamayacak.   delisinin, yani akılsız başın cezasını ayaklar çekecek. Ne yaptığını, ne halt yediğini çok iyi bilenlere özgü özgüvensizlik ve aşırı tedbir alma kaygısıyla daha büyük hatalar da yapacaklar ve hataları  diye yutturamayacaklar. Çünkü devletlerin açıkça zulmettiği yerde, devletin meşru şiddet kullanma tekeli kırılır. Onayladığım için söylemiyorum, olacak olanı söylüyorum. Tablo bu denli vahim iken Türkiye’nin iktidar partisi ve muhalif partiler de dahil olmak üzere her kafadan çıkan  sözlerinin manasızlığı ortadadır diye düşünüyorum. ’ın Londra’dan seslenişi, Batı’nın göbeğinden dile getirdiği gerçekler önemlidir, anlamlıdır ancak bazı yaptırımlarla desteklenecek ise.  şarkıları için artık çok geç. Mitingle kınamayla yetinmek ise sadece vicdan serinletme. 2016’da Türkiye’nin, İsrail’in   adına imzacı olduğu ve daha o günden Kudüs işgalini meşrulaştırma yolunda rengini belli ettiği Mavi Marmara anlaşmasına imza koymasını şiddetle eleştirmiştim. Bundan daha da büyük olan hata, Türkiye’nin 2010 yılında İsrail’e henüz kapalı olan OECD kapılarını açmak için verdiği onaydı. Türkiye başta   yiğitliği olmak üzere Filistin davasına hep destek verdi, ama bir yandan da İsrail’in meşru bir aktör muamelesi görmesini sağlayan adımlara katkı sundu. Ne kadar tövbe edilse az. Şimdi,   diye tweet atıyorsak, gereğini de yapmamız gerekir. Onurlu biçimde kazanan tarafın karşısına dikilmek ve kaybeden kardeşlerimizi yalnız bırakmamak,  de bir mirastır. Bunun için de en azından İsrail’deki büyükelçimizi çekmek, anlaşmaları iptal etmek ve 60’tan fazla kişinin öldüğü gün hâlâ Filistinlilere terörist yaftası asan sosyal medya paylaşımlarıyla dikkat çeken Ankara’daki büyükelçi i sınır dışı etmek gibi işleri düşünmeliyiz. *********** GÖZLERİNİ kırpmadan öldürüyorlar... Çoluk çocuk demeden... Esas acı olansa, çocuk dahil gariban Filistinlileri katlederken onlar kahkahalarla gülüyorlar... Tarihe nasıl yazılır evvelki gün Kudüs’te ABD elçiliğinin açılışındaki o fotoğraf karesi bilmiyorum ama ben özellikle ABD Başkanı’nın kızı  ’ın o halini izledikçe yıkıldım. Hani insan duyarsız olur, kayıtsız olur ama bir anneysen, hele ABD gibi bir ülkeyi yöneten bir başkanın kızıysan, en azından dostlar alışverişte görsün diye biraz edepli olursun. Milyarlarca insanın gözü önünde çocuklar öldürülürken ellerin havada kahkahalarla görüntü vermenin seni nereye oturtacağını, özgeçmişine ne yazdıracağını hesap edersin! Ama bu nasıl bir hırssa sadece kalp gözleri değil, beyinlerindeki düşünce hücreleri de yok olmuş! ABD elçiliğinin Kudüs’e taşınmasını protesto ettiği için Filistinlilerin öldürülme anlarını izledikçe kahroluyorum. Ve hiçbir şey yapamamanın verdiği acziyet nedeniyle de kâh isyan ediyorum, kâh lanetler okuyorum. Lanetim elbette İsrail Devleti’ne ve onu kullanan siyonizme... İsyanım ise başta İslam âlemi olmak üzere tüm dünyaya! Nasıl bir duyarsızlık, nasıl bir insanlık bu? İsrail Devleti’nin mezalimine dur demek için daha ne bekleniyor? Nedir bu İsrail Devleti’ni dokunulmaz yapan? Biri bana anlatsın lütfen!  Bu katliam için Türkiye artık ciddi bir yaptırım uygulasın lütfen. En azından biz, ülke olarak tüm bu umarsız dünyanın içinde namusumuzu kurtaracak bir şeyler yapalım. Ama bu bir şeylerden kastettiğim kola dökme, İsrail bayrağı yakma yahut miting düzenleyip   diye bağırıp çağırma olmasın. Daha ciddi bir şeyler olsun!
Çanakkale’nin Eceabat ilçesine bağlı Behramlı köyüne yaklaşık 2 buçuk kilometre uzaklıkta olan arazide neden çıktığı belirlenemeyen ufak çaplı yangın, şiddetli rüzgarın da etkisiyle kısa sürede büyüdü. Alevler, itfaiye ekiplerinin karadan tüm müdahalelerine rağmen gece boyunca söndürülemedi. Bölgeye çevre illerden itfaiye ekipleri sevk edilirken, gece koşulları sebebiyle alevlere havadan müdahale edilemedi. Gece boyunca 20 araç, 72 arazöz ve 250 personelle aralıksız yürütülen söndürme çalışmalarına köylüler de katıldı. Çanakkale Valisi Orhan Tavlı da yangın haberinin duyulması ile bölgeye gelerek gelişmeleri yakından takip etti ve ekiplerden bilgi aldı. Saatler süren söndürme çalışmalarının ardından Orman Koordinasyon Müdürlüğü tarafından yapılan açıklamada, yangının sabah saatlerinde havadan da müdahale ile kontrol altına alındığı belirtildi. Bölgede soğutma çalışmalarının sürdüğü kaydedildi. Yangının bilançosu henüz açıklanmazken, çok sayıda yaban hayvanın öldüğü belirlendi. Öte yandan yangın bölgesi havadan görüntülendi.
Futbol artık büyük bir endüstri haline geldiğini belirten Şahin, "Elinizdekileri satabiliyor veya yeni oyuncular alabiliyorsunuz. Olcay Şahan’ın da Zeki Yavru’nun da kalitesini biliyoruz. Ancak futbol bir takım oyunu. Bazen aldığınız futbolcular bu oyuna uyum sağlayamayabiliyor. Belki bu futbolcularımız farklı farklı takımlarda Trabzonspor’da sergilediğinden daha üst düzey performans ortaya koyacaktır. Haliyle ara transfer döneminde bu futbolcularımız için gelecek her türlü teklifi değerlendirerek kulübümüzün menfaatleri doğrultusunda karar vereceğiz" diye konuştu.
Gençlik ve Spor Bakanı Suat Kılıç, Muğla’nın Marmaris ilçesindeki esnaf gezisi sırasında ''Vay kralsın'' diyerek boynuna sarılan Selahi Varol ile babası Ahmet Varol'u makamında kabul etti.  Selahi'yle nasıl tanıştığını anlatan Kılıç, ''Selahi koşarken bize çarptı, elindeki paralar sağa sola dağıldı. Biz de paraları topladık ve kendisine verdik. Gönderdiğimizi sandık ama az sonra esnafın ikram ettiği çayı içerken Selahi yeniden geldi. O andan itibaren de film koptu'' diye konuştu.  Ankara'ya ilk kez gelen Selahi'ye Anıtkabir, Ankara Kalesi, Hacı Bayram Camii ve Taceddin Dergahı'nın gezdirileceğini söyleyen Bakan Kılıç, Selahi'ye ayrıca Mehmet Akif Ersoy'un Safahat kitabını hediye ederek, bir daha bir araya geldiklerinde İstiklal Marşı'nın 10 kıtasını ezbere okuyacağının sözünü aldı.  Selahi'nin eğitimiyle ilgili bir soru üzerine Bakan Kılıç, “Selahi adeta bizim ilköğretim kolumuz gibi çalışacak ve gözetimimiz altında olacak'' dedi. Bakan Kılıç ile küçük Selahi arasında ilginç diyaloglar da yaşandı. Aşağıdaki diyalog herkesi güldürdü.   Ben seni özledim.  Ben de seni. Hiç özlemiş gibi durmuyorsun…  Çünkü yanındayım. Bu arada, Selahi'ye ''Safahat'' adlı eserin dışında, içinde futbol, voleybol ve basketbol topları ile kırtasiye malzemelerinin olduğu bir çanta daha hediye edildi. Çantada Selahi'nin anne ve babasına da çeşitli hediyelerin de olduğu bildirildi.  Kabul sırasında oldukça rahat görünen minik Selahi, Bakan Kılıç'ı Marmaris'e davet etti ve gelmesi halinde ''acı köfte'' yapma sözü verdi.  Selahi, yine ''kralsın'' diye hitap ettiği Bakan Kılıç'ın, ''kral işini bırakalım ama'' demesi üzerine bu kez, ''Kral değilsin o zaman, adamsın. Adam gibi adamsın'' dedi.  Bu arada, Bakan Suat Kılıç, Selahi ve ailesini Ankara'ya davet etti.  Selahi'ye ''senden bir isteğim var, yerine getirir misin ?'' diye soran Bakan Kılıç, olumlu yanıt alması üzerine, ''Bu yaz ben geldim, sen geldin, ödeştik. Kışın sen geliyorsun, annen de, ablan da, kardeşin de geliyor o zaman. Karne tatilinde ben sizi Ankara'da misafir edeceğim'' ifadelerini kullandı.
Ankara'daki Gezi olayları sırasında polis kurşunuyla hayatını kaybeden Ethem Sarısülük'ün ölümüne ilişkin davanın 4. duruşması görüldü. Dava 26 Mayıs'a ertelendi. Katil zanlısı polis memuru Ahmet Ş.'nin "Meşru savunmada sınırın aşılması suretiyle öldürmek" suçundan 5 yıla kadar hapsi isteniyor.  Zanlı polis, sonraki duruşmaya getirilecek. Davaya bakan Ankara 6. Ağır Ceza Mahkemesi, önceki duruşmalarda çıkan olayları ve müşteki avukatlarının "Mahkemenin tarafsızlığını yitirdiği" iddiasını gerekçe göstererek duruşmadan çekilme kararı almış ancak bu talep reddedilmişti.
İspanya’da yayın yapan Diario Gol gazetesi Real Madrid Başkanı Florentino Perez ile teknik direktör Zinedine Zidane’ın Cristiano Ronaldo’yu 2018 sezonu sonunda satacağını iddia etti. Gazete Perez’in Portekizli yıldızı bir Çin takımına satacağını ve bunun yüzyılın transferi olacağını yazdı. Real Madrid kulüp tarihinin en büyük satışının gerçekleşeceğini iddia eden gazete miktar nedeniyle taraftarın bu satışa tepki göstermeyeceğini de vurguladı. Habere göre o tarihte 33 yaşına basmış olacak Ronaldo’nun Real’le olan kontratı 2021 yılında bitecek. Aynı gazete Barcelona’nın oyuncu akademisindeki sol bek Marc Cucurella’nın bu sezon sonunda bitecek kontratının ardından Real Madrid’e transfer olacağını iddia etti.
Fenerbahçe Can Bartu Tesisleri'nde teknik direktör Vitor Pereira yönetiminde basına kapalı gerçekleştirilen antrenmanda top kapma ve pas çalışmasının ardından dar alanda hücum organizasyonu içerikli çift kale maç yapıldığı bildirildi. İdmanın hücum ve savunma ağırlıklı çift kale maçla tamamlandığı aktarıldı. Sakatlıkları bulunan Gökhan Gönül'ün tedavisine devam edilirken, Mehmet Topal'ın özel program dahilinde çalıştığı kaydedildi. Antrenmanın ilk bölümünde takımda yer alan Ertuğrul Taşkıran'ın ise ikinci bölümde özel program dahilinde çalışmalarını sürdürdüğü belirtildi. Fenerbahçe, Shakhtar Donetsk maçının hazırlıklarını yarın yapacağı antrenmanla sürdürecek.
Fener Rum Patrikhanesi’nin Ukrayna Kilisesi’yle ilgili kararı Rusya’da hem dini hem de siyasi otorite tarafından "Bölücülük" olarak tanımlandı. Rus Ortodoks Kilisesi Patrik Kiril başkanlığında Minsk şehrinde düzenlenen dini toplantıda, Fener ile ilişkileri tamamen kesme kararı alındı. Kararı duyuran Metropolit İlariyon, “Rus Ortodoks Kilisesi, Fener Patrikhanesi ile tüm ilişkilerini kesmiştir. Fener bize başka bir yol bırakmadı. Bu karar Fener geri adım atana kadar uygulamada kalacaktır” dedi. Nerdun Hacıoğlu'nun Hürriyet'te yer alan haberine göre, Fener ile Rus Kilisesi arasındaki kriz Türkiye’ye gelen Rus turistleri de etkileyecek. Rus Papaz İgor Yekimçuk, “İstanbul ve Antalya da dahil olmak üzere Türkiye’deki tüm kiliseler cemaatimize yasaklanmıştır. Fener’e bağlı bu kiliselere giden din kardeşlerimiz günah işlemiş sayılacaktır. Benzer durum Yunanistan’daki bir dizi kilise ve Aynaroz manastırı için de geçerlidir” diye konuştu. Krizin ABD tarafından tetiklendiğini öne süren   Dışişleri Bakanı Sergey Lavrov, “Fener Rum Patrikhanesi, ABD’den gelen emirler doğrultusunda Ukrayna’da dini provokasyon düzenlenmesini desteklemiştir. Patrik Bartholomeos’un Ukrayna kararını ilan etmesinden sonra Amerika’dan duyulan alkışlar niyetin açık göstergesidir” dedi. Rusya Devlet Başkanı Putin’in Sözcüsü Dmitriy Peskov da, “Rusya, tüm dünyada olduğu gibi Ukrayna’daki din kardeşlerimizin de sonuna kadar yanında olacaktır” açıklaması yaptı. Peskov, “Sadece diplomatik ikna yollarını kullanacağız” ifadesini kullandı. Kremlin’in ‘barışçıl yol’ vurgusuna rağmen, Rus basınında ve sosyal ağlarda, Moskova’nın gerekirse Batı ile tüm ilişkileri koparma pahasına Ukrayna’ya çok daha kapsamlı askeri müdahale başlatabileceği yorumları yapıldı. Ukrayna Devlet Başkanı Petro Poroşenko, “Rusya saldırgan ve imparatorluk emelleriyle tüm dünyaya meydan okuduğu için izole ediliyor. Şimdi bu izolasyona Rusya Kilisesi de dahil oldu” dedi. Ukrayna lideri, başkent Kiev’de yer alan Aziz Andrey Kilisesi’ni, Fener Patrikhanesi’nin süresiz olarak kullanımına vereceğini de duyurdu. Ukraynalı milletvekili İrina Lutsenko, “Aziz Andrey, asırlar önce Ukrayna’yı vaftiz etmiştir. Karar manidar” diye konuştu. Hürriyet’ten Yorgo Kırbaki'ye konuşan Fener Patrikhanesi kaynakları, Moskova Patrikhanesi’nin tüm ilişkileri kestiğini ilan etmesine rağmen, geri adım atmamaya kararlı olduklarını söyledi. Aynı kaynaklar, “27-29 Kasım’da toplanacak Sen Sinod Meclisi’nde, Ukrayna Kilisesi’nin bağımsızlığı resmen ilan edilecek” dedi. Fener ile Moskova arasında patlak veren ‘din savaşı’ sadece ruhani temellere dayanmıyor. Ukrayna’da 12 bin civarında ibadethaneye sahip Rus Kilisesi, bu taşınmazları kaybetme riski bulunduğunu öne sürüyor. Fener Patrikhanesi’nin Ukrayna Kilisesi’nin tam bağımsızlığını tanıması halinde Kiev Kilisesi bu kiliseler üzerinde hak iddia edebilecek.
oyununun 450'nci hafta çekilişinde 6 bilen bir kişi, 11 milyon 445 bin 247 lira 75 kuruş ikramiye kazandı. Milli Piyango İdaresi Genel Müdürlüğü'nden yapılan açıklamaya göre, bu haftaki çekilişte 5 bilen 83 kişi 9 bin 561 lira 20'şer kuruş, 4 bilen 4 bin 949 kişi 172 lira 50'er kuruş, 3 bilen 98 bin 325 kişi 14 lira 95'er kuruş ikramiye alacak.  Süper Loto'nun 450. hafta çekilişinde büyük   17-28-29-37-39-40 numaralarına çıktı.  Büyük ikramiye isabet eden kuponun Malatya'nın Yeşilyurt ilçesinden yatırıldığı belirlendi.  Bu haftaki çekilişte 14 milyon 562 bin 488 lira 60 kuruş ikramiye dağıtıldı. Hasılattan kamuya KDV olarak 2 milyon 252 bin 315 lira 29 kuruş, Şans Oyunları Vergisi olarak da 1 milyon 259 bin 492 lira 7 kuruş aktarıldı.
İnternet üzerinden uyuşturucu pazarlayanlara, özendirici paylaşım yapanlara yönelik İstanbul, Ankara, İzmir ve Antalya başta olmak üzere 29 ilde "Narkonet" operasyonu düzenlendi. 62 kişinin gözaltına alındığı operasyonlarda Heijan ismiyle tanınan ünlü şarkıcı Doğan Tarda'da yakalandı. Habertürk Haber Merkezi'nden Nihat Uludağ'ın aktardığı bilgilere göre, Emniyet Genel Müdürlüğü Narkotik Suçlarla Daire Başkanlığı ile Siber Suçlarla Mücadele Daire Başkanlığı'nın koordinasyonunda başlatılan 'Şehit Arda Can' operasyonu kapsamında 81 kişi hakkında gözaltı kararı çıkarıldı.  İstanbul, Ankara, İzmir ve Antalya başta olmak üzere 29 ilde sabahın erken saatlerinde eş zamanlı operasyon düzenlendi. Şu ana kadar 17'si İstanbul olmak üzere 51 kişi gözaltına alındı. İlerleyen saatlerde gözaltı sayısının artacağı öğrenildi. Operasyonun İstanbul ayağında, Yansın Geceler, Semt Oturuşu, Abin Dizo Bremin ve Bonzai Bom" gibi şarkıları seslendiren, milyonlarca kişi tarafından Youtube üzerinden dinlenen Doğan Tarda'da gözaltına alındı. Ünlü sanatçı Doğan Tarda'nın gözaltına alınma anını Habertürk görüntüledi. DHA'nın haberine göre, 29 ilde eş zamanlı düzenlenen narkotik operasyonlarının Adana ayağında 6 kişi yakalandı. Polis, 'Adana merkez patlıyor herkes' şarkısıyla video paylaşım sitelerinde rekor izleyici sayısına ulaşan Ramazan Aslan'ı da yakalamak için çalışma başlattı.
Güney Afrika Cumhuriyeti, efsanevi lideri Nelson Mandela'ya veda etme hazırlığında. 15 Aralık'ta düzenlenecek cenaze töreni öncesinde Nelson Mandela için ülkede 9 günlük yas ilan edildi.  Efsanevi lider Mandela'nın 15 Aralık'taki son yolculuğunun, modern tarihin en büyük cenaze törenlerinden biri olması bekleniyor.  Güney Afrika'nın dört bir yanında anı köşeleri oluşturulurken, Mandela'nın Johannesburg'taki evi de ziyaretçi akınına uğradı.  Güney Afrikalılar efsanevi liderlerini kendilerine özgü dans ve şarkılarla anıyor.  Nelson Mandela için 15 Aralık'ta doğup büyüdüğü Qunu'da cenaze töreni düzenelecek.  Modern tarihin en büyük cenaze törenine ABD Başkanı Barack Obama ile birlikte selefi Bill Clinton ve George Bush da katılacak.  İngiltere, Çin, Küba, İran ve İsrail liderlerinin yanısıra müzik ve sinema dünyasından da çok sayıda isim Mandela'ya son görevlerini yerine getirmek için törene katılacak.
Batman yolu eski sanayi girişinde görev yerlerine giden özel harekat polislerine, PKK'lı teröristlerce silahlı saldırıda bulunuldu.  Polisin anında karşılık vermesi üzerine teröristler olay yerinden kaçtı.  Ölen ya da yaralananın olmadığı saldırı sonrasında olay yerinde yapılan incelemede çok sayıda kalaşnikof mermisi ve el bombası ele geçirildi.  Teröristlerin yakalanması için bölgede çalışma başlatıldı.
Sonuçları, PLOS ONE dergisinde yayımlanan araştırma, New South Wales, Bourgogne-Franche-Comte, Notre Dame, Auckland, Papua Yeni Gine üniversiteleriyle Yeni Zelanda Ulusal Su ve Atmosfer Araştırma Enstitüsü, Papua Yeni Ulusal Müzesi ve Sanat Galerisi ile Field Müzesi tarafından yürütüldü. Bilim adamlarının, Papua Yeni Gine'nin kuzeyindeki Aitape kasabasında 1929 yılında çıkarılan kafatasının yanı sıra bulunan tortular üzerinde yaptığı inceleme, tortuların tsunaminin ayırt edici işaretlerine sahip olduğunu açığa çıkardı.  Kafatasının, 6 bin yıl önce güneybatı Pasifik'te bugün Papua Yeni Gine olarak adlandırılan bölgeyi vuran bir tsunaminin kurbanına ait olabileceği belirtildi. Field Müzesi'nde görevli John Terrell, "Eğer bu kişinin binlerce yıl önce nasıl öldüğü konusunda haklıysak, deniz kenarında yaşamın her zaman güzel güneş batımları ve harika sörf koşulları demek olmadığına dair etkileyici bir kanıta sahibiz." ifadesini kullandı.
Bu sezon transferde oldukça hızlı olan Fenerbahçe, Nani'nin ardından Manchester United'ın dünyaca ünlü golcüsü  'de de mutlu sona çok yaklaştı. Sportif Direktör Guillano Terrenao'nun Hollandalı golcünün transferini bitirmek için İngiltere'de temaslarını sürdürürken Fenerbahçe'nin eski yöneticilerinden olan Uğur Dündar transfere ilişkin attığı bir tweet heyecan yarattı. Dündar Twitter hesabından yaptığı paylaşımla, "Sevgili Fenerbahçeliler, son dakikada bir aksilik çıkmazsa Robin Van Persie, Perşembe, en geç Cuma günü İstanbul'da. Haftaya sarkma olmaz" ifadelerini kullandı.
Dışarıdan bakıldığında oldukça yadırganacak bir tablo: Hamburg'daki üç İslam kuruluşunun temsilcileri Türk basınında yayınlanan ortak makalelerinde, Türkçe bilmeyen Filistin asıllı bir Avusturyalıyı İslam dininin temel ilkelerine ihanet etmekle suçladı. Türkiye gazetesinin Almanya baskısında çıkan yazıda, Almanya'nın Münster Üniversitesi'nde İslam din öğretmeni yetiştiren merkezin başkanlığını yapan Muhanad Hurşit “Allah'a inanmayan ahlak sahibi insanların da Cennet'e gidecekleri” şeklindeki sözlerinden dolayı eleştirildi.  Aykırı iddialarına yer verdiği “İslam Rahmettir” adlı kitabına gösterilen tepkiyi hayretle karşılayan Hurşit, "Bu eleştiriler, başkasını eleştirmek ya da ona akıl vermek isteyenin bunu basın aracılığıyla değil, karşılıklı konuşarak yapması şeklindeki İslam değerlerine uymuyor" dedi.  Muhanad Hurşit'in İslam dinine getirdiği yorumu, Allah'ın rahmet ve merhametine sığınıp bu değerlerin yaşanması, şeklinde özetlemek mümkün. Avusturyalı ilahiyatçı bu şartı yerine getirenin, Allah'a inanmasa bile Müslüman sayılacağını çünkü Allah katında mümin ile inanmayan ayrımı olmadığını öne sürüyor.  Hamburg'daki Diyanet İşleri Türk İslam Birliği DİTİB'in Kuzey Almanya Teşkilatı Başkanı Zekeriya Altuğ, İslam'ı rahmete indirgemenin bu dinin özelliklerini tam yansıtmadığını söylüyor. Altuğ, "İman kadar, imanı destekleyen amel de fevkalade önemlidir. İnanmak, tek başına yetmez. Amel de tek başına eksik düşer. İkisinin birleşmesiyle bir bütün oluşur" şeklinde konuşuyor.  Zekeriya Altuğ, ilahiyatçı Hurşit'in bütün fikirlerini kötü bulmuyor. Aksine İslam'ın farklı görüşlere izin veren, çoğulcu bir din olduğunu ve Hurşit'in bazı görüşlerine kendisinin de katılabileceğini söylüyor. Ancak geleceğin din öğretmenlerini yetiştirme sorumluluğuna sahip bir kişinin hangi değer yargılarını aktaracağına çok dikkat etmesi gerektiğini sözlerine ekliyor.  Muhanad Hurşit, dini esasların öğretilmesinde çocuk ve gençlerin özel ihtiyaçlarının göz önünde bulundurulması gerektiği görüşünde: "Bir çok genç, kısıtlayıcı, kendisinde korku yaratan bir Allah tasvirinden çekindiğini söylüyor. Bu, aşmak zorunda olduğumuz en önemli zorluklardan biridir."  Avusturyalı ilahiyatçı bu nedenle gençlere, dinin Allah için değil onlar için gönderildiğini ve Allah'ın yüceltilmeyi değil kullarının selametini istediğini öğretmek zorunda olduklarını ifade ediyor. Bir Alman gazetesinde yer alan haberde, Hamburg İslam Cemaatleri Birliği Başkanı Ramazan Uçar'ın Türkiye gazetesindeki yazısında Hurşit'ten, nedamet getirip gerçek bir Müslüman gibi davranmasını istediğine yer veriliyor.  DİTİB Kuzey Almanya Teşkilatı Başkanı Zekeriya Altuğ bu görüşe katılmıyor ve "Bu talep, dini açıdan da oldukça aşırı kaçıyor. İnsan ne zaman nadim olacağını kendi bilmeli. Tövbe insanın içinden gelmeli" diyor.  Zekeriya Altuğ, alışılmışın dışında görüşler öne sürmesine rağmen Hurşit'in iyi niyetle bu tartışmayı başlatmış olmasını umduğunu söylüyor. Bu görüşlerin diyalog için iyi bir zemin oluşturduğunu belirten DİTİB teşkilat başkanı, konuşulması gerekenler olduğunu ancak tartışmanın kavgaya dönüşmemesi gerektiğini ve ancak yapıcı diyalogla ilerleme sağlanabileceğini de sözlerine ekliyor.  Muhanad Hurşit de, Almanya Müslümanlarının bu tartışmadan kazançlı çıkacağını ve ‘İslam Rahmeti' adlı kitabına gelen olumlu tepkilerin kendisini umutlandırdığını belirtiyor: "Yeni olan her şey önce rahatsızlık ve güvensizlik yaratır. Ama cemaatlerin eleştirilerini iyi niyetle yaptıklarına dair işaretler alıyorum. Hepimiz hatalarımızdan ders alabilmeliyiz."
Asgari Ücret Tespit Komisyonu, 2019 yılında uygulanacak asgari ücreti belirlemek üzere perşembe günü ilk toplantısını yapacak. Komisyon ikinci toplantıyı TÜRK-İŞ’te, üçüncü toplantıyı Türkiye İşveren Sendikaları Konfederasyonu’nda (TİSK) yaptıktan sonra dördüncü toplantıda yeni asgari ücreti açıklayacak. Türkiye’de 6.7 milyon kişi asgari ücret düzeyinde maaşla çalışıyor. Asgari ücrette yapılacak artış oranı, 6.7 milyon kişiyi ve ailesini doğrudan ilgilendiriyor.   Yeni Ekonomi Programı’nda (YEP) 2018 yıl sonu enflasyon tahmini yüzde 20.8, 2019 enflasyon hedefi yüzde 15.9 olarak belirlendi. Merkez Bankası’nın yıl sonu enflasyon tahmini 23.5, 2019 enflasyon tahmini ise 15.2 oranında. Son yıllarda genellikle bir önceki yıl gerçekleşen enflasyonun üzerinde artış yapıldı. Net asgari ücret, YEP’teki yüzde 15.9’luk 2019 enflasyon hedefi dikkate alınırsa bin 858 TL; yüzde 20.8’lik 2018 enflasyon tahmini dikkate alınırsa bin 936 lira; Merkez Bankası’nın 2018 yılı için yüzde 23.5’lik tahmini dikkate alındığında ise bin 980 liraya çıkacak. Sosyal Güvenlik Kurumu’nun (SGK) verilerine göre, ev içinde çalışanların yaklaşık tamamı asgari ücretle çalışıyor. Ancak ev içinde çalışanların sayısı 15 bin dolayında. Yaklaşık 1.5 milyon işçinin çalıştığı inşaat sektöründe SGK’ya bildirilen ortalama kazanç asgari ücretin sadece yüzde 20-27 üzerinde. Bu da sektörde ağırlıklı olarak asgari ücretin uygulandığını gösteriyor. Bir milyon dolayında sigortalı işçinin çalıştığı tekstil ve giyim sektörlerinde ise aylık ücretler asgari ücretin yüzde 22-47 üzerinde seyrediyor. 1.3 milyon çalışanın bulunduğu perakende ticaret sektöründe ise ücretler asgari ücretin yüzde 36 üzerinde yer alıyor. Asgari ücretteki artıştan en çok bu sektörlerdeki işçiler ve işverenler etkileniyor. Ayrıca, bitkisel ve hayvansal üretim, ormancılık, deri, mobilya, taşımacılık, yiyecek ve içecek hizmetleri sektörleri de asgari ücret artışından en çok etkilenen sektörler arasında yer alıyor. Asgari ücret konusundaki en büyük tartışmalardan birini, özellikle Avrupa ile Türkiye’deki asgari ücret rakamları oluşturuyor. Türkiye, yüzde 30 oranında artışın yapıldığı 2016 yılında aylık brüt 518 euro asgari ücretle Avrupa’da 13. ülke durumuna yükseldi. Aralarında Çekya, Estonya, Hırvatistan, Polonya, Slovakya’nın da yer aldığı 13 ülkeyi geride bıraktı. TL’nin geçen seneden beri hızlı değer kaybetmesi nedeniyle Türkiye’de asgari ücret temmuz ayı itibarıyla 380 euroya geriledi. Türkiye, asgari ücret uygulayan 26 Avrupa ülkesi arasında sadece Arnavutluk, Bulgaristan ve Sırbistan’ı geride bıraktı, sondan dördüncülüğe düştü. Türkiye, euro bazında asgari ücrette Avrupa’nın son sıralarına gerilemekle birlikte asgari ücretin fert başına aylık milli gelire oranı bakımından 24 Avrupa ülkesi arasında en yüksek dördüncü ülke konumunda yer alıyor. Türkiye’de asgari ücret, fert başına aylık 736 euro olan milli gelirin yüzde 52’si oranında bulunuyor. Bu oran Sırbistan’da yüzde 65, Arnavutluk’ta 57, Hırvatistan’da 53 düzeyinde. Türkiye, dünyada ilk kez 1890 yılında Avustralya ve Yeni Zelanda’da uygulanmaya başlayan asgari ücret ile 1969 yılında tanıştı. Türkiye'de, 1969 yılında 6 farklı bölgeye ayrılan 26 ilde asgari ücret uygulandı. 1989 yılına kadar tarım ve orman kesimi ile sanayi-ticaret kesimi için ayrı asgari ücret belirlendi. Asgari ücret 1989’da ülke geneline yaygınlaştırıldı. Asgari Ücret Tespit Komisyonu’nda, işçi, işveren ve devleti temsil eden 5’er üye görev yapıyor. Kararlar oy çokluğuyla alınıyor. Devlet temsilcilerinin oyu alınan kararda belirleyici oluyor.
Başbakanlık Afet ve Acil Durum Yönetimi Başkanlığı'ndan (AFAD) yapılan açıklamaya göre, saat 01.20'de Akdeniz doğu baseninde 4,9 büyüklüğünde deprem kaydedildi. Depreme en yakın yerleşim yerlerinin Muğla'nın Datça İlçesi Yazıköy, Cumali, Yakaköy, Mesudiye, Sındı köyleri olduğu açıklandı. Deprem yerin 60,20 kilometre derinliğinde gerçekleşti. Saat 08.23’te ise merkezüssü Akdeniz’de Girit adası açıkları olan 4.1 büyüklüğünde bir deprem kaydedildi.
Crystal Cruises şirketi Türkiye’de İstanbul ve Kuşadası duraklarına uğrayacak olan 2 kruvaziyer turunu güvenlik gerekçesiyle iptal ettiğini duyurdu. Yapılan yorumlarda kararın özellikle İstanbul Sultanahmet’teki canlı bomba saldırısı üzerine alındığı belirtildi. Verilen bilgiye göre, 24 Nisan ve 1 Mayıs çıkışlı kruvaziyer turları Türkiye durakları yerine Yunanistan’a gidecek. Şirket, kasım için planlanan turların da iptal edilebileceği bilgisini paylaştı. Eylül ayında da Celebrity Cruises şirketi, İstanbul’a 2016’da yapılacak turların başka destinasyonlarla değiştirileceğini açıklamıştı. Bir diğer büyük şirket Royal Caribbean International ise, Türkiye’deki durumu şimdilik dikkatle izlediğini söylemekle yetindi.
Çarşı Mahallesi Pazar Sokak'ta kuyumculuk yapan Yakup Fil, sabah dükkanına geldiğinde beton zemininin delinmiş, çelik kasanın ise oksijen kaynağı açılarak altınlarının çalınmış olduğunu fark edilce polise başvurdu.  Yaklaşık 1 milyon lira değerinde, 15 kilogram altınının çalındığını belirten Fil'in şikayeti üzerine Rize Emniyet Müdürlüğü hırsızlık ve olay yeri inceleme ekipleri inceleme yaptı.  Birden çok oldukları ve Çarşı Mahallesi'nden geçen üzeri kapatılmış dere yatağına bir mazgaldan girdikleri belirlendi. Şüphelilerin, Fatih Günnar'a ait markette dere yatağından beton zemini delerek girdikleri, buradan yaklaşık 70 metre kablo kullanıp Fil'e ait kuyumcu dükkanının alt kısmına kadar elektrik çektikleri anlaşıldı.  BETONU DELDİLER Dere yatağından kesici ve delici aletler yardımıyla beton zemini delerek kuyumcu dükkanına girdikleri tespit edilen şüphelilerin, vitrinin alt kısmındaki çelik kasayı oksijen kaynağı ile açıp altınları alarak kaçtıkları anlaşıldı. Araştırmada şüphelilerin uzun süre çalışmasına rağmen kuyumcudaki alarmın devreye girmediği belirledi.  Esnaflık yapan Rızvan Duman, "Bir gecede olmaz. Çok şaşkınız'' dedi.
İspanya’daki maçın ilk dakikalarında Darüşşafaka Doğuş hücumda ritim bulamazken, Baskonia bireysel oyunlarla skor üstünlüğünü elinde tuttu. Temsilcimizin üst üste sayı çıkaramadığı hücumların devamında kenardan gelen oyuncularla sayılar bulan Baskonia ilk çeyreği 18-9 önde geçti. İkinci periyot her iki takım adına da kısır başlarken atletik özelliklerini kullanan Baskonialı oyuncular çeyrek ortasında farkı 18’e kadar çıkardı. Hücumda bir türlü istediği akıcılığı yakalayamayan temsilcimiz, karşı potada da durduramayınca devre 37-19 Baskonia üstünlüğüyle noktalandı. İkinci yarıda da Darüşşafaka Doğuş hücumda ritim yakalayamazken 25 dakikada 25 sayı kaydedebildi. Baskonia faul hakkını erken doldurmasına rağmen hücumda istediği oyunları yaptığı bölümde farkı 24’e kadar çıkardı ve son on dakikaya da 53-33 önde girdi. Son çeyrekte de İspanyol ekibin farkın vermiş olduğu psikolojik üstünlükle birlikte Daçka’nın durgun performansı devam etti. 28’e kadar çıkan sayı farkında temsilcimizin son bölümdeki dış atışları farkı az da olsa aşağı çekti ve Baskonia parkeden 73-52 galip ayrıldı.  Baskonia'da Larkin Shane 14, Beaubois 12, Shengelia 11 sayı üretirken, Daçka'da James Anderson 11, Wilbekin 8 sayı üretti. Bu sonucun ardından Baskonia 11. haftada 7. galibiyetini elde ederken Darüşşafaka Doğuş 6. yenilgisini aldı. Daçka gelecek hafta İstanbul’da Real Madrid’i ağırlayacak.
Dünyanın birçok ülkesinde olduğu gibi Almanya’da da milyonlarca genç ve çocuk zamanının önemli bir kısmını bilgisayar oyunlarıyla geçiriyor. Alman sağlık sigortası DAK’nin konuyla ilgili bir araştırmasına göre, ülkede yaşayan 18 yaşın altındaki yaklaşık 450 bin genç, bu oyunlardan kaynaklanan duygusal sorunlarla mücadele etmekte.  Uzmanlara göre sanal oyunların özellikle genç yaştaki insanlar üzerinde bağımlılık yaratma riski çok yüksek. Bu bağımlılığın belirtileri okulu ihmal etme, asabiyet ve konsantrasyon bozukluğu olarak kendini gösterebiliyor. DAK-Gesundheit Yönetim Kurulu Başkanı Andreas Storm konuyla ilgili araştırmanın sonuçlarını açıkladığı konuşmasında, sanal oyunların çok sayıda genç ve çocuk için kumar niteliğinde olduğundan dolayı da tehlikenin büyük olduğunu ifade etti. Storm buna örnek olarak, kendini ücretsiz olarak tanıtan oyunların, oyun içinde daha hızlı ilerleyebilmek için ücret talep etmesini ve gençlerin harçlıklarını buna harcamasını gösterdi. Gençler üzerine uzmanlaşan Psikiyatrist Christoph Möller ise, sosyal medya üzerinden yaratılan baskı ortamının da tehlikeyi arttırdığını kaydetti. DAK sağlık sigortasından yapılan açıklamada, sözkonusu araştırmanın gençler ve çocuklar arasında çok yaygın olan Fortnite, FIFA ve Minecraft gibi oyunların popülaritesindeki artış nedeniyle yapıldığı bildirildi. Almanya’da, ülke çapında yapılan bir araştırmaya göre 12-17 yaş arası gençlerin yüzde 72,5’i haftada en az bir kez bilgisayar oyunu oynadığını dile getirdi. Bu da, üçte ikisi erkekler olmak üzere ülke çapında yaklaşık 3 milyon gence tekabül ediyor. Ankete katılanların verdiği yanıtlara göre, gençler hafta içinde günün ortalama 2 saat 17 dakikasını, hafta sonunda da 3 saat 33 dakikasını bilgisayar oyunları ile geçiriyor. Okullarında başarı oranı yüksek olanların bilgisayar oyunlarına ayırdığı zaman ise daha düşük. Düzenli olarak sanal oyun oynayanların yaklaşık yüzde 15’i, bir diğer ifadeyle yaklaşık 450 bin gençte ise durum bağımlılık seviyesinde. Çoğunluğunu erkeklerin oluşturduğu bu grup içinde, yukarıda belirtilen okulu ihmal etme, asabiyet ve konsantrasyon sorunlarının yanında aile ile geçimsizlik de sıklıkla göze çarpıyor. Ayrıca düzenli oyun oynayan gençlerin yarısı da son altı ay içinde bu oyunlar için ortalama 110 euro para harcadığını belirtti. Andreas Storm, alkol ve tütün ürünleriyle ilgili aydınlatıcı ve önleyici çalışmaların çok yaygın olduğunu ancak internet kaynaklı sorunlar açısından bu konuda henüz işin başında olunduğunu dile getirdi. Storm, siyasilerden sanal oyunların para kazanma yöntemlerini mercek altına almalarını da talep etti.
İSTANBUL - Geçmişten günümüze en seçkin isimlerin bir araya geldiği bu özel albümde latin müzik denince akla ilk gelen isimler Nina Pastori, Gipsy Kings, Gloria Estefan, Ana Belen gibi klasik isimlerin yanında Chayanne, Jose Da Camara, Ednita Nazario gibi yine aynı türün ödüllü sesleri yepyeni şarkılarıyla yer alıyor. Eliane Elias’ın muhteşem Santana cover’ı “Oye Como Va”, İspanya’nın tüm dünyada ün yapan çağdaş flamenco ustaları Chambao, Marcelo Morelo’nun ülkemizde de çok sevilen şarkısı “Ponernos De Acuerdo” ve çok daha fazlası aynı albümde buluşuyor. 1- Ana Belen - Me Gustaria  2- Patxi Andion - Canela Pura  3- Eliane Elias - Oye Como Va  4- Luca Carboni - Nuovo Mondo  5- Jose Da Camara - Emocoes  6- Chambao - Camino  7- Gipsy Kings - Passion  8- José El Francés - Ya No Quiero Tu Querer  9- Niña Pastori - De Boca En Boca  10- Marcela Morelo - Ponernos De Acuerdo  11- Rodrigo Leão - Vida Tao Estranha  12- Oquestrada - Oxala Te Veja  13- Gloria Estefan - No Llores  14- Klazz Brothers & Cuba Percussion - Summertime  15- Basia - Half A Minute  16- Lisa Ekdahl - Rivers of Love  17- Mesa - Boca Do Mundo  18- Chayanne - Me Enamoré De Ti  19- Ednita Nazario - Sin Querer Latin Dreams, Sony Music etiketiyle tüm müzik marketlerde.
ve Sinem Kobal’ın eğlence gecesi tatsız bitti. Çift, önceki akşam Asmalımescit’te arkadaşlarıyla buluşup yemek yedi. Mekân çıkışında âşıkların etrafını saran satıcı çocuklardan biri Kobal’ın kafasına taç taktı. Güzel oyuncu da kafasındaki taç ile kapıya gelen ciplerinin arka koltuğuna oturdu. Cipin etrafını saran çocuklar İmirzalıoğlu’ndan para istedi. Ancak bu sırada cip hareket edince minikler ciple duvar arasında sıkıştı. Minikleri uyaran yakışıklı oyuncunun şoförü panikleyip dar alanda cipin sağ kapısını ve aynasını duvara sürtünce maddi hasar meydana geldi. Para alamayan minikler tacı geri isteyince İmirzalıoğlu tacı geri verdi.
Fenerbahçe'de Mathieu Valbuena sakatlandı. Antrenmanda ağrı hisseden ve çalışmayı tamamlayamayan Fransız futbolcunun MR'ı çekilecek. Fransız yıldızın Beşiktaş derbisinde oynayıp oynamayacağı kontrol sonuçlarının ardından netleşecek. Valbuena bu sezon oynadığı 28 maçta 6 gol ve 15 asistlik performans sergiledi.
TEM Otoyolu'nun Osmaniye turnikeleri yakınında Emre Okan Karakoyun yönetimindeki 31 NB 770 plakalı kamyonet, sağ şeritte ihtiyaç gidermek amacıyla duran Hasan Aslan yönetimindeki 02 FP 367 plakalı TIR'ın dorsesine arkadan çarptı. Kazada, ehliyetsiz sürücü Emre Okan Karakoyun ile Mehmet , Eşo, Sezai ve Halit Karakoyun olay yerinde hayatını kaybetti. Yaralanan Halit ve Miray Karakoyun Osmaniye Devlet Hastanesine kaldırıldı. Kazayla ilgili soruşturma devam ediyor.
FOX Tv Ana Haber sunucusu Fatih Portakal, Davutoğlu'nun "Ankara'daki terör saldırısı sonrası yüzde 43-44 trendine yükseliyor oylarımız" açıklamasına tepki gösterdi. Başbakan Ahmet Davuoğlu A haber'de katıldığı programda "Anketler geliyor. Beyanname sonrası anket yaptık, Ankara'daki terör saldırısı sonrası kamuoyunun nabzını tutuyoruz. Oylarımızda bir yükseliş trendi var. Saldırıdan sonra da yüzde 43-44 bandına doğru da bir yükselme trendi devam ediyor bizim oylarımızda." açıklamasına yer vermişti. FOX Ana Haber Sunucusu Fatih Portakal, Davutoğlu'nun bu sözlerine tepki gösterdi. Fatih Portakal, Davutoğlu'nun  sözlerine sert tepki göstererek, "Dili sürçtü mü bilerek mi söyledi! Niyet okuyamadığım için zaten bilmem mümkün değil ama bunu başkası söylese zaten yer yerinden oynar. Ama bakınız bunu Başbakan söylüyor. Bunu Türkiye Cumhuriyeti'nin Başbakanı söylüyor.  Anketi böyle bir olaya, katliama bağlaması, 102 vatandaşın hayatını kaybettiği yerde bir ankete bağlaması bence seçime 13 gün kala AK Parti'ye ve Ahmet Davutoğlu'na çok da iyi dönüşü olmaz" diyerek tepkisini dile getirdi.
Spor Toto Süper Lig'in 3. haftasında sahasında Galatasaray'ı konuk edecek olan Kayserispor'da maçın hazırlıkları aralıksız devam ediyor. Teknik Direktör Hakan Kutlu yönetimindeki futbolcular, kulüp tesislerinde yaptıkları antrenmanda ısınma hareketleri ve kondisyon çalışmalarının ardından yarı sahada çift kale maç ile antrenmanı sürdürdü. Antrenmanda futbolcuların neşeli ve hırslı oldukları gözlendi. Antrenmanı Kulüp Başkanı Recep Mamur ile yöneticiler de izleyerek futbolculara destek verdi.
Çin’in en yüksek seviyeli güvenlik yetkilisi, hafta başında Pekin’de düzenlenen 'intihar saldırısının' sorumlusunun, Doğu Türkistan İslami Hareketi olduğunu açıkladı.  Komünist Parti’nin Politik ve Yasal İşler Komisyonu Başkanı Meng Jianzhu, Hong Kong merkezli Phoenix televizyonuna yaptığı açıklamada, saldırının şüphelileri hakkında ilk kez bilgi verdi. Bölgesel güvenlik toplantısı için Özbekistan’da bulunan Meng, “Pekin’de yaşanan terör olayı planlanmış ve organize edilmiş bir eylem. Eylemin arkasında, orta ve batı Asya’da faaliyet gösteren Doğu Türkistan İslami Hareketi var” dedi.  Meng, saldırı hakkında daha fazla bilgi vermezken, Doğu Türkistan İslami Hareketi şu ana kadar eylemin sorumluluğunu üstlenmedi.  1989 yılında kanlı bir şekilde bastırılan demokrasi yanlısı hareketlerin merkezi olarak ün kazanan Tiananmen Meydanı’nda yaşanan olayda, infilak eden SUV içindeki üç kişi ve olay yerindeki iki turist ölmüş, onlarca kişi de yaralanmıştı.  Pekin polisi, saldırganların etnik Uygur adına sahip bir adam ve bu kişinin eşi ile annesi olduğunu belirtti.  Polis, aynı zamanda Uygur adlarına sahip beş kişiyi de saldırganlara yardım etmek şüphesiyle gözaltına aldı. Ayrıca, infilak eden araçta bıçaklar, demir sopalar, benzin ve dini sloganlar içeren bir bayrak bulunduğu öne sürüldü.  Çin, Doğu Türkistan İslami Hareketi’ni, Sincan Uygur Özerk Bölgesi’nde bağımsız Doğu Türkistan devleti kurmayı amaçlamakla suçluyor.  ABD, söz konusu örgütü 11 Eylül’ün ardından terör listesine almış ancak daha sonra listeden çıkarmıştı.  Uluslararası insan hakları örgütleri, Çin’in Uygurlara baskı uygulamak için güvenlik tehditlerini mazeret olarak kullandığını savunuyor.  9 milyon Uygur Türk’ün yaşadığı Sincan eyaletinde, 2009 yılında yaşanan protestolarda 150’den fazla kişi hayatını kaybetmişti.
Diyarbakır'da 12 Eylül 2006 tarihinde Koşuyolu semtinde bir termosun içine yerleştirilerek patlatılan bomba ile ilgili 7 ilde yapılan operasyon sonucu yakalanan 10 kişinin sorgusu tamamlandı. Şüphelilerden 3'ü dün emniyette serbest bırakılırken, 6 kişi bugün savcılığa çıkarıldı. Savcılıkta ifadeleri alınan 4 kişi bırakılırken, 2 kişi ise tutuklanma talebi ile nöbetçi mahkmeye sevkedildi. Mahkeme, sorgulama sonunda 2 zanlıyı tutukladı. Bir zanlının ise halen Diyarbakır Emniyet Müdürlüğü'nde bulunduğu öğrenildi. Diyarbakır'da gerçekleştirilen bombalı saldırıda 10 kişi ölmüş, 68 kişi de yaralanmıştı.
Geç yaşta hamilelik kadınların sağlığı için daha yararlı. ABD'li bilimcilerin araştırması, ilk çocuklarına 25 ila 35 yaşında sahip olan kadınların 40'lı yaşlarında daha sağlıklı olduklarını ortaya çıkardı.  Buna karşın ilk çocuklarına 15 ila 24 yaşlarında sahip olan kadınların, ilerleyen yaşlarda sağlıkları daha çabuk bozuluyor.  3 bin 348 kadın üzerinde yapılan araştırmada, genç yaşta anne olanların 40'lı yaşlarda daha fazla sağlık sorunlarıyla karşılaştıkları tespit edildi. Çok erken yaşta doğum yapmanın sağlığı olumsuz etkilediğine dikkat çekiliyor. Uzmanlar, bu araştırmanın kariyeri uğruna anneliği erteleyen kadınlar için umut verici olduğuna dikkat çekiyor. Buna karşın uzmanlar,   için 35 yaşını aşmamanın bebek sağlığı için önemli olduğuna da vurgu yapıyor.
Yıldız Tilbe, geçtiğimiz günlerde konuk olduğu bir televizyon programında Sezen Aksu’yla arasının açılmasına neden olan olayı açıklamış, “Bir gece sarhoştum ve Uzay Heparı ile birlikte oldum. Bunu Sezen Aksu’ya söylediğimde bana ‘O zaman güle güle’ dedi, ben de ayrıldım” demişti.  Tilbe’nin bu itirafı, Sezen Aksu ile kendisinden 15 yaş küçük olan besteci, aranjör Uzay Heparı’nın arasındaki ilişkiyi yeniden gündeme getirdi. 1994 yılında geçirdiği motosiklet kazasında ölen Heparı ile Aksu’nun aşk yaşadığı iddiası uzun yıllar önce basına yansımış, ancak ikili konu hakkında yorum yapmaktan kaçınmıştı. Ta ki 2009 yılına kadar...     2009 yılında Tempo dergisi, Uzay Heparı’nın 15. ölüm yıldönümü için özel bir haber dosyası hazırladı.  Sezen Aksu da o haber için dergiye Heparı ile ilişkisini anlattı. Yıldız Tilbe’nin itirafıyla yeniden gündeme taşınan o haberde Aksu, Heparı için şunları söylemişti:  “Biz Uzay’la ilişkiye benzemeyen ama olabilecek gibi duran, netleşemeyen bir şeydik. Böyle karma karışık duygularla geçen bir dönemden sonra, konuştum onunla. Dedim ki; çıkma benim hayatımdan. Ben senin hayatında hep olayım. Ama beni bir kadın olarak düşünme. Çünkü olan halimizle bir yere varamayız. Hatta daha güzel olur böylesi, kavuşamamak iyidir.” Emel Müftüoğlu, Yıldız Tilbe’nin Uzay Heparı’yla ilgili açıklamasına tepki gösterdi.  “Şekerli Kahve” programında konuşan Müftüoğlu, Tilbe için “Hepimizin çocukları var. Sen bir annesin. Karşı taraf (Sezen Aksu) hiçbir şekilde muhatap olmuyor. Üstelik bugün ülkenin en çok sevilen iki isminden bir tanesi. Bir tane laf söylesin, seni bu ülkeye bir daha sokmazlar” dedi.
Son zamanlarda Çinli telefon üreticileri yoğun bir şekilde ürün duyurusu yapıyor. Xiaomi Redmi 3S modelinden sonra benzer özelliklere sahip Meizu M3S akıllı telefonu de duyuruldu.  M3S adını alan model tamamen metal gövdeye sahip. Ekran olarak 5 inçlik 720p çözünürlüğünde bir ekran tercih edilirken metal tasarım ile Premium hissi oluşturulmak istenmiş.  Yonga seti olarak MT6750 ve 8 adet Cortex-A53 ve Mali-T860 MP2 grafik birimi ile gelen model 2GB veya 3GB RAM seçenekleriyle geliyor. Arka kısımda ise 13MP çözünürlüğünde, ön kısımda da 5MP çözünürlüğünde bir kamera içeriyor. Batarya olarak 3020mAh kapasite tercih edilmiş. İşletim sistemi olarak Android 5.1 kullanılırken Flyme OS arayüzü üzerinde yükselen bir çözüm seçilmiş.  Telefon iki farklı versiyonla piyasaya sürülecek. 2GB RAM/16GB artırılabilir kapasite sunan versiyon 106$, 3GB RAM/32GB artırılabilir kapasite sunan versiyon ise 137$ ile son kullanıcıya ulaşacak. Cihazın çıkış tarihi olaraksa 18 haziran işaret ediliyor.
Rinoplasti, yani nda hedefin burnun hem estetik hem de fonksiyonel açıdan ideal duruma getirilmesi olduğunu belirten , burnun güzel göründüğü kadar rahat nefes almayı da sağlayacak yapıda olmasının önemine işaret ediyor.  Günümüzde pek çok cerrahın bu ameliyatlarda i tercih ettiğini dile getiren Öztürk, yöntemin ameliyattan sonra hızla iyileşmek ve normal hayatına dönmek isteyenlar açısından da önemli olduğuna vurgu yapıyor.  Endoskopi tekniğinin cerraha da önemli kolaylık sağladığını söyleyen Dr. Öztürk, “Bu yöntemin rinoplastide yükselişe geçmesinin nedeni tekniğe ismini veren endoskop cihazının cerraha tanıdığı ayrıntı seviyesidir. Endoskop, 1 veya 2 mm çapında ince bir boru olup ameliyat esnasında bölgeyi aydınlatmak, görüntüleri ekrana aktarmak ve burunda milimetrik işlemler yapmak için ufaltılmış bazı tıbbi gereçleri üzerinde bulundurur” dedi. Endoskopik rinoplastide buruna yapılan dokunuşların hassaslaşması ameliyat sonrası travmanın minimuma indirilmesine imkan sağlıyor. Genelde ameliyat sonrası gelişen morluklar, burun kemiğine müdahale edilirken bazı damarların patlamasıyla oluşuyor. İyileşme süreci ise zarar gören damar ve dokuların yenilenmesiyle tamamlanıyor. ‘Kırmadan burun estetiği’nin burada devreye girdiğini kaydeden Dr. Öztürk’ün görüşleri şöyle:  “Normalde kullanılan aletlerle aslında gerçek bir kırma eylemi gerçekleştirilmez, sadece kemik kesilerek inceltilir. Bu kesme işlemi endoskopi tekniği aracılığıyla yapıldığında, ihtiyaç duyulan en büyük ve en ayrıntılı görüntülere ulaşılır. Bu sayede cerrah, hiçbir damarın zarar görmesine fırsat vermeden burun estetiği operasyonunu gerçekleştirmiş olur. Böylece ameliyat sonrası morluklar ve iyileşme süresi en aza indirgenir. Görüntülerin bir diğer önemli özelliği ise üç boyutlu olarak alınabilmesidir. Bir hayli kaliteli olan bu görüntülerle dokular hiçbir ayrıntı kaybolmadan incelenebiliyor. Ek olarak burun ameliyatları sonrasında komplikasyonlar sadece operasyonun odaklandığı yerde gerçekleşmeyebiliyor. Endoskop aletiyle elde edilen üç boyutlu görüntüler ise cerrahın ameliyat ettiği alanda tam bir kontrol sağlamasına ve böylece bu riskin ortadan kaldırılmasına yardımcı oluyor.” Sağlıklı ve güzel görünümlü bir buruna sahip olmak için tıp dünyasının her geçen gün yeni imkanlar sunduğunu aktaran Op. Dr. Güncel Öztürk, ameliyatsız burun estetiği ile kırma işlemi yapılmadan ve ameliyat sonrası travma yaşamadan güzelleşmenin mümkün olduğu görüşünde.
Amerikan Havacılık ve Uzay Kurumu (NASA), Cassini uzay aracının, Satürn gezegeninin uydusu Titan'ın yeni film ve görüntülerini göndererek, bu gökcisminin Dünya'ya benzer manzaralarına yenilerini eklediğini bildirdi. NASA'dan yapılan açıklamada, Cassini'nin gönderdiği stereo çift radar görüntülerinden yeni kuşuçuşu topografik haritalar yapıldığı belirtilerek, Cassini uzay aracının Titan üzerinde yaptığı 19 uçuşta elde edilen radar ölçümleriyle Titan yüzeyinin yüzde 2'sine karşılık gelen 20 bölgenin haritalarının çıkarıldığı kaydedildi. Haritaları ekibiyle birlikte hazırlayan Amerikan Jeoloji Araştırmalarına bağlı Astrojeoloji Bilim Merkezinden Randy Kirk, "Cassini'nin alçak irtifadan uçuşu sayesinde, Titan'ın kapsamlı kuş uçuşu görüntülerini elde ettik. Bu sayede bazıları Dünya'yı anımsatan birçok yerin haritasını çıkardık. Büyük denizler, küçük göller, nehirler, kuru akarsu yatakları, dağlar ve kum tepecikleri, lav akıntıları..." diye konuştu. Kirk çalışmasını, dün Texas Woodlands'de düzenlenen Ay ve Gezegenler Konferansında sundu.Görüntüler, NASA'nın internet sayfasında da yayımlandı. NASA ve Avrupa Uzay Kurumu (ESA) ile İtalyan uzay ajansının ortaklaşa yürüttüğü Cassini-Huygens projesini, NASA'nın California Pasadena'daki Jet Motorları Laboratuvarı yönetiyor.
Red Bull Air Race Dünya Şampiyonası'da Hannes Arch fırtınası esiyor. 2010 Red Bull Air Race Dünya Şampiyonası'nın 4. ayağına Windsor Ontario ev sahipliği yaptı. Britanyalı Nigel Lamb'in sıralamaların en başarılı pilotu olduğu yarışta, birinciliği Avusturyalı Hannes Arch elde etti. 2008 dünya şampiyonu Hannes Arch Kirby Chambliss, Paul Bonhomme ve Migel Lamb'le girdiği Final Four'da 1.05.96'lık zamanıyla parkur rekoru kırdı ve Red Bull Air Race dünya şampiyonasında üst üste 3. birinciliğini kazandı.  Yarışta 2.liği dünya şampiyonası lideri ve Windsor Ontario yarışının son galibi Paul Bonhomme elde ederken, Kirby Chambliss 1.08.99'luk zamanıyla bu sezon ilk kez podyuma çıktı.  Cumartesi günkü sıralama turlarının en başarılı ismi Nigel Lamb final turunda kapılardan birine çarpınca 6 saniye ceza aldı ve 4.lükle yetinmek zorunda kaldı. Bu sonuçların ardından Paul Bonhomme 41 puanla liderliğini korurken, Hannes Arch 39 puanla 2. sıraya yerleşti.  Red Bull Air Race Dünya Şampiyonası 20 Haziran'daki New York ayağıyla devam edecek.
Japon otomotiv devi Toyota, Land Cruiser Prado ve 2010 model Lexus GX 460 SUV'ları geri çağırıyor. Şirket, bu araçların elektronik stabilite kontrol sistemleri yazılım programlarını yenileyecek.  Toyota, elektronik stabilite kontrol sistemleri yazılım programlarını yenileyeceği araçlardan 13 bin adedinin Lexus GX 460 ve 21 adedinin ise Land Cruiser Prado olduğunu açıkladı.  Geri çağrılan Lexus GX 460'lardan 9 bin 400 adedi ABD'de, 1.000 adedi Rusya ve 1.000 adedi Umman'da bulunuyor. Land Cruiser Prado'lar ise 4 bin 400 adedi 4 bin adedi Rusya'da ve 1.500 adedi Birleşik Arap Emirlikleri'nde (BAE) satıldı.  Toyota, ABD'li Consumer Reports dergisinin tüketicilere, Lexus GX 460'ları ''güvenlik riski'' taşıdığı gerekçesiyle satın almamaları uyarısında bulunmasından sonra bu aracın satışlarını durdurmuştu.  ABD hükümetine, araçlarındaki arızalı gaz pedalları sorununu 4 ay geç bilgilendirdiği için 16,4 milyon dolarlık cezayı ödemeyi kabul eden Toyota, geçen hafta Cuma günü de Kuzey Amerika'da sattığı 870 bin adet Sienna minivan aracı geri çağırmıştı.  Gaz pedalı ve fren sorunu nedeniyle daha önce dünya çapında 8 milyondan fazla aracı geri çağıran şirket, tüketicinin güvenini yeniden kazanma mücadelesi veriyor.  Toyota, Şubat ayında yaptığı açıklamada daha önceki geri çağırmaların şirkete maliyetinin Mart ayında sona eren mali yılda 2 milyar doları bulabileceğini bildirmişti. Ancak, daha sonraki geri çağırmalar göz önüne alındığında bu maliyetin daha da artabileceğine inanılıyor.
HT Magazin'de yer alan habere göre, yan yana mekânlarda düğünleri olan eski sevgilileri canlandıran İrem Sak ve Şahin Irmak’ın karşılaşma sahnesinden fotoğraflar dikkat çekti.
BBC'de yer alan habere göre, 2011-2017 yılları arasında, dünyanın farklı yerlerinde 259 kişi öz çekim yaparken öldü. Araştırmada, insanların sosyal medya hesaplarında beğeni toplamak için yüksek bölgelerde öz çekim yaparak hayatlarını riske attığı vurgulandı. Öte yandan, son yıllarda artan öz çekim yaparken ölümlerin çoğunun bu nedenle meydana geldiğine dikkat çekildi. Son olarak geçen ay ABD'de 18 yaşındaki Tomer Frankfurter 250 metre yükseklikten, temmuz ayında ise 19 yaşındaki Gavin Zimmerman Avustralya'da uçurum kenarında öz çekim yaparken düşerek yaşamını yitirmişti.
CHP'li Hamzaçebi, ölümlü iş kazaları sayısında Türkiye OECD ülkeleri arasında ikinci, Avrupa ülkeleri arasında ise birinci sırada yer aldığını söyleyerek, Uluslararası Çalışma Örgütü (ILO) verilerine göre, son 10 yılda tüm ülkelerde iş kazalarının sayısında azalma görülüren, Türkiye'de artışın devam ettiğini kaydetti. Hamzaçebi, dünyanın en büyük maden üreticisi Çin'in, aldığı önlemlerle 1 milyon ton başına düşen ölüm oranını 2008'de 1.27'ye, ABD 0.2'ye kadar düşürürken, Türkiye'de bu oran 7.22'ye çıktığını dile getirerek şunları kaydetti;      Soma'da 301 işçinin hayatını kaybettiği maden faciası sonrası, dönemin Başbakanı Recep Tayyip Erdoğan'ın "Maden kazası bu işin fıtratında var" sözlerini eleştiren CHP'li Hamzaçebi, yapılan yasal düzenlemeleirn "göz boyama amaçlı" olduğunu savundu.  diye konuştu.  CHP lideri Kılıçdaroğlu'nun 6 Kasım'da sendika temsilcileriyle yaptığı görüşmede iş kazalarının önlenmesi için alınması gereken önlemlerin görüşüldüğünü hatırlatan Hamzaçebi, bu görüşmede 10 hususta anlaşma sağlandığını ve TBMM'ye sunulan teklifin tarafların görüşü alındıktan sonra hazırlandığını dile getirdi.    CHP tarafından TBMM'ye sunulan İş Sağlığı ve Güvenliği Kanun Teklifi'nde öne çıkan başlıklar şöyle;
İngiltere'de yayımlanan Daily Mail Gazetesi, spor sayfasının neredeyse tamamını ayırdığı haberde, Manchester City'nin de talibi olduğu Torres için Chelsea'nin de devreye girdiğini ve 26 yaşındaki İspanyol futbolcunun transferi için 70 milyon sterlin harcayabileceğini yazdı. Haberde, İspanyol futbolcunun transferi için ön görüşmelerde bulunulduğu ve Chelsea'nin patronu Roman Abromoviç'in, transferin olumlu sonuçlanacağına inandığı belirtildi. Manchester City, iki hafta önce Torres ile ilgilendiğini açıklamıştı. Torres'in, Liverpool Teknik Direktörü Rafael Benitez'e artık inancı kalmadıyla ilgili söylentiler, futbolcunun sezon sonunda takım değiştireceğine dair iddiaları güçlendiriyor.
Dünyanın en zengin iki adamı Microsoft şirketinin kurucusu Bill Gates ve eşi Melinda ile yatırımcı Warren Buffet'ın Haziran'da başlattıkları ''Bağış Sözü Ver (Giving Pledge)'' adlı girişime katılan 40 milyarder, Gates çifti ve Buffett tarafından Forbes dergisinin en zenginler listesinden tek tek seçildi.  Buffett'ın, belirlenen bu kişileri ''ikna turları ve başbaşa akşam yemekleri'' ile girişime dahil ettiği ifade ediliyor.  Servetlerini hayır işlerine bağışlayacaklarını ilan eden ''en zengin''ler arasında fNew York Belediye Başkanı ve işadamı Michael Bloomberg, Hilton otelleri zincirinin varisi Barron Hilton, CNN'in sahibi Ted Turner, ''Star Wars''ın yönetmeni George Lucas da bulunuyor.  Bağlayıcı olmayan bu sözün ''yasal yükümlülük'' değil, ''ahlaki taahhüt'' olduğunu vurgulayan girişim, parayı almıyor ya da insanlara paralarını ne zaman ve nasıl bağışlayacağını söylemiyor.  Milyarderler servetlerini, genetik ve kanser araştırmalarından sanat ve eğitime pek çok alana bağışlıyor.  Bu sözü vermeyi kabul eden milyarderler, kampanya sitesinde yayımlanacak bir mektupla niyetlerini açıklıyor.  Buffet ve Gates, Hindistan ve Çin'deki zenginlere de girişime katılmaları çağrısında bulunuyor. Bu amaçla ikili, Mart ayında Hindistan'a, Eylül'de ise Çin'e giderek buradaki zenginlerle görüşmeyi planlıyor.  ABD'de 403 milyarderin yaşadığını belirten Forbes dergisinin dünyanın en zenginleri listesinde ikinci sırada yer alan Gates'in 53 milyar dolarlık serveti bulunuyor.  Bill ve Melinda Gates, adlarına kurdukları vakıf yoluyla, uzun yıllardır tüm zamanlarını hayır işlerine vakfediyor.  Buffet ise 47 milyar dolarlık servetiyle listenin üçüncü sırasında yer alıyor.  Buffett da 2006 yılında servetinin yüzde 99'unu hayır işlerinde kullanılmak üzere bağışlayacağını ilan etmişti.
Boğaziçi Elektrik Dağıtım AŞ açıklamasına göre, Şişli Maslak Mahallesi'nin Ahi Evran Caddesi Doğuş Center ve civarı saat 23.00 - 05.00 arasında, Beşiktaş Etiler Mahallesi Nispetiye Caddesi, Bebek Bağı, Gülerdi, İhsan Aksoy, Çamlık Yolu, Yanarsu, Bıyıklı Mehmet Paşa, Ahular, Çal Hasan, 126, Ergin Sokakları ve civarı da saat 09.00-13.00 arasında elektrik alamayacak. Başakşehir'de, Güvercintepe, Şahintepe, Tahtakale, Altınşehir mahallelerinin tamamı 10.00-15.00 arasında, Başakşehir 2.Etap Mehmet Akif Ersoy Caddesi, Tuna, Serap, Barbaros sokakları ve civarında 09.00-14.00 arası elektrik kesintisi uygulanacak. Küçükçekmece İstasyon Mahallesi TOKİ Konutları ve civarına saat 01.00-08.00 arası elektrik verilemeyecek.
Ekonomik kriz, icra işlemlerini adeta patlattı. Ulusal ve yerel ortalama 300 yayında yayımlanan bütün icra ilanlarını portföyünde bulunduran icralik.com, iki yıl önce günde 60-70 ihale düzenlerken bu sayı 200’e çıkmış durumda. İhale tarihi belirlenen ve alıcı aranan icralıklar arasında ise yok yok. Onlarca fabrika, binlerce daire, onlarca turistik tesis, yüzlerce dükkân, arsa, tarla, onlarca lüks otomobil borç nedeniyle satışa sunulmuş durumda. 2001 krizinde ailesine ait yaklaşık 100 bin lira değerindeki evleri, kredi kartı borcu yüzünden 30 bin liraya satılınca icra ihalelerine katılımı arttırmak üzere icralik.com sitesini kuran Can Emrah Özoral, katılımın artmasıyla malın daha yüksek fiyattan alıcı bulduğunu belirtiyor. İhalelere katılımı yüzde 100 arttırdıklarını belirten Özoral’a göre, Türkiye’de icra işlemlerinin hacmi yılda 20 milyar lirayı buluyor. Milyonlarca insanı işinden eden ekonomik kriz, toplumun her kesiminden borçluyu ya da alacağını tahsil edemeyen kişiyi icra ile karşı karşıya bırakıyor. İcralık olan mallar arasında gayrimenkuller başı çekerken bebek arabasından elektronik cihazlara, iş makinelerinden şaraba kadar çok çeşitli bir yelpaze dikkat çekiyor. Ülke genelindeki bütün icra ilanlarının yer aldığı hem ulusal hem yerel yayınları takip eden ve üye aidat gelirleri ile danışmanlık hizmeti karşılığında kazanç sağlayan icralik.com verilerine göre, ayda en az 5 bin satılık ilanı yayımlanıyor. Bunun yüzde 80’ini gayrimenkul ilanları oluşturuyor. Krizin etkilerinin hissedilmeye başlandığı 2008 yılından beri faaliyette olan ve dışarıdan alınan avukatlık desteği haricinde 17 kişinin sürekli çalıştığı icralik.com istatistikleri, krizin başlangıcında günde 60-70 olan ihale sayısının artık 400’ü aştığını gösteriyor. Şu anda portföyünde 55 fabrikanın bulunduğu sitenin faaliyette olduğu son 2 yıl içinde icradan satılan fabrika sayısı da 674.   Can Emrah Özoral, 2001 krizinde kredi kartı borcu yüzünden ortalama 100 bin liralık evleri 30 bin liraya satılınca, biriktirdiği para da yine icradan otomobil almaya bile yetmeyince, bütün bunların üstüne “birileri onu ihalelerden uzaklaştırmak isteyince” icralik.com’u kurmuş. Özoral, iki yıl önce  fark ettiğini söylüyor. Böylece otomobil galerileri ve gayrimenkul ticareti yapanların elinde tuttuğu piyasada fiyatların çok düşük olduğunu fark eden Can Emrah Özoral,  diyor. icralik.com’un portföyünde yok yok. Çiftlik, şarap, traktör, lüks otomobil hatta hayvanlar bile var. Sitenin 82 bin üyesi var. Bunlar arasında aylık ya da üç aylık aidatı ödeyerek ihaleleri takip edenler yanı sıra VIP hizmeti verilen müşteriler de bulunuyor. VIP hizmetinin içinde ihale takibi, uygun alımlar için uyarı ve satın almaya kadar bütün danışmanlık çalışmaları yer alıyor. Aylık ciro 100 bin TL civarında. Türkiye’deki icradan satılık mal piyasası ise 20 milyar lirayı buluyor. Ortaklar anlaşmazlık halinde olduğu için mahkemeye giden 500 civarındakiler hariç toplam 6 bin 232 icralık gayrimenkulde İstanbul 1032 ile başı çekiyor. Fabrikalar tutar içerisinde önemli bir yer ediniyor. Ancak satılık icralık fabrikaların olduğu tek kent İstanbul değil. Rize’de çay fabrikası, Ankara Polatlı’da 76 milyon TL muhammen bedel belirlenen ve 45 milyon TL’ye alıcı arayan bir fabrika, Düzce’de de 2 milyon 700 bin TL’ye alıcı arayan bir üretim tesisi, Kayseri Merkez’de 17.5 milyon TL’ye satılık, Bursa’da, Denizli’de, Kahramanmaraş, Hatay, Diyarbakır’da 12 milyon lira ile 40 milyon TL arasında bedellerle satılmayı bekleyen onlarca tesis var.   İcra ihalelerinde bir malın bilirkişilerce belirlenen piyasa değerinin yüzde 60’ı birinci ihalede malın fiyatını oluşturuyor. Menkul ya da gayrimenkul bütün ihalelerde muhammen bedeli, örneğin, 100 bin TL olarak belirlenen bir mal, 60 bin TL’den ihaleye çıkarılıyor. Bu ilk ihalede bu parayı veren çıkmaz ise mal ikinci kez ihale ediliyor. Ama bu kez satış bedeli, piyasa değerinin yüzde 40’ı olarak belirleniyor. İcrada birinci ihalede satış gerçekleştiğinde 60 bin TL üzerinden, alıcıdan alınan ödemenin 21 bin TL’lik kısmı avukat ve dosya işlemleri için alınıyor. Borçlunun borcuna karşılık kullanabildiği bedel ise 39 bin TL’de kalıyor. Satışın ikinci ihalede gerçekleşmesi durumunda da açılış fiyatı muhammen bedelin yüzde 40’ına düştüğü için borç ödenmesi için kalan miktar 26 bin TL’ye düşüyor. Bir satışın gerçekleşmesi 1.5-2 yılı buluyor. Bu da yine söz konusu varlığın değerinin bu kadar süre önceden belirlenmesi anlamına geliyor ki, gayrimenkulde imar durumu bu süreçten çok etkileniyor. Borç hukuka aksettirildikten sonra icra süreci şöyle işliyor: İcra süreci başlayınca ilk olarak ekspert satılacak mal veya varlık için bir değer (muhammen bedel) belirliyor. İhalenin gerçekleşmesi ile, bu değerin belirlendiği zaman arasında geçen süre hukuki işlemler nedeniyle en az 1.5 yılı buluyor. Bu da özelikle gayrimenkulde değişen imar durumu gibi etkenlerin değeri etkileyememesine yol açıyor. 2 yılda satışın gerçekleşememesi durumunda yeni bir ekspertiz yapılıyor ve dosya sil baştan ele alınıyor.
İşadamı Bülent Sümer, Mardin Midyat karayolu güzergahında yapımına başlanan 5 yıldızlı otelin, Erdoba Resort Conventıon Center adı ile işletileceğini söyledi.  12 dönüm alan üzerine temeli atılan otelin 15 milyon dolara mal olacağını belirten Sümer, 2001 yılında olumsuzluklara rağmen turizm konusunda büyük yatırımlar yaptıklarını, Mardin'de 2 tarihi binayı restore ederek butik otele dönüştürdüklerini belirtti.  Sümer, otelle ilgili şu bilgileri verdi:  ''Otelimiz 226 oda 450 yatak kapasiteli olacak. Otelde misafirlerimizi önümüzdeki yıl ağırlayacağız. 250 kişiye istihdam alanı yaratacağız. Otelde, 600 ve 300 kişilik çok amaçlı salon, kokteyl ve fuaye salonu, 3 adet 35'er kişilik toplantı salonu, restoran, müşteriler için çalışma ofisi, çeşitli dillerde süreli yayın, kitap gibi dokümanların yer aldığı okuma alanları, satış mağazaları, açık ve kapalı yüzme havuzu, sauna ve buhar odası yer alacak.''
Başbakan Recep Tayyip Erdoğan, referandum öncesinde NTV’ye konuk oldu.  Başbakan Erdoğan, 2012 Avrupa Şampiyonası Eleme Grubu'nda Türkiye’nin Belçika’yı 3-2 yendiği maçla ilgili bir soru üzerine maçın ikinci yarısını izleme fırsatı bulduğunu söyledi.  Bu sırada Milli Takım futbolcuları canlı yayına telefonla katılarak Erdoğan’a sürpriz yaptı.  Milli Takım’ın kaptanı Emre Belözoğlu ile konuşan Erdoğan, futbolcuları galibiyetten dolayı kutladı.  Futbol Federasyonu Başkanı Mahmut Özgener'i de arayarak kutladığını bildiren Erdoğan, Emre Belözoğlu'ndan Teknik Direktör Guus Hiddink'e de tebriklerini iletmesini istedi.  Arda Turan ile konuşan Erdoğan, milli futbolcuya ''Yine şanslısın. Bir yerlere vurdurarak bilardo gibi gol attın'' dedi.  Arda'nın ''Başbakanım sizden bir şeyler öğreniyoruz hayırlısıyla'' demesi üzerine gülen Başbakan Erdoğan, maçın çekişmeli geçtiğini ifade etti.  ''Öldük, öldük, dirildik'' diyen Erdoğan, Belçika'nın Türkiye'ye ters bir takım olduğunu, ancak bu defa Türkiye'nin 3 puan aldığını belirtti.  Maçın ikinci yarısındaki coşkuları, gayretleri ve heyecanlarından dolayı futbolcuları kutlayan Erdoğan, yenen golleri ''şanssız'' olarak nitelendirdi.  Arda Turan'ın telefonu Nihat Kahveci'ye vermesi üzerine onunla da konuşan Başbakan Erdoğan, Nihat'ı da tebrik etti.  Alınan galibiyetin Ramazan Bayramına ayrı bir tat kattığını ifade eden Erdoğan, ''Bu ara iki gururu birlikte yaşıyoruz. Bir taraftan futbol, bir taraftan basketbol. İkisinde de hakikaten başarılar arka arkaya geldi. Temenni ediyorum ki inşallah sonu da bu şekilde gelir'' dedi.  Kahveci de bayram öncesi alınan galibiyetten dolayı mutlu olduklarını söyledi.
yükselişini devam ettiriyor. , önceki gün açıklanan ABD Merkez Bankası'nın (Fed) tutanaklarının ardından, son 15 gündür etkili olan yükselişini hızlandırdı ve 137 liranın üzerini test etti. ın tüm zamanların en yüksek seviyesine çıkması ve altının ons fiyatındaki yüzde 1,5'lik artış, gram altının 9 Kasım'dan bu yana en yüksek seviyesi olan 137,5 lirayı görmesine neden oldu. 'da   225,   915 liradan satılıyor.   ise özellikle küresel ekonomideki belirsizliklerin güveni liman olan altına talebi artırmasıyla dün 5 Aralık 2016 tarihinden bu yana en yüksek seviyesi olan 1.185 doları gördü. Ons altın 1.175 dolar civarında işlem görüyor.
Genel Sekreteri  ,  'ın 8 darbeci askeri tahliye kararına ilişkin, "Taraflara itidal ve sükunet çağrısında bulunuyorum" açıklamasını yaptı. Stoltenberg, NATO Savunma Bakanları Toplantısı'nın ilk günü sonunda, basın mensuplarına açıklamalarda bulundu. Yunanistan'ın 8 darbeci askeri tahliye kararına ilişkin soruyu yanıtlayan Stoltenberg, iki ülke arasındaki gerilimi, gerek Cumhurbaşkanı Recep Tayyip Erdoğan ile gerekse de Yunan hükümeti ile görüştüğünü belirterek, "Taraflara itidal ve sükunet çağrısında bulunuyorum." diye konuştu.  Stoltenberg, "Atlantik odaklı Müşterek Kuvvet Komutanlığının merkezinin, ABD'de Norfolk'ta olması ve Müşterek Destek ve Etkinleştirme Komutanlığı'nın da Almanya'nın Ulm kentinde konuşlandırılması kararı aldık" ifadelerini kullandı. NATO'nun Komuta Yapısı'ndaki personel sayısına 1200 kişi daha ekleme kararı aldıklarını aktaran Stoltenberg, "30 mekanize taburu, 30 hava muharip filo ve 30 muharip gemisini, 30 gün veya daha az sürede göreve hazır olabilecek kapasitede tutabilecek NATO Hazırlık Girişimi konusunda da anlaşma sağladık" bilgisini verdi. Stoltenberg, son 4 yıl ard arda, müttefiklerin toplam savunma harcamalarında artış olduğunu vurgulayarak, "Tüm müttefikler, savunma harcamalarında kesinti yapmayı durdurdu ve savunma harcamalarını artırdı, ittifak üyelerinin çoğu da 2024'e kadar bütçelerinin en az yüzde 2'sini savunmaya ayırmayı planlıyor" diye konuştu.  Genel Sekreter Stoltenberg, Siber Operasyonlar Merkezi kurulmasını da kararlaştırıldıklarını sözlerine ekledi.
Antalya'nın Serik ilçesindeki Belek Turizm Merkezi'ne dün gelen ve çalışmalara başlayan Fenerbahçe'de ekstra izinli olan Fernandao da bugün takıma dahil oldu. Basına kapalı gerçekleştirilen ve dayanıklılık testinin yapıldığı antrenmana futbolcuların iki grup halinde katıldığı belirtildi. Fenerbahçe, akşam saatlerinde yapacağı antrenmanla hazırlıklarını sürdürecek.
TÜRKİYE’nin gündemini sarsan son dönemin en büyük dolandırıcılık olayı Çiftlik Bank’ta vurgunun başta 511 milyon TL olduğu ifade edilmişti. Şimdi 1 milyar TL’yi geçtiği açıklandı. Devlet kurumlarından farklı kaynaklar vurgunun 2 milyar TL’yi bulabileceğini, dolandırılan insan sayısının da 200 bine ulaşabileceğini dile getiriyor. Gazete Habertürk'ten Bülent Aydemir'in haberi... Peki bu olay daha önce ortaya çıkarılabilir miydi? Soruşturma dosyalarına göre, evet. Çete üyeleri yurtdışına kaçmadan yakalanabilir ve çaldıkları paralara/hesaplara el konulabilirdi ancak iddiaya göre suç duyurusu yapılan kimi savcılıklar topu birbirine attı, pek çoğu da takipsizlik kararı verdi. Gıda, Tarım ve Hayvancılık Bakanlığı şikâyetler üzerine 18 Ocak 2018’de Ankara Cumhuriyet Başsavcılığı’na suç duyurusunda bulundu ama mart ayına kadar kayda değer bir ilerleme de sağlanamadı. Örneğin çetenin sanal çiftlik kurduğu Bursa İnegöl’de savcılığa yapılan suç duyurusu, Sakarya Geyve’ye gönderildi. Buradan da İstanbul’a sevk edilecekken olay patladı.  Farklı illerde savcılıklara yapılan suç duyurularının çoğu takipsizlikle sonuçlandı. En son Kütahya’da savcılığa 16 Mart 2018’de suç duyurusunda bulunan bir vatandaş, Çiftlik Bank’a 5 bin TL yatırdığını sanal hayvanlardan elde edilen süt, yumurta gibi ürünlerin satışından 1 yılda 14 bin 772 TL gelir kazanacağını düşündüğünü, fakat siteden para alamayınca şikâyetçi olduğunu anlattı. Dilekçeye ilişkin verilen “Kovuşturmaya yer yoktur” kararında, Çiftlik Bank isimli sitenin saadet zincirine benzer bir dolandırıcılık olduğunun toplum tarafından bilindiği belirtilerek, zararın vatandaşın kusurundan kaynaklandığı ifade edildi. Ülke çapında 80 bin kişinin kısa sürede çok para kazanma hevesine girip kendi hatalarından kaynaklı mali sorumluluklarını telafi etme mercilerinin devlet kurumları olmadığı belirtilerek “Kamu adına kovuşturmaya yer yoktur” kararı verildi.  MASAK müfettişlerinin raporu ve savcılıkların yaptığı incelemelerde, çetenin, yurtiçi ve yurtdışında 200 binden fazla kişiyi dolandırdığı, miktarın 500 milyon ABD Doları, yani 2 milyar TL’nin üzerinde olduğu kaydedildi. Çete üyeleri parayı kişisel hesaplarında toplayıp başka hesaplara aktararak akladı. Toplanan paralar vergilendirilmedi ve yasal olmayan yollarla sanal şirketin faaliyeti dışındaki işlerde kullanıldı.  Çetenin tepe yöneticisi Mehmet Aydın dışında aynı soy isimde 3 yöneticisi daha var. Örgütü kuran ve yöneten bu 4 isim. Ancak tüm eylemler örgütün para toplama mekanizmasında Mehmet Aydın’ın bilgisi ve talimatları doğrultusunda gerçekleştirildi. 2016’da kurulan Fame Game Hayvancılık ve Sanayi Ticaret A.Ş. adlı şirket, kamuoyunda “Çiftlik Bank” diye biliniyor. Bu şirket üzerinden Çiftlikbank adlı sanal bir oyun programlandı ve bu program üzerinden sanal çiftlik hayvanları satın alma, oyun üzerinden sözde para kazanma sistemi organize edilerek insanların sisteme para yatırması sağlandı.  Sistem üzerinden toplanan paralarla farklı şehirlerde büyükbaş hayvan çiftlikleri, arıcılık ve kümes hayvancılığı tesisleri kuruluyormuş gibi gösterildi; sahte açılışlar organize edildi. Mehmet Aydın ve ona bağlı 3 yöneticinin altında 4 isim daha var. Biri Çiftlikbank’ın sanal oyun programı kurucusu ve şemada sanal sistem yöneticisi olarak görünüyor. Diğer bir isimse örgütün Dubai’de kurulan alt şirketinin yöneticisi ve yurtdışı temsilcisi. Çetenin 7 üyesi yurtdışına kaçtı; sadece Sıla Aydın Türkiye’de cezaevinde bulunuyor.  Soruşturma sırasında elde edilen bilgiler doğrultusunda, Mehmet Aydın’ın işi Uruguay’daki bir çeteyle planladığı ve fikri oradan aldığı üzerinde duruluyor. Olayın patlak vermesiyle Türkiye, Uruguay’dan arama-tutuklama ve iade taleplerini başlattı. Bu konuda Birleşmiş Milletler, sınır aşan suçlar, kara para aklama ve dolandırıcılık konulu sözleşmeler dayanak gösterildi. Arama kararları Interpol’e yazıldı ve sisteme girmesi sağlandı. Bu kapsamda çete üyelerinden biri Uruguay’da yakalandı; sorgusu sürüyor. Çete lideri Mehmet Aydın’ın Uruguay’dan Brezilya’ya kaçtığı belirtiliyor ancak civar ülkelerle de temasa geçildi. Arjantin dışında Dubai’ye de bir dosya gönderildi.   Gazete Habertürk'ten Arzu Kaya'nın haberine göre İstanbul Anadolu Cumhuriyet Başsavcılığı’nca son günlerde gelir getirme vaadiyle vatandaşlar adına para karşılığı açılan sanal hesaplardan oluşan ve ayrıca fiilen çiftlikler de oluşturulup gelir getirdiği iddia edilen ‘çiftlik Bank’ adlı sistemin kurucuları hakkında, “suç işlemek amacıyla örgüt kurma”, “suç örgütüne üye olma”, “bilişim sistemlerini araç olarak kullanmak suretiyle dolandırıcılık” ve “Suçtan kaynaklanan malvarlığı değerlerini aklama” suçlarından soruşturma başlatıldı. Aynı eylemler ve faillerle ilgili birden fazla soruşturma yürütülmesinin hukuken mümkün olmadığını belirten İstanbul Anadolu Cumhuriyet Başsavcısı İsmail Uçar, adli sürecin sağlıklı ilerlemesi için başka illerde başlatılan soruşturmaların Anadolu Cumhuriyet Başsavcılığı’nda toplanmasını istedi. Tüm savcılıklara gönderilen yazıda, dosyaların ‘yetkisizlik kararı’ verilerek Anadolu Cumhuriyet Başsavcılığı’na gönderilmesini istendi. Böylece Çiftlik Bank ile ilgili tek bir soruşturma olacak ve İstanbul Anadolu Cumhuriyet Başsavcılığı tarafından yürütülecek. Soruşturmaya hız veren savcılıkça, sulh ceza hâkimliklerinden aldığı kararla şirket yetkilileri hakkında yurtdışına çıkış yasağı konulurken, sistemde biriken 3 milyon 90 bin 340 TL’nin yanı sıra 16 şüpheli ve 3 ayrı firmanın mal varlığına el konuldu. Savcılık ayrıca sistem bünyesinde faaliyet gösteren firmaların çeşitli il ve ilçelerde mevcut olan tesisleriyle ilgili de el konulması ve tesislerde bulunan canlı hayvanların bakımının atanan yedieminler vasıtasıyla yapılması kararını aldı. Soruşturma dosyasına SPK ve Gümrük ve Ticaret Bakanlığı müfettişlerince düzenlenen raporlar da girdi. Raporlara göre sistem, şüpheli Mehmet Aydın tarafından kurulan www.ciftlikbank.com adlı internet sitesi üzerinden işletildi. Sistem ilk dönemde Mehmet Aydın’ın kişisel hesapları üzerinden, daha sonra yine Aydın’ın sahibi olduğu ve Bursa Ticaret Sicil Memurluğu’nca 2 Eylül 2016 tarihinde tescil işlemi yapılan Çiftlik Bilgi İşlem Bilişim Tarım Hayvancılık Ltd. Şti. unvanlı firma üzerinden işletildi. Mehmet Aydın ile kardeşi Fatih Aydın’ın pay sahibi olduğu ve KKTC’de kurulan Famegame Software Ltd Şti. unvanlı şirketin de sistem bünyesinde faaliyet gösterdiği tespit edildi. İnternet sitesinde sisteme yatırım yapan 132 bin 222 kişi bulunduğu, ayrıca sistemde yatırım yapmayan 388 bin 99 kişinin daha mevcut olduğu belirlendi. Katılımcıların sisteme para ödeyerek sanal hayvanlara sahip oldukları ve sanal ortamda alım-satım yapmak suretiyle kendilerine yüksek gelir elde etme vaadinde bulunulduğu, bu şekilde işletilen sistem aracılığıyla 31 Temmuz 2016 tarihinden günümüze dek toplam 132 bin 222 katılımcıdan 1 milyar 139 milyon 972 bin 622 TL para toplandığı ifade edildi. Bu süreçte katılımcılara 687 milyon 838 bin 995 TL geri ödeme yapıldı. Sistemdeki mal varlığı değerinin 58 milyon 126 bin 75 TL olduğu, şirketlere sermaye olarak toplam 128 milyon 490 bin 850 TL aktarıldığı, şirketlerin 2017 yılı itibarıyla toplam 22 milyon 541 bin 596 TL zarar ettiği tespit edildi. Sistemin kuruluşundan bu yana öngörüldüğü şekilde çalıştığının varsayılması halinde katılımcılara toplam 2 milyar 971 milyon 905 bin TL geri ödeme yapılması gerektiği belirlenen soruşturmada, tespit edilen geri ödeme miktarının bu değerden hayli düşük olduğu kaydedildi. Eldeki mal varlığı değerine göre sistemin aradaki farkı kapatabilecek bir ticari değer üretemeyeceğinin de açık olduğunun anlaşıldığı belirtildi. Şüphelilerin sistemin kurulduğu ilk andan beri bu gerçeğin farkında olarak nitelikli dolandırıcılık suçu işleme kastıyla hareket ettikleri, bu yolla elde ettikleri suç gelirlerini aklamak ve dolandırıcılık eylemini sürdürebilmek maksadıyla muhtelif firmalar kurma, temin ettikleri parayı yurtdışına çıkarma gibi eylemler gerçekleştirdiği anlaşıldı. Suçun da örgütsel faaliyet kapsamında işlendiği değerlendirildi.
Suriye devlet televizyonunun haberinde, genel affın "15 Mart 2011 tarihinden, kararın onaylandığı tarih olan 15 Ocak 2012'ye kadar, ülkedeki olaylarla ilgili, işlenmiş suçları kapsadığı" belirtildi.  Suriyede şiddet tüm hızıyla devam ederken, ülkedeki üst düzey komutanlardan önemli bir isim muhaliflerin safına geçti. İki hafta önce Türkiye'ye kaçtığı belirtilen Tuğgeneral Mustafa Ahmed el Şeyk'in, Şam rejimine karşı mücadele veren Özgür Suriye Ordusu üyeleri ile birlikte olduğu belirtildi.  Suriye ordusunun kuzey bölgesinin komutan yardımcısı olduğu belirtilen Tuğgeneral, böylece muhalifler safına katılan en üst düzey subay oldu. Özgür Suriye Ordusu’nun lideri Riyad el Esad, binlerce üyelerinin olduğunu belirtti.  Ülkeden can kayıpları haberleri de gelmeye devam ediyor. Suriye dışında faaliyet gösteren muhalif bir grup, Lübnan sınırındaki Zabadani bölgesinde tank ve top ateşi sonucu 40 kişinin öldüğünü iddia etti.
Karşılıklı basketlerle başlayan müsabakanın ilk 5 dakikasını Pınar Karşıyaka Can Altıntığ'ın etkili oyunuyla 12-8 üstün geçti. Periyodun son dakikasına Palacios'un 3 sayılık basketiyle 18-14 önde giren ev sahibi ekip, periyodu bu skorla galip tamamladı. İkinci periyodun başında Iverson ve Gabriel'le sayılar bulan ve skoru 21-16'ya getiren Pınar Karşıyaka, savunmada ve hücumdaki etkili oyunuyla son dakikaya 11 sayı farkla 38-27 önde girdi. Devre, Pınar Karşıyaka'nın 38-29 üstünlüğüyle bitti. Üçüncü periyoda etkili başlayan Darüşşafaka Doğuş, Lucas'ın sayılarıyla 25. dakika içinde öne geçti: 43-44. 7-0'lık seriyle farkı tekrar 6 sayıya (50-44) çıkaran Pınar Karşıyaka önünde konuk ekip, yeniden beraberliği yakaladı: 50-50. Pınar Karşıyaka 55-50 öne geçmesine rağmen son dakikasına 55-55 eşitlikle girilen periyodu ev sahibi ekip, Kenan Sipahi'nin basketiyle 57-55 önde tamamladı. Son periyoda Iverson'un basketleriyle başlayan Pınar Karşıyaka, 34. dakikada farkı 5 sayıya (63-58) çıkardı. 38. dakikayı 69-64 önde geçen ev sahibi ekip, son dakikaya da 69-66 galip girdi. Son dakika içinde Wilbekin'in üst üste 3 sayılık basketleriyle bitime 2 saniye kala 74-73 öne geçen Darüşşafaka Doğuş, son hücumu Palacios'la değerlendiremeyen Pınar Karşıyaka'yı 74-73 mağlup etti.  Pınar Karşıyaka'da Rönesans TED Ankara Kolejliler maçında aldığı iki teknik faulle saha dışına yollanan ve cezalı duruma düşen başantrenör Ufuk Sarıca, müsabakayı tribünden takip etti. Yeşil-kırmızılı ekipte sakatlığı geçen Colton Iverson müsabakada şans buldu. Karşılaşmanın 3. periyodunda hakemler anons yaptırdı.
haberi!  İstanbul Sarıyer'de meydana gelen trafik kazasında 1 kişi hayatını kaybetti.  Alınan bilgiye göre, TEM Otoyolu Maslak mevkisinde, Fatih Sultan Mehmet Köprüsü yönünde seyir halinde olan otomobil ile motosiklet çarpıştı. Kazada motosiklet sürücüsü E.K. yaralandı. Durumun bildirilmesi üzerine olay yerine polis ve sağlık ekipleri sevk edildi. Sağlık ekipleri, motosiklet sürücüsü E.K.'nın hayatını kaybettiğini belirledi. Kimliği öğrenilemeyen otomobil sürücüsü ise ifadesi alınmak üzere polis merkezine götürüldü. Kazaya karışan araçların kaldırılmasının ardından trafik normale döndü.
İstanbul’un Esenyurt ilçesinde bulunan bir palet fabrikasında saat 07.00 sıralarında henüz belirlenemeyen nedenle yangın çıktı. Çevredekilerin haber vermesi üzerine bölgeye çok sayıda itfaiye ekibi sevk edildi.  Yangın, kısa sürede büyüyerek yanındaki iki fabrikaya daha sıçradı. Yaklaşık 4 bin metrekare açık alanda paletlerde çıkan yangın, 3 ve 4 katlı iş yerlerine de sıçradı. Yangın için bölgeye İstanbul Büyükşehir, Esenyurt, Avcılar, Beylikdüzü, Mimarsinan, Başakşehir, Hadımköy, Bakırköy, Şişli, Fatih, Bağcılar, Kartal, Kadıköy, Sultangazi ve Silivri itfaiye ekipleri sevk edildi. Yangına toplam 98 araç ve 180 personelle müdahale edildi. Yağmura rağmen büyüyen alevler, saat 09.00 sıralarında kontrol altına alınarak söndürüldü. Rüzgarın etkisinin de az olması yangının kontrol altına alınmasında etkili oldu. Öte yandan, İstanbul Valiliği’nden yapılan açıklamada ise "Esenyurt ilçemizde meydana gelen üç fabrikayı etkileyen yangın, Büyükşehir Belediyesi itfaiye ekiplerince kontrol altına alınmış olup herhangi bir ölü ya da yaralı bulunmamaktadır" ifadeleri kullanıldı. Yangınla ilgili yürütülen soruşturma kapsamında, fabrika bahçesinde ateş yakarak yangının çıkmasına neden oldukları iddiasıyla Afgan uyruklu 2 çalışan gözaltına alındı. NTV'ye yayınına bağlanan Esenyurt Belediye Başkanı Ali Murat Alatepe, yangınla ilgili son durumu anlattı. Alatepe, "Buranın palet fabrikası olması çam ağaçlarıyla yapılan paletle rnedeniyle yangının boyutu büyük oluyor. Yangının nasıl başladığını bilmiyoruz. Yanında atıl bir iş merkezi ve fabrikaya sıçramış durumda. Burada daha fazla yayacak birşey ve yerleşim yok. Fabrikalarda kimyasal ürün yok. Burada bir tanesi özellikle gece çalışan olabilir deniyor. Oradaki bekçilerin verdiği bilgiye göre çalışan kimse yok. Şu an için can kaybı yok. Yangın kısmen kontrol altına alındı. Rüzgarın olmaması durumunda biz baskılayabiliriz deniyor. Ama olmaması durumunda havadan da müdahale yapılabilir" dedi.
Her dönem moda, tasarım, sanat ve mimarlık denilince akla ilk gelen ülke İtalya son yıllarda Türk öğrencilerin büyük ilgisini çekiyor. İtalya İstanbul Konsolosu Giulia Prati, üniversitelere YGS’de 180 puan barajını aşanların başvurabileceğini söylüyor.  LİSANS eğitiminin 3 yıl sürdüğü İtalya’ya yükseköğretim için son yıllarda giden öğrenci sayısının arttığını anlatan İstanbul Konsolosu Giulia Prati “Son 8 senede öğrenci sayısı 5 kat arttı. Her yıl 500 genç İtalyan üniversitelerinde öğrenim görmek için gidiyor” diyor. Prati’nin verdiği bilgilere göre İtalyan üniversitelerinde okumak için YGS’de 180 puan barajını aşmanız yeterli. Başvuruları üniversitelerin kendi internet sitelerine yapabilirsiniz. İngilizce programlarda da eğitim almak mümkün. Ancak İngilizce eğitim alacak olsanız da temel İtalyanca bilmeniz gerekiyor.  Öğrenciler yıllık 1000 ile 3 bin 500 Euro arasında harç ödüyor. İlk dönem harç ücretleri sabit ancak ikinci dönemden itibaren öğrenciler ailelerinin gelir durumuna göre belirlenen oranda harç ödüyor. Aylık yaşam maliyeti 800 ile bin Euro arasında. Konaklama bedeli ise aylık ortalama 300-500 Euro. Devlet üniversitesinde okuyanların burs alma şansı daha yüksek. Öğrenciler ailelerinin gelir durumlarını bildirip üniversiteye burs başvurusunda bulunabiliyor. Özel üniversitelerde ücretler yıllık 9 bin ila 24 bin Euro arasında. Öğrencilerin haftada 20 saate kadar çalışma izni var. Mezuniyetten sonra da 1 yıl çalışma ve oturma izni veriliyor. Öğrenciler vize için büyükelçilik ya da konsoloslukların okul bölümlerine başvuruyor. İstanbul Başkonsolosluğu eğitim sorumlusu Attilio Costoutona Cedolini öğrencilerin vize işlemlerini çok kısa sürede ve ücretsiz yaptıklarını söyleyerek öğrencilerin vize için yıllık 5 bin 819 Euro’nun öğrencilerin banka hesabında olması gerektiğini vurguluyor. FRANSIZ üniversiteleri lise notlarınızı dikkate alıyor. Bakalorya seviyesinde bir lise diploması ve B2 seviyesinde Fransızca yeterlilik belgesi istiyor. Bir başka koşul da LYS puanıyla üniversiteye yerleşmek. Hatta hukuk okuyacak öğrenci Türkiye’de bir hukuk programına yerleşmeli. Üniversitelerde hazırlık programı yok ama Fransızca öğrenmek için dil kurslarına gidip, tekrar başvuru yapabilirsiniz. Her üniversite kendi kriterini belirliyor. Fransa’da eğitimi Kare Eğitim Yurtdışı Eğitim Direktörü Olcay Erten anlattı. Fransa’da mühendislik okumak zor. Toplam 5 yıl süren mühendislik eğitimi Grandes Ecoles denilen okullarda veriliyor. Bu okullar için önce 2 yıllık üniversite eğitimi alınır, sonra sınava girilir. Bakalorya seviyesinde diplomaya sahip olmayanlar üniversiteye erişim belgesi olarak da nitelendirilen Diplôme d’accès aux études universitaires (DAEU) ismiyle bilinen hazırlık yılını okuyabilir. Başarılı olan üniversiteye geçiyor. Tıp, veterinerlik, eczacılık gibi bölümlere kabul alanlar birinci yılın sonunda yapılan ve girenlerin ancak yüzde 20’sinin başarılı olabildiği ve yalnızca iki kez girme hakkı bulunan sınavı geçerse eğitimini sürdürür. İngilizce lisans ve master programları var. Bunlarda Fransızca ve İngilizce yeterlilik isteniyor. Devlet üniversitelerinde öğrenim ücretleri yıllık ortalama 175 ila 550 Euro arasında. Yurtların aylık ortalama ücretleri 150-350 Euro civarında. Ev kiraları Paris gibi kentlerde aylık 600-750 Euro, daha küçük kentlerde ortalama 400 Euro. Öğrencilerin ödedikleri kiranın en az üçte birini devlet öğrenciye geri ödüyor. Toplu taşıma, sinema, tiyatro, restoran ve kafelerdeki tüm indirimlerden yabancı öğrenciler de yararlanabiliyor. Türk Eğitim Vakfı ile ortak master, mühendislik bursları ile Avrupa Birliği bursları var ve akademik başarıya göre veriliyor. ALMANYA 2.7 milyon Türk nüfusuna sahip ve en çok tercih edilen Avrupa ülkelerinden biri. Türk ve Alman üniversiteleri arasında 911’i Erasmus anlaşması olmak üzere 1057 akademik işbirliği anlaşmaları var. Üniversitelere kabulde ilk şart LYS’de Almanya’da okumak istediğiniz bölümle aynı ya da benzer 4 yıllık lisans programına Türkiye’de yerleşmek. Yerleştirme puanınız da önemli. RWTH Aachen, Münih Teknik Üniversitesi, Heidelberg Üniversitesi ve Berlin Hür Üniversitesi’ne kabul alabilmek için LYS’de de yüksek puan almış olmak gerekiyor. Unicom Yurtdışı Eğitim Danışmanlığı’ndan Fatma Günaydın, Almanya’da nasıl eğitim alabileceğinizi anlattı. Almanca programlar için dil yeterliliği şartı var. Birçok devlet üniversitesi kendi bünyesinde hazırlık programı açıyor. İngilizce programlar için IELTS, TOEFL sonuçları istenir.  Devlet üniversitelerinde ortalama 150 ile 300 Euro arasında harç ödeniyor. Özel üniversiteler ile sertifika programlarında bu rakam ortalama 3 bin ile 30 bin Euro arasında. Resmi verilere göre üniversite öğrencilerinin Almanya’da aylık yaşam giderleri yaklaşık 795 Euro. Yılda 120 gün tam zamanlı veya 240 gün yarı zamanlı çalışma hakkı tanıyor. Mezuniyet sonrası Almanya’da iş olanağı bulmak üzere oturum hakkı 1.5 yıla kadar uzatılabiliyor. Almanya’da 392 üniversitede 17 binin üzerinde bölüm ve program sayısı bulunmakta.  Burs master ve doktora seviyesinde veriliyor. Alman Akademik Değişim Servisi (DAAD) bursları en bilinen kurum. Yüksek lisans için Türk Eğitim Vakfı (TEV) ile ortak ayda 750 Euro ve yol masrafı veriyor. DÜNYADAKİ en büyük kimya endüstrisi Belçika’da olduğu için özellikle kimya eğitimi almak isteyenlerin ilk tercih ettiği ülke. Üniversitelerde lisans programlarının eğitim dili ağırlıklı olarak Fransızca ama İngilizce programlar da var. Öğrencilerin bu programlara başvurabilmesi için TOEFL’dan 87 – 109, IELTS’den en az 6.0 alması gerek. Lisans eğitimi 3 yıl sürüyor. Üniversitelerin kabul kriterleri arasında not ortalamasının en az 20 üzerinden 13 olması ve Türkiye’de bir lisans programına yerleşmiş olmak yer alıyor. Bazı üniversiteler lisede hangi dersleri aldığınızı dikkate alıyor. Örneğin, ekonomi türü bir lisans programını tercih edecek olan öğrencilerin matematik, Türkçe, ikinci dil yanı sıra sosyal bilimler ve sayısal derslerinin de ( fizik, kimya, biyoloji) son 3 yıl içerisinde alınmış olmasını istiyorlar. DANİMARKA’da üniversite başvurularında lisede aldığınız dersler dikkate alınıyor. Örneğin sözel öğrencisi mühendislik okuyamıyor. Ancak bazı üniversiteler eksik dersleri alabilecekleri hazırlık programları sunabiliyorlar. LYS’de barajı aşmanız bekleniyor. Birçok program İngilizce eğitim veriyor. Ancak dil yeterliliğinizi kanıtlamalısınız. Ortalama aylık yaşam maliyetleri 700-1000 Euro arasında. AB ülkeleri dışından gelen öğrenciler için devlet birçok devlet üniversitesine burslar için bütçe aktarıyor. Burslar da akademik başarıya göre dağıtılıyor. Haftada 15 saat çalışma izni var mezuniyetten sonra 6 ay iş arama hakkı veriyor. İşveren aracılığıyla çalışma vizesi alınabiliyor. AVUSTURYA üniversitelerine başvuru için Türkiye’de bir lisans programına yerleşmeniz gerekiyor ve bu programda okuyabiliyorsunuz. Nadir olsa da başka programa geçiş yapabilen öğrenci oluyor. Dil bilmeyenler hazırlık sınıfına devam etmek şartıyla kabul alabiliyor ama iki yıl içinde dili öğrenemezseniz ülkeden ayrılmanız gerekiyor. Hazırlık sınıfını tamamlayanlar ancak haftada 10 ile 20 saat çalışma izni alabiliyor. Unicom Yurtdışı Eğitim’in verdiği bilgiye göre 500 Euro olan harçların düşmesi için dava açıldı. Öğrencilerin ortalama aylık yaşam maliyeti 700 Euro civarında. İki kişilik bir yurt odasının ortalama kirası 250-300 Euro arasında değişiyor. Tıp ve diş hekimliği ile güzel sanatlar ve spor okumak için ayrı bir sınava girmek gerekiyor.
İddiaya göre Yağmur Aşık, evinin bahçesinde bulduğu baykuşu tedavi için veterinere götürdü. Veteriner baykuşun türünün “kulaklı orman baykuşu" olduğunu ve bakanlığa haber vermeleri gerektiği söylemesi üzerine çıkan tartışmada Aşık, veteriner Dilara Tezel'e saldırdı. Aşık, "Kanadı kırıktı. Veterinere götürdüm. Bana 'Bunu satın, ender tür' dediler. İyileştirip doğaya salacağımı söyledim. Baykuşu almaya gittiğimde 'Orman Bakanlığı'na verdik' dediler. Üzerime yürüdüler. Bakanlığa şikayet ettim. Kuşu veterinerden aldılar" demişti.  Milliyet gazetesinin haberine göre olayla ilgili soruşturmasını tamamlayan İstanbul Cumhuriyet Savcılığı, dosyada hem şüpheli hem şikayetçi olan Yağmur Aşık hakkında, "hakaret", "kasten yaralama” ve “tehdit" suçlarından 1 yıl 3 aydan 6,5 yıla kadar hapis istemiyle dava açtı. Savcı, Tezel 'hakkında ise "kasten yaralama" ve "tehdit" suçlamasıyla 10 aydan 3 yıla kadar hapis istemiyle dava açtı.
Antalya Kültür ve Sanat Vakfı'nın Antalya Büyükşehir Belediyesi'nin destekleriyle düzenlediği Uluslararası Antalya Altın Portakal Film Festivali, bu yıl 6-12 Ekim tarihlerinde 49'uncu kez sanatseverlerle buluşacak.  Bu yıl ''Mizah, Muhalefet ve Demokrasi'' temasıyla gerçekleştirilmesi kararlaştırılan festival kapsamında ''Türkiye Mizah Zirvesi'' gerçekleştirilecek. ''Mizah Derken'', ''Politik Arenada Mizah'', ''Sinemada ve Televizyonda Mizah'' başlıkları altında gerçekleşecek Türkiye Mizah Zirvesi'nde, mizah dünyasının usta çizerlerinin karikatürlerinden oluşan bir de sergi yer alacak. Sergide Tan Oral'dan Cihan Demirci'ye, Metin Üstündağ'dan Erdil Yaşaroğlu'na usta çizerlerin karikatürleri sergilenecek. Zirve kapsamında Tan Oral'ın 42 yıldır gösterilemeyen ''Sansür'' adlı animasyon filminin gösterimi de yapılacak.  Türkiye Mizah Zirvesi etkinlikleri, 8 Ekim Pazartesi günü saat 15.00'te Özdilek Alışveriş Merkezi'nde Türkiye Mizah Zirvesi Karikatür Sergisi'nin ziyarete açılmasıyla başlayacak. Karikatürist ve animasyon sanatçısı Tan Oral'ın ''Sansür'' adlı filmi, 10 Ekim Çarşamba günü saat 18.00'de AKM Perge Salonu'nda izleyici ile buluşacak. ''Sansür''ün hikayesini, belgesel yönetmeni Yasin Ali Türkeri anlatacak. Mizah sanatçısı Cihan Demirci, ''Siyasi Mizahın 600 Yılı Aşan Engelli Koşusu'' başlıklı söyleşisiyle aynı gün mizahseverlerle buluşacak.  Zirve, 11 Ekim Perşembe günü 10.00-19.00 saatleri arasında üç oturum şeklinde devam edecek. ''Mizah Derken'' başlığı altında gerçekleşecek ilk oturuma Prof. Dr. Bilal Arık moderatörlük yapacak. Oturumda karikatür sanatçısı Cihan Demirci, ''Mizahın Tarihsel Gelişimi'', çizgi romancı Kutlukhan Perker ''Çizginin Serüveni: Karikatür'', akademisyen Dr. Şenol Bezci ise ''Mizahın Felsefesi'' konularına açılım sağlayacak.  Moderatörlüğünü Dr. Levent Cantek'in yapacağı ikinci oturumda Dr. Artun Avcı ''Mizahın Gücüne ya Tahammül ya Sansür'', Yrd. Doç. Dr. Ayhan Akman ''Politik Söylemde Mizah'', Doç. Dr. Levent Gönenç ''Demokratikleşme Sürecinde Mizah'' başlıklı konuşmalarıyla ''Politik Arenada Mizah'' konusunu irdeleyecek.  ''Sinemada ve Televizyonda Mizah'' başlıklı üçüncü oturumun moderatörlüğünü Prof. Dr. Bülent Çaplı yapacak. Üçüncü oturumun konuşmacıları arasında yer alan Asuman Dabak ve Burak Aksak ''TV'de Mizah: Absürd Komedinin Yükselişi'', Gani Müjde ''Türkiye Sinemasında Güldürü'', Orçun Benli ''Türkiye Siyasi Tarihinin Sinemaya Yansıması: Politik Komedi'', Umur Bugay ''Türkiye Siyasi Tarihinin Sinemaya Yansıması: Politik Komedi'', Yüksel Aksu ''Türkiye Sinemasında Güldürü'' başlıklı konuşmalarıyla Türk sinemasında ve televizyon dünyasında mizah konusunu ele alacak.
Hacettepe Üniversitesi Tıp Fakültesi Hastanesi’nde 4 gece geçiren ve bu sabah taburcu edilecek Cumhurbaşkanı Abdullah Gül’ü bu hafta yoğun bir program bekliyor.  Gül, bugün 19.30’da Başbakan Erdoğan ve Genelkurmay Başkanı Org. Necdet Özel ile Çankaya Köşkü’nde bir araya gelecek.  Gül, yarın da Suriye ve artan terör olaylarının masaya yatırılacağı MGK toplantısına katılacak.  Gül, çarşamba günü Kara Harp Okulu mezuniyet törenine katılacak.  Perşembe sabahı Çankaya Köşkü’nde 30 Ağustos Zafer Bayramı tebriklerini kabul edecek olan Cumhurbaşkanı, akşam da Köşk’te düzenlenecek Zafer Bayramı resepsiyonuna ev sahipliği yapacak.  Önceki yıla kadar Genelkurmay Başkanlığı tarafından orduevlerinde düzenlenen bu resepsiyonun geçen yıl itibarıyla Cumhurbaşkanı tarafından verilmesi kararı alınmıştı. Ancak geçen yıl terör olayları nedeniyle resepsiyon iptal edilmişti.  Bu yılki resepsiyona 400 davetli katılacak. Davetiyelerde, davet sahibi olarak “Cumhurbaşkanı Gül ve Bayan Gül” ismi yer aldı, konuklar da eşleriyle birlikte davet edildi.  Genelkurmay’ın resepsiyonlarında erkekler için smokin şartı vardı ancak Başbakan Erdoğan ve bakanların da aralarında olduğu bazı davetliler resepsiyona takım elbise ile katılıyordu.  Köşk’te düzenlenecek resepsiyonda erkeklerin kıyafeti “koyu renk elbise” olarak belirlendi.  Kadınlar için “uzun etek”, askerler için “mesdres” tanımlamaları değişmedi.
İran'ın Rey şehrindeki Abdulazim Türbesi'nin genişletme çalışmaları sırasında ülkenin eski hükümdarlarından Şah Rıza Pehlevi'ye ait olduğu iddia edilen mumya bulundu. İran resmi ajansı IRNA'nın haberine göre, Tahran İslam Konseyi Kültürel Miras ve Turizm Komitesi Başkanı Hasan Halilabadi, Tahran'ın güneyinde yer alan Rey'deki Abdulazim Türbesi'nin batı kısmındaki genişletme çalışmaları sırasında bir mumya bulunduğunu söyledi. Mumyanın İran'ın eski hükümdarlarından Şah Rıza'ya ait olabileceğini belirten Halilabadi, ilgili makamlar tarafından gerekli incelemenin yapılacağını aktardı. İran'da 1925'te Pehlevi hanedanlığının temellerini atarak yönetimi ele alan Şah Rıza, İkinci Dünya Savaşı'nda İngiltere ve Sovyetler Birliği'nin İran'ı işgali sırasında sürgüne gönderildiği Güney Afrika'da 1944'te öldü. Şah Rıza'nın naaşı Mısır'da mumyalanarak uzun süre Kahire'deki Rıfai Camisi'nde saklandı. Mumya 1950'de İran'a getirildi ve Rey kentinde hazırlanan mozoleye törenle gömüldü. Şah Rıza'nın mozolesi, 1979 İran Devrimi'nden sonra Ayetullah Humeyni'nin onayıyla yıkıldı.
İngiltere'de ana muhalefetteki İşçi Partisinin lideri Jeremy Corbyn, Birleşmiş Milletler (BM) Genel Sekreteri Antonio Guterres'in dünyada yeni bir Soğuk Savaş'ın başlayabileceği uyarısında bulunduğunu hatırlattı.  Guterres'in yeni bir Soğuk Savaş dönemine girmekten endişe duymakta haklı olduğunu belirten Corbyn, "Guterres'in bunu söylemek için iyi nedenleri var. Daha bir gün öncesinde BMGK Rusya ile İngiltere, ABD ve Fransa arasında Suriye ve kimyasal silahlar konusunda kilitlenmişti." diye konuştu. BMGK'de kilitlenen sorunun BM Genel Kuruluna taşınması gerektiğini ancak bu yolun izlenmediğini ifade eden Corbyn, şunları söyledi: "Bunun yerine Suriye'deki kimyasal silah noktaları bombalandı. Bence bu durum, Suriye’de siyasi çözüm ihtiyacına işaret ediyor. Rusya, ABD, Türkiye, İran, Suudi Arabistan, İsrail, Lübnan, Ürdün ve AB ülkeleri bir araya gelmeli ve anlamlı bir barış sürecini desteklemeli." Yedi yıldır süren çatışmada yüzbinlerce Suriyelinin hayatını kaybettiğini dile getiren Corbyn, milyonlarcasının da ülke içinde veya dışında sığınmacı durumuna düştüğüne işaret etti. "Dehşet devam ediyor, yoksulluk, açlık devam ediyor." ifadesini kullanan Corbyn, "Bir barış süreci başlamalı ve bu ancak büyük güçlerin bir araya gelmesiyle başarılabilir." dedi. Avrupa kıtasında yükselen aşırı sağ akımlar, İslamofobi ve antisemitizme de dikkat çeken Corbyn, bu durumu "korkutucu" diye nitelendirdi. İngiltere'de de ırkçılığın yükseldiğini, cami ve sinagoglara saldırılarda artış olduğunu belirten Corbyn, şunları kaydetti: "Hepimizin değerlerinin tanındığı bir toplum olmak zorundayız. Müslüman toplumun İngiltere'ye, İngiliz halkına yaptığı büyük katkı tanınmalı. Camilerin, bütün toplumu bir araya getirmede oynadığı rol, topluma, özellikle de gençlere sağladığı destek tanınmalı." İngiltere'de İslamofobinin özellikle Brexit referandumunun ardından yükselişe geçtiğine işaret eden Corbyn, "Müslüman toplum İngiltere'nin bütünleşik parçasıdır. Irkçılığın herhangi bir biçimine müsamaha gösterirsek, durum giderek kötüleşir. Sıfır müsamaha gösterirsek, onu eninde sonunda yok ederiz." diye konuştu. Corbyn, aşırı sağın yükselişini önlemek için eğitim, istihdam, fırsat eşitliği gibi konular üzerinde de durulması gerektiğini sözlerine ekledi.
Muğla'nın Bodrum ilçesinde iki motosikletin çarpışması sonucu 1 kişi hayatını kaybetti, 2 kişi yaralandı. Alınan bilgiye göre, Aytuğ Burhan Canatan yönetimindeki 52 AAE 832 plakalı motosiklet, Konacık Mahallesi Seyit Onbaşı Caddesi'nde, Murat Çelik'in kullandığı 48 LS 183 plakalı motosikletle çarpıştı. Kazada sürücüler ile 52 AAE 832 plakalı motosikletteki yolcu yaralandı. Çeşitli hastanelere kaldırılan yaralılardan Çelik, yapılan müdahaleye rağmen yaşamını yitirdi, yaralılardan Canatan'ın durumunun ise ağır olduğu öğrenildi.
haberi!  Kapatılan Zaman gazetesinin eski yönetici ve yazarlarının yargılandığı 17'si tutuklu 31 sanıklı davada, esas hakkındaki mütalaa açıklandı. Ali Bulaç, Mümtazer Türköne ve Şahin Alpay'ın "Anayasayı ihlal" suçundan ağırlaştırılmış müebbet hapsi, "örgüt üyeliği" suçundan ise 7,5 yıldan 15'er yıla kadar hapisleri talep edildi. İstanbul 13. Ağır Ceza Mahkemesi'nce Silivri Ceza İnfaz Kurumları Yerleşkesi karşısındaki binada yapılan Zaman Gazetesi davasının bugünkü duruşmada esas hakkındaki mütalaasını okuyan Cumhuriyet Savcısı, sanıklardan Mehmet Özdemir'in "Anayasa'yı ihlal" suçundan ağırlaştırılmış müebbet, "silahlı terör örgütüne üye olmak" suçlarından 7,5 yıldan 15 yıla kadar hapisle cezalandırılmasını istedi. Mütaalada, Zaman Gazetesi Ankara Temsilcisi Mustafa Ünal'ın örgüte sadakatinden vazgeçmediği, örgüt üyesi olmadığını söylese de örgütle ilgili tek bir eleştiri yazısı yazmadığı, tüm yazılarını FETÖ'nün bakış açısıyla kaleme aldığı ve örgütün şirketlerinin içinin boşaltılmasına yardım ettiği tespitlerinde bulunuldu.  Mütalaada, "toplumu darbe girişimine hazırlamaya çalıştığı", "darbenin nesnel koşullarını oluşturma yönünde faaliyet gösterdiği" anlaşılan sanık Ünal'ın "Anayasa'yı ihlal" ve "terör örgütü üyesi olmak" suçlarından ağırlaştırılmış müebbet ve 7,5 yıldan 15 yıla kadar hapsi talep edildi.  Zaman gazetesi köşe yazarlarından Ahmet Turan Alkan'ın, örgüt elebaşı Fetullah Gülen'in Pensilvanya'daki evini ziyaret ederek övgü dolu yazı yazdığı, Gülen'e sadık kalarak ve örgüt hiyerarşisi içinde hareket ederek yazılar kaleme aldığı ve darbenin nesnel koşullarının oluştuğuna toplumu iknaya çalıştığı vurgulanan mütalaada, Alkan hakkında da "Anayasa'yı ihlal ve "terör örgütü üyesi olmak" suçlarından ağırlaştırılmış müebbet ve 7,5 yıldan 15 yıla kadar hapis cezası öngörüldü. Mütalaada sanık İhsan Duran, Orhan Kemal Cengiz hakkında da "Anayasa'yı ihlal" suçundan ağırlaştırılmış müebbet ve "terör örgütüne üye olmak" suçundan 7,5 yıldan 15'er yıla kadar hapis cezası istendi. Sanıklar Nuriye Ural ve Lalezar Sarıibrahimoğlu hakkında "örgüte üye olmamakla birlikte yardım etmek" suçundan 7,5 yıldan 15'er yıla kadar hapis cezası istenirken, bu sanıklar için "Anayasa'yı ihlal", "TBMM'yi ve Türkiye Cumhuriyeti hükümetini ortadan kaldırmaya teşebbüs" suçlarından beraat talep edildi.
Güneydoğu’daki faili meçhulleri soruşturan Diyarbakır Özel Yetkili Cumhuriyet Savcılığı’na 'Çok gizli' ibareli bir yazı gönderen MİT, 'Yeşil' kod adlı Mahmut Yıldırım’ı Öcalan ile Şemdin Sakık’ın getirilmesi ve konusu belirtilmeyen iki olayda daha kullandığını açıkladı.  Doğu ve Güneydoğu Anadolu Bölgesi’nde 1990-1997 yılları arasında işlenen faili meçhul cinayetleri araştıran Diyarbakır Özel Yetkili Cumhuriyet Savcılığı, eski MİT Kontrterör Daire Başkanı Mehmet Eymür’ün ifadeleri üzerine harekete geçti.  Eymür, geçtiğimiz kasım ayında Ankara’daki 4 faili meçhul cinayete ilgili soruşturma yürüten Ankara Cumhuriyet Başsavcılığı’na verdiği ifadede, 'Yeşil' kod adlı Mahmut Yıldırım’ın MİT ve JİTEM’e çalıştığını söylemişti.  Eymür’ün ifadesinin ardından özellikle Kürt yazar Musa Anter cinayetiyle dosyayı yeniden gözden geçiren Diyarbakır Özel Yetkili Cumhuriyet Savcılığı, MİT’e, Yeşil’in teşkilatta çalışıp çalışmadığını ve hangi olaylarda kullanıldığını sordu. Savcılık ayrıca MİT’ten Yeşil kod adlı Mahmut Yıldırım’ın sorgu kasetlerini de istedi.  Habertürk'ten İlyas Akengin'in haberine göre MİT, savcılığa 'Çok gizli' ibareli bir yazıyla yanıt verdi.  Yanıtta şu ifadelerin kullanıldığı öğrenildi: “Söz ettiğiniz hiçbir olayda Yeşil kod adlı Mahmut Yıldırım’ı kullanmadık. Musa Anter olayında bizim hiçbir elemanımız yoktu. Biz 'Yeşil’i bu olayda kesinlikle kullanmadık. Yeşil bizim resmi elemanımız değil. Yeşil’i sadece birkaç olayda kullandık. Yeşil’i 1990’lı yılların başında Suriye’nin başkenti Şam’a göndererek Abdullah Öcalan’ın yakalanması için oluşturulan ekipte görevlendirdik. Ancak bu operasyondan vazgeçildi.  Yeşil, Şemdin Sakık’ın Barzani’den alınıp Türkiye’ye teslim edilmesinde görev aldı. Yeşil bizim adımıza bölgede hiçbir zaman kullanılmadı. Yeşil bizim adamımız değil, onunla ilgili soruşturma yürütebilirsiniz. Bu konuda Başbakanlık’tan izin almanıza gerek yok."  Yazıda, ayrıca konusu belirtilmeyen iki olayda daha Yeşil’in kullanıldığı belirtildi.
Ölümüyle herkesi şoke eden Defne Joy Foster'la o gece birlikte eğlenen arkadaşı Tolga Karel konuştu.  Hürriyet'in haberine göre, Karel, 10 yıllık arkadaşının ölümünün ardından şunları söyledi; ''Defne'nin yeri benim için çok özel. 10 yıllık arkadaşım. Ben çok yıkıldım, çok üzüldüm yani. Çok değerli bir insandı. Cenazesine gitmek istemedim çünkü öyle bir şeyde kendimi çok kötü hissedecektim. Gerek duymadım yani.  'Su testisi su yolunda kırılır" konusunda, insani ve ahlaki açıdan konuşulanları doğru bulmuyorum. Siz istediğinizi konuşun, o insanı geri getiremezsiniz. Yaşamın bize getirdiği güzelliklere bakalım. Bir de ifademin alınması için beni çağırmadılar. Ancak çağırılırsam zevkle ve keyifle giderim."
YÖK Başkanı Prof. Dr. Yusuf Ziya Özcan, üniversiteye girişte, sadece Öğrenci Seçme ve Yerleştirme Merkezi'nin yaptığı sınavla değil, dünyada geçerli olan IB ve SAT sınavları sonuçlarına göre de öğrenci almak istediklerini bildirdi. Özcan, üniversiteye girişte uygulamayı düşündükleri seçenekleri anlattı. ''Üniversiteye giriş sınavlarıyla ilgili biraz daha ilerleme kaydetmek istediklerini'' söyleyen Özcan, Uluslararası Bakalorya olarak tanımlanan IB ve SAT sınavlarının dünyada kabul gören sınavlar olduğunu belirterek, bu sınav sonuçlarına göre Türkiye'deki üniversitelere öğrenci almayı düşündüklerini ifade etti.  Özcan, şöyle konuştu: ''Türkiye'de de bazı liselerde IB dedikleri bir program var. Türkiye'de yıllar önce uygulanan olgunluk sınavı gibi. Ayrıca, SAT sınavı da dünyadaki pek çok üniversitenin öğrenci kabul ettiği bir sınav. Bu sınavlar çok ciddi, dünyanın önem verdiği, kabul ettiği sınavlar. Biz de bunları baz almak istiyoruz. Bunlarda başarılı olan çocukları üniversiteye almak ve böylece üniversiteye girişi çoklu hale getirmek amacımız. Çünkü bu çocukları kabul etmediğimiz taktirde bu çocuklar dışarda okumak zorunda kalıyorlar. IB programına göre okuyan öğrencilerin hepsi yurtdışına gidiyor. Zaten anne-babalar da çocuklarını özellikle IB programı veren liselere yolluyorlar. Bu öğrencilerin yurtdışına gitmesinin önünü kesmek istiyoruz. Neden, çünkü bu çocuklar çok iyi lisan biliyorlar. Mesela Bilkent'in özel okulundan çıkmış, mükemmel İngilizce konuşan çocuklar bunlar. Bizim de yabancı dille ilgili sorunumuz var. Amacımız, hiç olmazsa lisan bilen bu çocukların üniversite eğitimlerini bu lisan bilgisinin desteğiyle yapmaları.'' Üniversiteye giriş sınavlarında ileriki yıllarda açık uçlu sorular yöneltilmesinin planlandığını ifade eden Özcan, IB ve SAT sınavları sonuçlarına göre öğrenci alarak üniversiteye girişte tek bir yöntemle değil ''çoklu yöntem''le öğrenci almayı amaçladıklarını anlattı.  Bu uygulamanın ne zaman başlayacağı konusunda da Özcan, şunları söyledi: ''Bu, hemen gelecek yıl olmaz, çünkü çalışmamız lazım. Örneğin IB programında puanı 24'ün üzerinde olan çocuklar yurtdışındaki hangi üniversitelere gidiyor bunlara bakmamız lazım. IB puanı 45'e kadar çıkıyor. Bu puan aralıklarında yurtdışındaki hangi üniversiteler öğrenci alıyor onlara bakmamız ve Türkiye'deki üniversitelerle eşleştirme çalışması yapmamız lazım. Bunu bilirsek, öğrenciye şu puanla şu üniversiteye girebilirsin deriz.'' ''Üniversiteye girişte Türkiye'de uygulanan merkezi sınav yerine, üniversiteye giriş yöntemi çeşitleniyor denilebilir mi?'' sorusuna Özcan, ''Evet. Ayrıca ötekiler de merkezi sınavlar, dünyanın kabul ettiği sınavlar'' yanıtını verdi. Türkiye'de IB programı veya SAT gibi sınavlara giren öğrenci potansiyelinin sorulması üzerine Özcan, çok fazla olmadığını belirterek, ''Önemli olan bu çocukları Türkiye'de tutmak. 2 bin tane bile olsa Türkiye'de okumaları önemli'' diye konuştu. Özcan, IB ve SAT sınavında başarılı olan yabancı öğrencilere de Türkiye'deki üniversitelerin kapısını açmayı istediklerini dile getirdi. ''Üniversiteler 10 sene, hatta 5 sene sonra öğrenci arayacak duruma gelecek. Öğrencilere gel üniversitede oku diye laptop falan hediye edecekler. Yakında üniversiteler öğrenci sıkıntısı çekecekler ve yapacağımız bu şeylerin hepsi tedbir amaçlı'' diyen Özcan, sözlerini şöyle sürdürdü: ''Bundan 20 yıl sonra Türkiye'nin nüfusu 80 milyon küsür olacak. 80 milyon küsürlük bir nüfusta üniversite yaşında olan öğrenci sayısı 1.2 milyon. TÜİK'in projeksiyonu bu. Biz, yükseköğretimde yüzde 50 okullaşmayı garantilesek bile ki bu çok zor, yani çağ nüfusunun yüzde 50'sinin üniversite eğitimi aldığını, o oranı yakaladığımızı düşünsek bile 600 bin öğrenci eder. 20 yıl sonra 600 bin üniversiteye gidecek öğrencimiz olacak. Bizim, bu sene yarattığımız kontenjan 708 bin. Biz bunu hem vakıf üniversiteleri hem de devlet üniversiteleri yoluyla yakında da 800 bini buluruz rahatlıkla. Şimdi düşünün, 600 bin öğrenci mezun edeceksiniz liseden, 800 bin tane öğrenciye yeriniz var. Bugün Almanya'da satılık üniversiteler var. Herşeyiyle orada duruyor, binaları, laboratuvarları... Neden buraya geldiklerini zannediyorsunuz, neden Türk-Alman Üniversitesi açıyorlar burada, çok mu ihtiyaçları var eğitime, hayır. İnsan gücüne ihtiyaçları var. Nüfusları azaldı. Oradaki üniversiteye gidecek öğrencileri yok. Burada onlara nazaran yüz misli fazla öğrenci var. Burada alıp yetiştirecekler, Alman dilini öğretecekler götürüp orada çalıştıracaklar. Akıllarındaki mega plan bu. Haklılar da. Yakında biz de öyle olacağız. Niye biz Suriye'den, Irak'tan, İran'dan, Türk cumhuriyetlerden neden öğrenci getirmek istiyoruz. Biz 10 yıl sonra aynı Almanya'nın bugünkü durumunda olacağız.'' Özcan, üniversitelerde yabancı öğrenci sayısının artırılması için merkezi yapılan Yabancı Öğrenci Sınavı'nın kaldırılarak, bunun üniversitelere bırakıldığını anımsatarak, bu düzenlemeyle üniversitelerdeki yabancı öğrenci sayısının arttığını bildirdi. Özcan, şunları kaydetti: ''Gaziantep Üniversitesi bu yıl 900 öğrenci kaydetti, 400 öğrenciyi alamadı kontenjanı olmadığı için. Trakya Üniversiteler Birliğine 3 bin 200'ün üstünde öğrenci başvurdu. Bu sene üniversitelerimizde 17 bin öğrencimiz var. Bir dahaki sene 34 bine çıkaracağız, bir dahaki sene bir daha katlayacağız. Özellikle, tıpta, mühendisliklerde, İngilizce programlarının sayısını artırabilirsek daha iyi olacak. Bir tıp öğrencisi senede 40 bin dolar bırakıyor sadece okula. Bir de ülkeye bırakıyor, ülkesine döndüğü zaman bizim büyükelçimiz oluyor. o kadar avantajlı birşey.'' Özcan'ın üniversiteye girişte baz almayı düşündüklerini ifade ettiği SAT, Amerika'da üniversite eğitimi almak isteyenlerin girdiği, akademik yetenek sınavı olarak biliniyor. Bu sınav lisans eğitimi almak isteyen her ABD vatandaşından talep ediliyor ve bazı üniversiteler tarafından yabancı uyruklu öğrencilerden de isteniyor.  SAT niteliklerine göre SAT 1 ve SAT 2 olarak ikiye ayrılıyor. SAT 1'de öğrencilerin matematiksel ve sözel yetenekleri ölçülüyor. SAT 2'de de öğrencilerin spesifik olarak bir akademik konu üzerindeki bilgileri sınanıyor. IB programı da merkezi Cenevre'de bulunan Uluslararası Bakalorya tarafından uygulanan ve 16-19 yaş arası öğrenciler için hazırlanmış, geniş kapsamlı, üniversite öncesi iki yıllık bir program olarak tanımlanıyor. Program, sadece liselerde değil, lise öncesi kademede de uygulanıyor. Programın üç değişik şekli bulunuyor.  Türkiye'de IB programı uygulayan 30'a yakın özel lise olduğu biliniyor. YÖK'ün, SAT 1, ACT (Minimum 21 puan),Abitur, Fransız Bakaloryası, GCE A Level Sertifikası (Minimum 2 ders),Uluslararası Bakalorya (IB),Avusturya Matura Diploması veya İtalya Maturita diploması belgelerinden birine sahip adayların, Türkiye'deki merkezi üniversite sınavına girmeden yurtdışındaki üniversitelerde okuyabilmelerine yönelik kararı bulunuyor.
Türkiye Futbol Federasyonundan yapılan açıklamaya göre, 23-29 Eylül tarihlerinde Estonya'nın başkenti Tallinn'de düzenlenecek müsabakalarda Avusturya, Belarus, Slovenya, ve Estonya takımları yer alacak. Neslihan Muratdağı, 26 Eylül Çarşamba günü oynanacak Avusturya-Slovenya ve 29 Eylül Cumartesi günü oynanacak Belarus-Avusturya müsabakalarında görev yapacak.  Betül Nur Yılmaz ise bu karşılaşmalarda yardımcı hakem olacak.
MHP'li Faruk Bal, Seyhan 3'üncü Seçim Kurulu'nda itirazlar üzerine 114 sandıkta geçersiz oyların tekrar sayılması sonucunda da AKP'ye 64 oy, MHP'ye 60 oy çıktığını belirtti. Bal, Hüseyin Sözlü'nün pazar veya pazartesi günü mazbatasının verilmesine beklediklerini ifade etti. Adana'daki seçimle ilgili Başbakan Yardımcısı Beşir Atalay, Kültür ve Turizm Bakanı Ömer Çelik ve AKP Genel Başkan Yardımcısı Süleyman Soylu'yu eleştiren Bal, "Adana'da seçim sulh ve sükunet içinde geçti, ama seçimden sonra fırtınalar koptu. AKP her şeyi hazmeden bir parti ama Adana'daki seçim sonuçlarını bir türlü hazmedemedi. Başta Başbakan Yardımcısı Beşir Atalay, seçimlerin ilk sonuçlarının alındığı andan itibaren bir fişek attı, 'Adana'da iki gün içinde her şey değişebilir' dedi. Arkasından Kültür ve Turizm Bakanı Ömer Çelik, devlet gücünü de arkasına almak suretiyle seçim kurulları üzerinde yoğun bir baskı uyguladı. AKP Genel Başkan Yardımcısı Süleyman Soylu da aynı şekilde akla ziyan iddialar ile Adana bir kamuoyu yaratmaya çalıştı. Amaçları belliydi, seçim kurulları üzerinde baskı yaparak, Adanalıların iradesini seçim kurulları kararlarıyla ortadan kaldırmaktı, Adana'daki seçimleri iptal ettirmekti. Bu akla ziyan işler, ilçe seçim kurullarına yapmış oldukları itirazların bumerang gibi geri dönüp, suratlarına şamar gibi çarpılmasıyla sona ermiştir" dedi. Bal, itiraz sürecinin devam ettiğini ancak Hüseyin Sözlü'ye mazbatasının pazar veya pazartesi günü verilmesini beklediklerini kaydetti. Bal, CHP Adana Büyükşehir Belediye Başkan Adayı Yıldıray Arıkan'ın AKP Büyükşehir Belediye Başkan Adayı Abdullah Torun ile birlikte basın toplantısını ise şöyle değerlendirdi; "Nasıl ikna ettilerse etmişler, o emellerine, yani seçimin iptali sonucuna ulaşabilmek için beyanını alabilmişler. Yani ben tebrik etmek istiyorum AKP'yi bu başarısından dolayı."
Bordo-mavili takımın başkanı Muharrem Usta, Galatasaray'dan Çin ekibi Pekin Guoan'a transfer olan Burak Yılmaz'a teşekkür mesajı yayınladı. Usta mesajında, "Burak Yılmaz... Yolun açık olsun, dönmek istersen Trabzonspor'un kapısı sana her zaman açık olacak. Her şey için teşekkürler" dedi. 8 milyon Euro karşılığında Çin'e giden Burak sözleşmesindeki yüzde 25'lik opsiyon sayesinde bu transferle Trabzonspor'a da 2 milyon Euro daha kazandırmıştı.
Avrupa Komisyonu Başkanı Donald Tusk, İngiltere'nin AB'den ayrılmaktan vazgeçmesi hayalinin göz ardı edilmemesi gerektiğini söyledi. Tusk, siyasileri de İngiltere'yi aceleye getirilmiş bir Brexit'e itecek zorlu müzakerelerden kaçınmaları konusunda uyardı. Geçen hafta düzenlenen Brexit konulu AB Liderler Zirvesi'nin değerlendirmesini yapan Tusk, bir liderin zirvede sarf ettiği "İngiltere'nin AB'den ayrılma sürecinden dönüşün mümkün olmadığı ve bunun hayalinin kurulmaması gerektiği” yönündeki ifadelerine cevaben, "Tarihimizde geldiğimiz bu zorlu noktada hayalperestlere ve hayallere ihtiyacımız var. Kaderciliğe boyun eğemeyiz. En azından ben daha iyi ve birlik halinde bir Avrupa'nın hayalini kurmaktan vazgeçmeyeceğim” ifadelerini kullandı.  Kendisi de dahil, herkesin Brexit sürecinden yorgun düştüğünü ve bunun anlaşılabilir olduğunu söyleyen Tusk, "Ancak yorgun düşmüş olmamız ‘hadi bir an önce şu işi bitirelim' dememize bir bahane değil” ifadelerini kullandı. Tusk'ın sözlerinin hangi lideri hedef aldığı açıklanmasa da, akıllara söz konusu zirvede İngiltere'ye anlaşmalı ya da anlaşmasız ayrılık için kararını vermek üzere en fazla birkaç hafta daha süre tanınması gerektiğini söyleyen Fransa Cumhurbaşkanı Emmanuel Macron'u getirdi. Macron'un talebine karşın, zirveden İngiltere'ye 31 Ekim'e kadar süre tanınması kararı çıkmıştı.   Almanya Dışişleri Bakanı Heiko Maas da İngiltere'nin ekim ayına dek "ne istediğine kadar vermesi gerektiğini” söyledi. Financial Times'a konuşan Maas, "Bir kez daha sürecin uzatılması sonuç olarak AB'de kalmak istedikleri sinyalini verecektir” dedi. İngiltere Başbakanı Therasa May'in Brexit anlaşmasının mayıs ayı sonunda düzenlenecek Avrupa Parlamentosu seçimlerinden önce onaylanacağını umduğunu söyleyen Maas, "AB'den ayrılma isteğine karşın seçimlere katılmanın tuhaf olacağını” savundu.
Yunanistan siyasi sığınma komitesi 15 Temmuz darbe girişimi sonrası Yunanistan'a sığınan 8 darbeci askerden birine siyasi sığınma hakkı verdi. Proto Thema gazetesine göre, serbest kalan şahıs, Yunanistan'a kaçırılan helikopterin 2. pilotu. Komite bu kişinin darbe girişimine katıldığına dair bir ispat olmadığını belirterek, siyasi sığınma hakkını kabul etti. Yunan Hükümetinin bu karara itiraz etmesi bekleniyor.
Beşiktaş, son hazırlık maçında Yunanistan'ın Olympiakos takımıyla karşılaştı. Beşiktaş, hazırlık maçında deplasmanda Yunanistan ekibi Olympiakos'a 2-1 yenildi. 16 . dakikada Jara'nın ceza yayının sol çaprazından yaptığı sert vuruşta kaleci Tolga Zengin soluna uzanarak iki hamlede topun sahibi oldu. 25. dakika soldan ceza sahasına giren ve rakiplerini geçen Gomez, kaleciyle karşı karşıya kaldı. Alman futbolcunun şutunda kaleci Jimenez, topu ayaklarıyla kornere çeldi. 42. dakikada Forounis'in sağdan kullandığı kornerde ön direkte Jara'nın yaptığı kafa vuruşunda kaleci Tolga Zengin, topu son anda gol çizgisinin üzerinden tokatladı. Olympiakoslu futbolcular topun kale çizgisini geçtiği iddia ederken, Gomez meşin yuvarlağı tehlikeli bölgenin dışına uzaklaştırdı. İlk yarı golsüz beraberlikle sona erdi. 59. dakikada Olympiakos öne geçti. Pardo, sağ kanatta ceza sahasının içinde buluştuğu topu bekletmeden yerden ortaladı. Kale sahasının içinde Pardo'nun pasında topla buluşan Finnbogason'un müsait durumdaki vuruşunda meşin yuvarlak kaleci Tolga Zengin'in müdahalesine rağmen ağlarla buluştu: 1-0. 88. dakikada Beşiktaş maça eşitliği getirdi. Olcay Şahan'ın sol tarafaftan kullandığı kornerde Necip Uysal, arka direkten kafa vuruşunda kaleci Kapino'yu aşan top uzak köşeden filelerle buluştu: 1-1. 89. dakikada Motta'nın Dossevi'yi ceza sahasında düşürmesiyle hakem Tritsonis penaltı noktasını gösterdi. 90. dakikada Fuster, topu ve kaleciyi ayrı köşelere göndererek Olympiakos'u tekrar öne geçirdi: 2-1. Karşılaşma Yunan ekibinin 2-1'lik üstünlüğüyle tamamlandı. Maçın son dakikasında Necip Uysal, Saliakas'ın kendisine yaptığı faul sonrası sinirlendi. İki futbolcu arasındaki gerginlik diğer futbolculara da yansıyınca saha bir anda karıştı. Araya girenler gerginliğin daha fazla büyümesini engelledi. Olympiakos maça ilk 11'de başlayan bütün oyuncularını değiştirirken, Beşiktaş Teknik Direktörü Şenol Güneş sadece Tolga Zengin, Andreas Beck ve Necip Uysal'ı 90 dakika sahada tuttu. Öte yandan Beşiktaş Kulübü Başkanı Fikret Orman, Olympiakos Kulübü Başkanı Evangelos Marinakis'e maçtan önce forma ve atkı hediye etti.
Kardashian/Jenner ailesinin super model olan üyesi Kendall Jenner, bisiklet kullanırken düşme görüntüsüyle gündemde. Ablası Khloe Kardashian’ın sosyal medyadan yayınladığı düşme görüntüsü, 4,5 milyona yakın görüntülendi ve binlerce yorum aldı. Kardashian, kardeşi Jenner’ın yüzüstü düştüğü ama gülerek kalktığı düşme videosunu “Benim işim burada bitti” notuyla paylaşmıştı. İşte Kendall Jenner’ın düşme anı…   Khloé (@khloekardashian)'in paylaştığı bir gönderi ( )
Türkiye'yi Moskova'da düzenlenecek 54. Eurovision şarkı yarışmasında temsil etmeye hazırlanan Hadise, Belçika'da Flamanca yayın yapan devlet televizyonu VRT1'in geleneksel "Kanseri Yenmek" gecesine onur konuğu olarak katılarak, "Düm Tek Tek"i canlı olarak söyledi.  Hadise'nin şarkısıyla başlayan, Belçika'nın önde gelen sanatçılarının katıldığı programda çocuklara yönelik kanser araştırmaları için yaklaşık 1,6 milyon Euro para toplandı.  Hadise, 2 milyon Belçikalının izlediği canlı yayının ardından AA muhabirine yaptığı açıklamada, "Belçika'da ilk defa 'Dün Tek Tek'i canlı okudum. Bunu çok özel bir programda yapabildim" diyerek, kanserle mücadeleye katkıda bulunmaktan büyük mutluluk duyduğunu belirtti.  Eurovision şarkı yarışması için tanıtım çalışmaları hakkında da bilgi veren Hadise, Tarkan'ın gelecek ay Romanya'da 60 bin kişiye vereceği konserde kendisini de sahneye davet ederek, seyircilere tanıtacağını ve desteklerini isteyeceğini anlattı.  Hadise, Moskova'da annesini de yanında görmeyi çok istediğini belirterek, "Annem bugüne kadar sadece 5 tane konserime gelmiştir. Ödül törenlerine gelmeyi hiç sevmiyor. (Kızım ablanları, kardeşlerini al siz gidin, ben evdeki koltuğumdan izlerim) diyor. Annemle şöyle anlaştık, eğer yarı finali geçersem, gelecek" dedi.  Yarışmaya katılacak diğer şarkılar arasında kendi parçasının "çok enerjik ve güçlü durduğunu" ifade eden Hadise, "Ben şarkıyı tamamlıyorum, şarkı da beni tamamlıyor. Bunu çok hissediyorum. Bu yüzden özgüvenim arttı. Çünkü şarkımla birlikte kendimi çok mutlu hissediyorum" diye konuştu.  Yarışma kıyafetiyle ilgili basında çıkan haberlerden "ismini kullanarak reklam yapmak isteyenleri" sorumlu tutan Hadise, "Herkes bunu bilsin istiyorum; Bugüne kadar kıyafet konusunda yazılan bütün haberler yalan. Haberlerde adları geçen hiçbir tasarımcıyı tanımıyorum" şeklinde konuştu.  Moskova'da giyeceği elbisenin "çiziminin yapıldığını fakat henüz tamamlanmadığını" belirten Hadise, "Kimin yapacağını ve kimin bu kıyafeti çizdiğini yakında açıklayacaklarını" söyledi.  Eurovision'un kendisini dünyaya tanıtma açısından iyi bir fırsat olduğunu ancak bununla yetinmek istemediğini kaydeden Hadise, sonucu ne olursa olsun yarışmanın ardından tanıtım çalışmalarını daha fazla ülkeyi kapsayacak şekilde sürdüreceğini bildirdi.  Hadise, Eurovision yarışması öncesinde tanıtım faaliyetleri dışında en çok ne yapmak istediğinin sorulması üzerine, "Anne ve kardeşlerimi görüp 2 gün aralıksız uyumak istiyorum. Çünkü yeterince uyumayınca sesim değişmeye başlıyor" dedi.
Başbakan Ahmet Davutoğlu, Almanya Başbakanı Angela Merkel ile telefonda görüştü. Görüşmenin konusu Suriye'deki gelişmeler ve Türkiye'nin Suriye'deki PYD/YPG mevzilerini vurmasıydı. Edinilen bilgiye göre görüşmede Davutoğlu, Merkel'e PYD'nin saldırgan nitelikteki eylemlerine müsaade edilmeyeceğini söyledi. Davutoğlu'nun "Güvenlik güçleri PYD/YPG'ye karşı gerekli mukabelede bulundu, bulunmaya devam edecek" ifadelerini de kullandığı öğrenildi. Başbakan, YPG'nin Rusya'nın da hava desteğini alarak Azez ve Tel Rıfat'a yönelik saldırılarda bulunduğunu ve bu saldırılar nedeniyle yüzbinlerce sivilin sınıra doğru itildiğini aktardı. Merkel'e YPG'nin bu eylemleriyle, sayısı yüzbinlerle ifade edilebilecek yeni bir göç dalgasını tetiklediğini söyleyen Davutoğlu, bu durumun sadece Türkiye'yi değil aynı zamanda Avrupa Birliğini de hedef aldığını söyledi. Görüşmede yasadışı göç faaliyetleri ve sığınmacıların durumları da ele alındı. Başbakan PYD/YPG mevzilerinin hedef alınmasına ilişkin dün de ABD'yi bilgilendirmişti. Öte yandan Dışişleri Bakanı Mevlüt Çavuşoğlu da İngiliz mevkidaşı Philip Hammond ile telefonda görüştü. Görüşmede, 11 Şubat'ta Almanya'nın Münih kentinde yapılan Uluslararası Suriye Destek Grubu toplantısı sonrası gelişmeler ele alındı.
Sinpaş GYO’nun Çekmeköy-Sancaktepe bölgesindeki konut projesi Aqua City 2010’nun örnek evleri hazırlandı. Örnek evler, 2+1 ve 4+1 daireler için planlandı. Bin 118 adet konuttan oluşan ve yaklaşık 250 ailenin yaşamaya başladığı Aqua City 2010 projesinde ev teslimlerine devam ediliyor.  Aqua City 2010’da çok amaçlı kapalı spor salonu, kapalı yüzme havuzu, fitness salonu ve yarı olimpik yüzme havuzu bulunuyor.  56 metrekareden 288 metrekareye kadar 63 farklı daire seçeneğinin yer aldığı projede evlerin yaşam alanları göle bakıyor. Üsküdar-Ümraniye metro hattında üzerinde bulunan ve Şile Otoyolu’na 1 kilometre mesafede bulunan Aqua City 2010'da fiyat aralığı, 322 bin 500 TL ile 1 milyon 199 bin TL arasında değişiyor. Aqua City 2010'da yüzde 10 peşinat ve 12 ay sonra yüzde 20, 24 ay sonra yüzde 10 ara ödemeler ve yüzde 60 banka kredisiyle ev sahibi olma seçenekleri sunuluyor.
Çevre ve Şehircilik Bakanlığı, Japonya'daki otopark sistemini incelemeye aldı. Uzak ülkede araba almak isteyenlerin önce otopark sertifikasının bulunması gerekiyor, aksi halde satış yapılamıyor. Japonya'daki otoparklar ayrıca dünyanın en pahalılarından biri olarak görülüyor. Bakanlığa bağlı Mesleki Hizmetler Genel Müdürlüğü'nün Japonya'ya gönderdiği teknik heyetin dönüşte hazırladığı raporla otopark ve Planlı Alanlar İmar Yönetmeliğinde değişikliğe gidilmesi kararlaştırıldı. Hürriyet'in Bakanlık kaynaklarından edindiği bilgiye yeni kurallar şöyle olacak:  Halen yeni konut yapımında 3 daireye 20 metrekarelik bir otopark zorunluluğu bulunuyor. Yönetmelik değişiklikliğiyle her bir daire için bir otopark zorunlu olacak. Böylece 30 daireli binada otopark zorunluluğu 10’dan 30’a çıkacak. Ayrılması gereken alan da 200 metrekareden 600 metrekareye yükselecek. Özellikle rezidans türü lüks konutlarda, her dairede 2-3 araba olduğunu dikkate alan bakanlık, fazladan otopark yapımını da teşvik ediyor. Bunun için bodrum kata, her bir daire için yapılacak 2 otopark ‘emsal harici alan’ kapsamında değerlendirilecek. Böylece 30 daireli bir binada, zemin altına yapılacak 60 araçlık, 600 metrekare büyüklüğünde otopark alanı, ‘emsal harici’ sayılacak. Bu sayede belediyelere ödenen ‘otopark ücretinden’ de kurtulmuş olunacak. Ticaret bölgesinde parseli olanlar, imar planında değişiklik yapmaksızın, otopark yapabilecek. Ticaretin teşekkül ettiği konut bölgelerinde; zemin katların market, sağlık, spor tesisi gibi ticari olarak faaliyet gösterebilmesi için ‘otopark’ zorunlu olacak. Bu tür yerler ancak ticari faaliyetin türüne göre hesaplanacak sayıda ‘otopark’ şartını yerine getirmekle yükümlü tutulacak. Aksi halde ruhsat verilmeyecek. Otopark yönetmeliğinde bulunan park ve meydanların altına otopark yapılmasına ilişkin yeni hususlar Planlı Alanlar İmar Yönetmeliğinde yer alacak. Buna göre park ve meydanların altına, doku bozulmadan, uygun giriş ve çıkış mümkün ise otopark yapılabilecek. Mevcut uygulamada bir parselin zemin altında kalan yan ve arka bahçesinde otopark yapılabilirken, ön bahçede yapılamıyor. Taslak ile ön bahçenin altına da yola 3 metre kalana kadar otopark yapılabilecek. Ayrıca ön bahçe mesafesi asgari 7 metre olan yerlerde; binaya 2 metreden fazla yaklaşmamak kaydıyla açık otopark yapılabilecek. Otopark sıkıntısı çeken iki bina anlaşırsa; aralarındaki sınır duvarını kaldırıp yan bahçeleri de otopark olarak kullanılabilecek.
haberi! Dışişleri Bakanı Mevlüt Çavuşoğlu ile ABD Dışişleri Bakanı Mike Pompeo'nun Brüksel'deki görüşmesi sonrası ABD Dışişleri Bakanlığı sözcüsü Heather Nauert'den açıklama geldi.  ABD Dışişleri Bakanlığı sözcüsü Heather Nauert, ABD Dışişleri Bakanı Mike Pompeo'nun gözaltındaki çalışanlar için endişesini dile getirdiğini belirtti.   ABD'li sözcü Nauert, görüşmede müttefiklik ve yakın iletişimin önemine vurgu yapıldığını da ifade etti. Son dakika gelişmesinin ayrıntıları birazdan  'de...
Güzel oyuncu-sunucu İpek Tanrıyar, konuk olduğu Renkli Sayfalar programında iş hayatında başına gelenleri anlattı. Tanrıyar, zaman zaman tacize uğradığını belirterek "Her türlü tacizle karşılaştım. Ama ses çıkarmak lazım" dedi. Tacizin her türlüsüne maruz kaldığını belirten Tanrıyar, "Çok acayip yerlerde acayip şeyler oldu. Ses çıkarmak lazım. Ben maruz kaldığımda ses çıkardım. Her türlü tacizle karşılaştım. Ama ses çıkartmazsanız size sürekli aynı şeyi yapacaklarını zannederler" dedi.
CHP Genel Başkanı Kemal Kılıçdaroğlu, Twitter hesabından paylaştığı mesajlarda, Türkiye'de milletvekillerinin değil şehit yakınları ve gazilerin ayrıcalıklı olması gerektiğini ifade etti. Şehit ailelerinin ve gazilerin sağlık giderlerinin karşılanması, maaşlarının düzeltilmesi gerektiğine işaret eden Kılıçdaroğlu, şunları kaydetti:  "Türkiye, 'Gazilik sektör oldu' diyenler tarafından yönetilmeyi hak etmiyor. Şehit aileleri ve gazi hakları için CHP'nin teklifi yasalaşmalı. Bu ülke uğruna canını veren şehitlerimizin ailelerine ve gazilere sahip çıkmak boynumuzun borcudur. CHP iktidarında size ev de vereceğiz. Gazilere ve şehitlerimizin bize emaneti olan çocuklarına sınavsız iş vereceğiz. CHP, Türkiye için onurlu mücadele eden herkesin yanındadır." Kılıçdaroğlu, CHP'nin dünkü TBMM Grup Toplantısı'nda, şehit aileleri ve gazilere yeni haklar getiren yasa teklifi önerisinde bulunmuştu.
Özel istihdam bürolarından işçi kiralanmasını ve işe gitmeden evden çalışmayı düzenleyen yasa tasarısı TBMM Başkanlığı’na sunuldu. Asıl işçinin doğum ve askerlik iznine ayrılması; mevsimlik tarım işleri ve ev hizmetlerinin yanı sıra “işletmenin iş hacminin öngörülemeyen ölçüde artması” halinde kiralık işçi çalıştırılabilecek. Bir işyerinde çalıştırılacak kiralık işçi sayısı, toplam işçi sayısının yüzde 25’ini aşamayacak. Ancak, işçi sayısı 10 ve altında olan işyerlerinde bu sınırlama dikkate alınmayacak. İşçi sayısı 9 ve altında bulunan işyerlerinin sayısı 1.5 milyona ulaşıyor ve toplam işyerlerinin yüzde 85’ini oluşturuyor. Yasa tasarısına göre, kiralık işçi, sadece özel istihdam büroları aracılığıyla “geçici iş ilişkisi” sözleşmesi imzalamak suretiyle çalıştırılabilecek. Kamu kurumlarıyla yeraltı maden işlerinde ve grev-lokavt uygulanan işyerlerinde kiralık işçi çalıştırılamayacak. Kiralık işçinin çalıştırılacağı süre, doğum izni ve askerlik dolayısıyla işe alımlarda asıl işçi işe dönünceye kadar devam edecek. Mevsimlik tarım işlerinde ve ev hizmetlerinde süresiz olacak. Diğer durumlarda ise kiralık işçi 4 ay çalıştırılacak. Fakat, dört aylık sürenin bitiminden itibaren, kiralık işçi sözleşmesi 8 ayı geçmemek üzere iki defa yenilenebilecek. Böylece 12 aya kadar çalıştırılabilecek. K 11. Cumhurbaşkanı Gül tarafından veto edilen 2009 yılındaki kiralık işçi düzenlemesinde toplam süre 18 ay olarak belirlenmişti. Kiralık işçi çalıştıran işveren, söz konusu sürelerin sonunda aynı iş için 6 ay geçmedikçe yeniden kiralık işçi çalıştıramayacak. Kiralık işçi sayısı, bir işyerinde çalışan normal işçi sayısının dörtte birini aşamayacak. Ancak, on ve daha az işçi çalıştıran işyerlerinde dörtte bir sınırı uygulanmayacak. Bu işyerleri on işçiye kadar kiralık işçi çalıştırabilecekler. Örneğin normalde 1 işçisi bulunan küçük işletme 10 kiralık işçi çalıştırabilecek. Türkiye’deki 1 milyon 736 bin işyerinin 1 milyon 482 bini 9 ve altında işçi çalıştırıyor. Toplam 14 milyon dolayındaki işçinin 4 milyonu, 9 kişiden az personeli bulunan işyerlerinde çalışıyor. Kiralık işçi çalıştırılabilecek durumlar şöyle: - Asıl işçinin doğum iznine ayrılması - Asıl işçinin askere gitmesi - Asıl işçinin hamilelik, izin, hastalık gibi iş sözleşmesinin askıya alınması halleri - Mevsimlik tarım işleri - Hasta, yaşlı ve çocuk bakımı gibi ev hizmetleri - İşletmenin günlük işlerinden sayılmayan ve aralıklı olarak sürdürülen işler - İş güvenliği bakımından acil olan işlerde veya üretimi önemli ölçüde etkileyen zorlayıcı nedenlerin ortaya çıkması - İşletmenin iş hacminin öngörülemeyen ölçüde artması - Dönemsellik arz eden iş artışları. Geçici işçinin ücretini özel istihdam bürosu ödeyecek. Kiraladığı işçilerin yüzde 10’unun ücretini 20 gün içinde ödemeyen özel istihdam bürosunun izni derhal iptal edilecek. Bir yıl içinde bir işçinin ücretinin en az üç defa sözleşme ile belirlenen ücretin altında ödenmesi veya süresinde ödenmemesi halinde ise son 2 yıllık döneme bakılacak. İki yıl içerisinde bu fiiller üç kez tekrarlanmışsa yetki belgesi iptal edilecek. Kiralık işçiye ödenecek ücret, geçici işçi çalıştıran işverenin aynı kıdeme sahip emsal işçisine ödenen ücret, prim, ikramiye ve bu nitelikteki istihkaklarından az olamayacak. Tasarı, 4857 sayılı İş Kanunu’na “Uzaktan çalışma”ya ilişkin yeni bir düzenleme eklenmesini de öngörüyor. Buna göre, işvereni ile sözleşme imzalamak kaydıyla işçi işini evinden ya da bilgisayar üzerinden işyeri dışından yürütebilecek. Uzaktan çalışmanın usul ve esasları, işin niteliği dikkate alınarak hangi işlerde uzaktan çalışmanın yapılamayacağı, verilerin korunması ve paylaşımı gibi hususlar Çalışma ve Sosyal Güvenlik Bakanlığı tarafından çıkartılacak yönetmeliklerle belirlenecek.  Tasarının gerekçesinde, Türkiye’de halen iş ve işçi bulmaya aracılık yapan 438 adet özel istihdam bürosunun aktif olarak hizmet verdiği belirtildi. Türkiye İş Kurumu’ndan (İŞKUR) izin almadan iş ve işçi bulmaya aracılık yapan gerçek veya tüzel kişilere 20 bin TL, tekrarı halinde 40 bin TL ceza verilecek. İŞKUR’dan izin almadığı veya yetkisi iptal edildiği halde işçi kiralayan gerçek ve tüzel kişilere 50 bin TL, fiilin tekrarı halinde 100 bin TL ceza uygulanacak. Bu kişilerden işçi kiralayan işveren de 20 bin TL ceza ödeyecek. Tasarı uyarınca, özel istihdam bürolarına işçi kiralama yetkisi verilecek. Özel istihdam bürosu sahipleri ve yöneticileri en az 4 yıllık üniversite mezunu olacak. Halen lise mezunu olmak yeterli bulunuyor. Gerekçede, kiralık işçi uygulamasının yaygınlaşmasıyla, son 20 yılda özellikle Avrupa’da bu kapsamda çalışan işçi sayısında artış görüldüğü ifade edildi. Tüm çalışanlar içinde özel istihdam büroları aracılığıyla çalışanların oranının Avrupa Birliği’nde yüzde 1.7, ABD’de yüzde 2.1, Japonya’da yüzde 2 olduğu kaydedildi. Bu yöntemin Avrupa’da en yaygın İngiltere, Hollanda, Lüksemburg, Belçika, Fransa, İrlanda ve Almanya’da uygulandığı ifade edildi. Kiralık işçilerin toplam işçilere oranının en yüksek olduğu ülke yüzde 50 ile Hindistan görünüyor. İspanya yüzde 31, Meksika yüzde 10, Filipinler yüzde 11 ile oranın en yüksek olduğu ülkeler olarak sıralanıyor.
HT Magazin'de yer alan habere göre, filmin yönetmeni Serra Yılmaz, ortak yapımcısı Ferzan Özpetek ve oyunculardan Buğra Gülsoy,   ile Serkan Altunorak, fotoğraf çektirme taleplerinin hepsine yetişmeye çalıştı.  Oyunculara filmin geçtiği evde kullanılan tablolar hediye edildi.
Tunceli'de güvenlik güçlerince yürütülen hava destekli operasyonda, 16 Haziran'da Tunceli-Pülümür karayolunda öğretmen Necmettin Yılmaz'ı katleden 6 terörist ölü ele geçirildi. Tunceli Valiliği'nden yapılan açıklamada, İl Jandarma Komutanlığınca 19 Temmuz'da Nazımiye ilçesi kırsalındaki keşif gözetleme faaliyetleri esnasında silahlı İnsansız Hava Aracı (İHA) tarafından bir grup terör örgütü mensubunun tespit edildiği bildirildi. Söz konusu terörist grubun İHA ile vurulduğu ve bölgede operasyon başlatıldığı belirtilen açıklamada, şu bilgilere yer verildi: "Bölgede devam eden operasyon kapsamında yapılan arama tarama faaliyetlerinde 6 terör örgütü mensubu ölü ele geçirilmiştir. Ölü ele geçirilen örgüt mensuplarının 16 Haziran'da Tunceli-Pülümür karayolunda öğretmenimiz Necmettin Yılmaz'ı kaçıran ve şehit eden grup olduğu anlaşılmıştır. Bölgede M-16 piyade tüfeği, 4 kalaşnikof piyade tüfeği, tabanca, 200 gram C4 patlayıcı, 5 sırt çantası ve muhtelif yaşam malzemesi ele geçirilmiştir." Açıklamada, Tunceli'de teröristlerin bulunmasına yönelik çalışmaların azim ve kararlılıkla sürdürüldüğü vurgulandı. Öte yandan İçişleri Bakanı Süleyman Soylu da Twitter hesabından "Kahramanlarımız Tunceli Pülümür'de şehit öğretmenimiz Necmettin Yılmaz'ın kanını yerde bırakmadı. Bu gece ve sabah 5 terörist etkisiz" mesajını paylaştı. Kahramanlarımız Tunceli PÜLÜMÜR 'de şehit öğretmenimiz NECMETTiN Yılmaz'ın kanını yerde bırakmadı. Bu gece ve sabah 5 terörist etkisiz.
Başbakan Ahmet Davutoğlu, Star Medya Grubu Başkanı Murat Sancak’a yönelik gerçekleştirilen saldırının faillerinin yakalandığını hem TV’de hem CHP Genel Başkanı Kemal Kılıçdaroğlu ile yaptığı   görüşmesinde dile getirdi. Fakat emniyet ve savcılık kaynakları, Davutoğlu’nun açıklamalarını doğrulamadı.  , aksine tutuklanan veya gözaltına alınına kimse olmadığı belirtildi. ES Grubu Yönetim Kurulu Başkanı Ethem Sancak’ın yeğeni Star Medya Yönetim Kurulu Başkanı Murat Sancak’ın aracına 20 Ağustos’ta evinden işyerine giderken silahlı saldırı yapıldı. Olaydan Sancak ile yakın korumaları yara almadan kurtuldu. İstanbul Emniyeti saldırının yaşandığı bölgedeki bütün güvenlik kameralarını incelemeye aldı. Yapılan araştırmalar sonrasında saldırganların Sancak’ı Hadımköy’deki evinden çıktığı andan itibaren takip ettiği tespit edildi. Emniyet saldırıya önce bir terör saldırısı olarak baktı. Fakat yapılan incelemelerde hem olaya karışan aracın hem de saldırganların terör örgütleri PKK/KCK, DHKP/C ve MLKP ile bir irtibatı olmadığını öğrendi. Hükümete yakınlığı ile bilenen gazete ve TV kanalları Murat Sancak'ın aracına ateş açılmasını, terör saldırısı olarak manşetlerinden verdi. Cumhurbaşkanı Erdoğan, Başbakan Davutoğlu ve hükümet yetkilileri de saldırının terör eylemi olabileceği üzerinde durmuştu. Emniyet araştırmaları sonucu saldırganların, İstanbul'un en önemli kumarhane işletmecisi adına çalıştığı ortaya çıktı. Kumarhanenin güvenlik kameralarından da Sancak'ın saldırıdan önceki hafta yasadışı faaliyet yürüten kumarhaneye birkaç kez girdiği tespit edildi. Sancak'ın buraya 10 milyon liralık kumar borcu olduğu iddia ediliyor.
Anadolu Yakası’nın yeni merkezi Tuzla’da Teknik Yapı tarafından inşa edilen İstanbul’un en büyük projesi Evora İstanbul’daki kat bahçeli rezidans daireler satışa sunuldu.  106 adet kat bahçeli rezidans dairenin fiyatı 143 bin 500 liradan başlıyor. Kat bahçeli rezidans dairelerde, isteğe bağlı olarak sıfır peşinat veya yüzde 1 peşinat imkanı sunuluyor. Toplam 5 bin 73 daireden oluşan Evora İstanbul projesinde 15 katlı rezidans kulesinde yerden tavana kadar uzanan camlara sahip 106 dairenin 62 adedi 2+1, 44 adedi ise 1+1 tipinde. Fiyat; 71,91 metrekare olarak projelendirilen 1+1 tiplerde 143 bin 500 liradan, 117,55 ile 146,58 metrekare arasındaki 2+1 tiplerde ise 231 bin 500 liradan başlıyor. Her rezidans dairede yer alan kat bahçe büyüklükleri ise 9,63 metrekare ile 13,38 metrekare arasında değişiyor. Konut kredisi faiz oranının yüzde 0.90’a kadar indiği bu kampanyada ayrıca Teknik Yapı tarafından daire fiyatının yüzde 45’ine varan miktarına özel kredi imkanı sağlanacak.  Kat bahçeli rezidans daire almak isteyenler arzu ederse, yüzde sıfır veya yüzde 1 peşinat alternatiflerinden yararlanabilecek. Sıfır peşinat ile kat bahçeli rezidans daire sahibi olmak isteyenler; daire fiyatının yüzde 45’ine karşılık gelen miktar için faizsiz ve 16 aya yayılan üç ara ödeme seçeneğinden yararlanabilecek. Daire fiyatının yüzde 55’lik tutarına ise bankaların Evora İstanbul için belirlediği ve yüzde 0.90’dan başlayan faiz oranları uygulanacak. Evora İstanbul Adalar etabında yer alan 2 adet spor alanı, 3 adet çocuk parkı, genel seyir terası, iki adet açık yüzme havuzu, kafeterya, fitness, bilardo ve masa tenisi salonunu Rezidans kulesine de hizmet verecek. Ayrıca Rezidans kulesindeki her daire için bir adet kapalı otopark olacak.
Eski   Özerk Yönetimi Başkanı , başkanlığa aday gösterilmesiyle ilgili yarın açıklamalarda bulunacağını bildirdi.  Siyasal Bilgiler Fakültesinde düzenlenen "Katalonya ve   Demokrasi Konusunda Yol Ayrımında" konulu panele katıldı. Panelde konuşan Puigdemont, adaylığına ilişkin yorum yapmak istemediğini, konuyla ilgili yarın açıklamalarda bulunacağını kaydetti.  Puigdemont, geçen Ekim ayında gerçekleşen yasal olmayan tek taraflı referandumun ardından AB tarafından yalnız bırakıldıklarını belirterek, AB'ye yönelik hayal kırıklığı yaşadıklarını söyledi.  Katalan lider Puigdemont, uzlaşmaya hazır oldukları merkezi hükümetin kendilerini dinlemek istemediğini kaydetti.  Puigdemont'un yarın Danimarka Parlamentosundan bazı milletvekilleriyle görüşmesi bekleniyor. 'nın doğusundaki Katalonya Özerk Yönetimi 1 Ekim 2017'de yasa dışı bağımsızlık referandumuna gitti.  Referandumdan çıkan sonuca göre Katalonya yerel parlamentosunda 27 Ekim 2017'de yapılan gizli oylamada, Katalonya Özerk Yönetimi tarafından tek taraflı bağımsızlık kararı alındı. Katalonya Özerk Yönetimi'nin tek taraflı bağımsızlık kararı üzerine olağanüstü toplanan İspanya hükümeti, Senato'nun da onayıyla anayasanın 155. maddesini yürürlüğe koyarak yerel yönetim ve parlamentoyu feshetti. İspanya merkezi hükümeti, bölgede 21 Aralık 2017'de erken yerel seçime gidilmesi kararı da aldı.   "Devlete karşı isyan ve başkaldırma", "ayaklanma" ve "kamu malını kötüye kullanmak" suçlamalarıyla açılan soruşturma kapsamında Katalonya hükümeti üyeleri tutuklanırken, eski Katalonya Özerk Yönetim Başkanı Carles Puigdemont ile dört eski bakan ise Belçika'ya kaçmıştı.  Katalonya Özerk Bölgesi'nde 21 Aralık 2017'de gerçekleşen erken seçimlerde, bağımsızlık yanlısı ayrılıkçı partiler, yüzde 50'nin altında oy alsa da 135 üyeli yerel parlamentonun 70 üyesini elde ederek iktidarda kalmayı başarmıştı. Parlamentodaki ayrılıkçı partiler Puigdemont'un yeniden aday gösterilmesi üzerinde uzlaşmıştı.
Google Dünya, gökyüzü, Ay ve Mars'tan sonra insan vücudunun haritasına el atmış durumda. Yeni geliştirdiği 'Body Browser' (vücut tarayıcısı) adlı yüksek teknolojili, üç boyutlu uygulama sayesinde, Google Earth'ün sunduğu sokak görünüm modundaki gibi insan vücudu içinde dolaşabilmek mümkün olacak.  Resmi olarak kullanıma açılmak üzere olan uygulamanın anatomi üzerine çalışanlar ve diğer meraklılar için oldukça yararlı olacağı öngörülüyor. Üzerinde çalıştığı süre boyunca uygulamayı gözlerden uzak tutmayı başaran Google, sanal ortamda dolaşmakta olan videoyla kullanıcıların yeni göz ağrısına göz atma fırsatını sunuyor. Program aynı zamanda WebGL olarak adlandırılan ve üç boyutlu grafiklerin Flash ya da Java gibi özel eklentilere ihtiyaç duyulmadan gösterilmesine olanak sağlayan yeni internet teknolojisinin kullanımına da öncülük ediyor.  Uygulama içinde vücudu bölümlere ayırmak, organları, kemikleri ve tüm kas gruplarının adlarını işlevleriyle birlikte görebilmek mümkün. Program, incelenmekte olan vücudun istenilen yöne doğru çevrilebilmesine de olanak sağlıyor.
AKP Genel Başkanı ve Cumhurbaşkanı Recep Tayyip Erdoğan’ın “TEOG’un kaldırılması lazım” sözlerinin TEOG'un kaldırılmasına kesin gözüyle bakılıyor. TEOG'un yerine sınav odaklı olmayan ikamete dayalı sistem getirilecek. 2017 Performans Raporu’nda da yer alan sistemi Gazete Habertürk'ten Pervin Kaplan yazdı. Kaplan'ın yazısından bir bölüm şöyle: Cumhurbaşkanı Recep Tayyip Erdoğan’ın “TEOG’un kaldırılması lazım” sözlerinin ardından dün de ABD’ye hareketinden önce yaptığı açıklamalar bu yıl TEOG sınavlarının yapılmasının zor olduğunu gösteriyor. Çünkü Cumhurbaşkanı Erdoğan, TEOG’un kaldırılmasına bir mani olmadığını, çok basit bir konu olduğunu ve hemen bu adımın atılmasının mümkün olduğunu, isteyen okulların da kendi sınavlarını yapabileceklerini söylüyor. Bu sorunun yanıtını Milli Eğitim Bakanlığı (MEB) 2017 Performans Raporu veriyor. Raporda TEOG yerine getirilecek sistem anlatılıyor. MEB Strateji Geliştirme Başkanlığı tarafından hazırlanan raporda, 65. Hükümet programına da atıfta bulunularak, 2017 yılında yapılması planlanan hedeflerin arasında “liselere geçiş sisteminin” değişmesi de yer alıyor. Aynı zamanda 2014-2018 yıllarını kapsayan Onuncu Kalkınma Planı’na da atıfta bulunan raporda “sınav odaklı olmayan” bir yapılanmadan söz ediliyor. Rapor, ortaöğretime geçiş sistemini şöyle anlatıyor: “Ortaöğretimde yeni liseler arasında kalite farklılıklarını asgari seviyeye indirecek tedbirler alınacak. Okullar arasındaki farklılıkların azaltılmasıyla eşzamanlı olarak, ortaöğretimde öğrencilerin ikametlerine en yakın okullardan birinde öğrenim görmesinin altyapısı oluşturulacak.” MEB, bir süredir devlet okullarına yerleştirmelerde sınavın olmayacağı, ikamete dayalı bir yerleştirme sistemini oluşturmak için bir çalışma yürütüyordu. Bu sistemde öğrencinin notlarının yanı sıra spor, kültür ve sosyal etkinlikleri için de bir notlama sistemi üzerinde çalışıyordu. Ama olgunlaşmış değildi. Bu sistemin önümüzdeki yıl açıklanması planlanıyordu. Cumhurbaşkanı Erdoğan’ın “TEOG’un kaldırılması lazım” açıklaması yapmasını da beklemiyorlardı. Aksi halde bir gün öncesinden kasım ayında yapılacak TEOG’da ilk kez öğrencilere yöneltilecek “açık uçlu soru örneklerini” açıklamazlardı. Beklenmeyen bu açıklama nedeniyle henüz üzerinde çalıştıkları ama olgunlaşmamış sistemi tamamlama telaşındalar. TEOG’u kaldıracak, çoğu öğrenciyi evine en yakın okula 1’inci sınıfta olduğu gibi otomatik kaydedecek sistem üzerinde çalışıyorlar. Bu çalışmada devlette bazı liselere giriş için yapılacak “özel” bir sınav da var. Ancak bu sınava TEOG’da olduğu gibi 1.2 milyon öğrenci yerine birkaç yüz bin öğrencinin katılması düşünülüyor. Bu sınava hangi öğrencilerin girebileceği ve kriterler henüz tam oturmuş değil. Ya özel liseler de MEB’in yapacağı bu sınav sonuçlarına göre öğrencilerini alacak, ya da onlara ayrı sınav yapılması izni verilecek. Ayrıntılar önümüzdeki günlerde belli olacak.
2016 Rio Olimpiyat Oyunları'nda milli boksör Önder Şipal, erkekler 75 kilo maçında Zambiyalı Benny Muziyo Muziyo'yu yenerek ikinci tura yükseldi. Brezilya'nın Rio de Janeiro kentindeki Riocentro'da gerçekleştirilen 75 kilo müsabakası ilk turunda, milli boksör Önder Şipal ile Benny Muziyo Muziyo karşılaştı. Rakibini puanlama sonucunda 2-1 mağlup eden Önder Şipal, adını ikinci tura yazdırdı. Önder Şipal ikinci tur maçında, Hindistan'dan Krishan Vikas ile 13 Ağustos Cumartesi günü TSİ 01.15'te mücadele edecek.
Rusya’nın Soyuz uzay kapsülü, Uluslararası Uzay İstasyonu’nda (UUİ) görevi sona eren üç astonotla beraber Soçi Oimpiyatları’nı başlatacak meşaleyi Dünya’ya getirdi.  Soyuz TMA-09M uzay aracı, TSİ 04.29’da Kazakistan’ın steplerine iniş yaptı. UUİ’den ayrıldıktan yaklaşık 3 saat sonra Dünya’ya inen kapsül, Rus kozmonot Fyodor Yurchikin, ABD’li Karen Nayberg ve İtalyan Luca Parminato’yu sağ salim yere ulaştırdı.  İnişten kısa bir süre sonra Yurchikin, 7 Şubat’ta Olimpiyat ateşini yakmakta kullanılacak meşaleyi Rus yetkililere teslim etti.  İki Rus kozmonot, Oleg Kotov ve Sergey Ryazansky, 9 Kasım’da düzenledikleri uzay yürüyüşünde meşaleyi yanlarına alarak bir ilke imza atmış ve bir saat süren yürüyüşte fotoğraf ve video çekmişti.  Kotov ve Ryazansky, UUİ’deki görevlerine Rus kozmonot Mikhail Tyurin ve meşaleyi istasyona getiren NASA astronotu Rick Mastracchio ile Japon Uzay Ajansı’ndan (JAXA) Koichi Wakata ile sürdürecek.  Olimpiyat meşalesi 1996 (Atlanta) ve 2000 (Sydney) yıllarında uzaya taşınmıştı ancak geçtiğimiz hafta sonu ilk kez bir uzay yürüyüşüne katıldı.
ile   ( ), liselerin 11 ve 12'nci sınıf öğrencilerine yönelik "gazetecilik eğitimleri"nin düzenlenmesi ve meslek liselerindeki alan öğrencilerine TRT'de beceri ve staj imkanının sağlanmasına yönelik iş birliği yaptı. Milli Eğitim Bakanı Ziya Selçuk, TRT Yönetim Kurulu Başkanı ve Genel Müdürü İbrahim Eren, Türk Telekom Sosyal Bilimler Lisesi'nde, "Gazetecilik Eğitim Protokolü"nü imzaladı. Milli Eğitim Bakan Yardımcısı Mustafa Safran, törendeki konuşmasında, TRT Genel Müdürlüğü ile gazetecilik eğitimini planladıklarını belirterek böyle bir eğitime üniversitelerin iletişim fakültelerinde bile rastlamanın çok zor olduğunu ifade etti. Okullardan Türkiye'nin en iyi sosyal bilimcilerini, beşeri bilimcilerini ve gazetecileri yetiştirmek istediklerine işaret eden Safran, şunları kaydetti: "Analitik bakış açısı kuvvetli bireylere ihtiyaç bugün daha fazla görünüyor. Sizlerin iyi yetişmesi, adaletli analizler yapmanızı ve isabetli karar vermenizi sağlayacaktır. Bizim vicdanlı, ahlaklı, muhabbetli, merhametli bilim insanlarına, gazetecilere ve bürokratlara ihtiyacımız var. Size verilecek gazetecilik eğitimine özellikle bu nazarla bakmanızı istiyoruz. Tüm gayemiz adil ve kritik bir bakış açısı kazanmanız." "Bu okul çatısı altında her duyduğunu sorgulamadan inanan tek bir öğrenci ya da öğretmen varsa biz hedefimizden şaşmışız demektir." diyen Safran, "Gençler, bu okulda bilgi ve malumatın farkını sizlere öğretememişsek bu eleştirel bakışı sizlere kazandıramamışsak durup düşünmemizde fayda var." değerlendirmesinde bulundu. Sadece ders programlarıyla bu bakış açısını kazanmanın yeterli olmayacağına işaret eden Safran, öğrencilere "O nedenle sadece ders çizelgenizde yazanla veya kitaplarla yetinmemeniz gerekiyor. Okuyun, araştırın, bilginin ilk kaynağına ulaşmadan kimseyi bilgilendirmeye kalmayın. Bilgi sahibi olmadan fikir sahibi olma gayretinde asla bulunmayın." sözleriyle seslendi.  "7-8 saatimizi başımız öne eğik, tabletlerde ve cep telefonlarında geçiriyoruz" TRT Genel Müdürü İbrahim Eren ise protokolün "Gençler için Gazetecilik" programını alacak gençlere, Milli Eğitim Bakanlığına ve TRT'ye hayırlı olması temennisinde bulundu.  Medyanın giderek daha da fazla tüketildiğine işaret eden Eren, şöyle konuştu: "Tabletlerle, cep telefonuyla ve diğer dijital mobil cihazlarla biz aslında daha fazla içerik tüketiyor, ekranla daha fazla muhatap oluyoruz. Geleneksel medya yerini gitgide dijital medya araçlarına bırakıyor ama bizim ekranla olan süremiz artıyor. Eskiden sadece televizyon olduğu günlerde maksimum 2-3 saat televizyon seyrederken şimdi elimizdeki cep telefonu ve tabletlerle günde 7-8 saatimizi başımız öne eğik, tabletlerde ve cep telefonlarında geçiriyoruz. TRT olarak amacımız Twitter, Facebook, Instagram gibi dijital platformlarda yayılan haberleri sağlıklı biçimde analiz etmenizi sağlamak. Bir haberin doğruluğu nasıl anlaşılır ile ilgili bilgi ve birikimlerimizi aktarmak. Ancak şunu itiraf ediyorum. Acaba bu sürecin sonucunda sizler mi bizden öğreneceksiniz yoksa sizler mi bizden öğreneceksiniz, onu merak ediyorum." Konuşmaların ardından Bakan Ziya Selçuk, Bakan Yardımcısı Mustafa Safran ve TRT Genel Müdürü İbrahim Eren protokolü imzaladılar ve daha sonra TRT'den sertifika alan öğrencilerle hatıra fotoğrafı çektirdiler. Protokole göre, Milli Eğitim Bakanlığı ile TRT-TRT World Kanal Koordinatörlüğü iş birliğinde TRT World Citizen sosyal sorumluluk programı kapsamında tarafların mutabakatı ile belirlenecek resmi ve özel ortaöğretim okullarda 11 ve 12'nci sınıf öğrencilerine yönelik "Gençler için Gazetecilik" programı düzenlenecek. Bu kapsamda öğrencilerin, gazetecilik, yazılı-sözlü hikaye anlatımına/yazılı-sözlü iletişime ilişkin bilgi, beceri ve yeteneklerinin geliştirilmesine yönelik çalışmalar yapılacak, telefon, tablet gibi mobil araçlar kullanılarak video çekim ve düzenleme tekniklerine ilişkin becerileri geliştirilecek. Ayrıca, yaratıcı yazım teknikleri konusunda bilgi ve becerilerinin artırılması, kendilerini ifade etme ve özgüven ve becerilerinin gelişiminin sağlanması, gazetecilik alanında ve gazetecilik mesleği ile ilgili merak ve öğrenme isteğinin oluşturulması da amaçlanıyor.  Protokol kapsamında, mesleki ve teknik eğitimde gazetecilik alanında öğretim programları ve eğitim materyalleri güncellenecek, alan öğretmenlerine güncel teknolojiye uygun teorik ve uygulamalı eğitim verilecek ve alan öğrencilerinin TRT’de işletmelerde beceri eğitimi almaları sağlanacak. Alan öğrencilerine TRT'de işletmelerde beceri ve staj imkanı sağlanacak. Alan mezunlarının TRT'de istihdamlarına mümkün olduğu ölçüde öncelik sağlanacak. MEB, ilk kez dört beceride Türkçe sınav pilot uygulamasını başlatmıştı. TRT ile yapılan işbirliği kapsamında Türkçede dört dil yeterliliğinin (okuma, yazma, konuşma ve dinleme) ölçülmesine yönelik materyal geliştirilmesine TRT'nin destek vermesi kararlaştırıldı.
Saadet Partisi'nin, 23 Haziran'da yapılacak İstanbul seçimlerinde,   adayını geri çekip çekmeyeceğine yönelik tartışmalara son nokta kondu. Partinin   İstanbul Büyükşehir Belediye adayı olan Necdet Gökçınar, 23 Haziran'da tekrar aday olacağını açıkladı. Gökçınar, sosyal medya üzerinden, "Yüksek Seçim Kurulu’nun 31 Mart seçimlerini hukuksuz iptal etmesi üzerine 23 Haziran'da kararlaştırılan seçimlere Saadet Partisi olarak aynı adayla katılmak yönünde görüş olmuştur" açıklamasında bulundu. Gökçınar, nihai kararın partinin genel başkanı Temel Karamollaoğlu tarafından duyurulacağını belirtti.  Karamollaoğlu bugün saat 12.00'de basın toplantısı düzenleyecek.
Suudi Arabistan'da eski Kral Fahd'ın oğlu olan Prens Abdul Aziz Bin Fahd al Saud'un da aralarında olduğu çok sayıda ismin gözaltına alındığı bildirildi. Tutuklamaların sebebini olarak Suudi Arabistan'ın yeni kralı Selman bin Abdülaziz el-Suud'un oğlu veliaht prens Muhammed Bin Selman'a muhalif olmaları olarak gösteriliyor. Milli Gazete'de yer alan habere göre, Suud rejimi sebebi bilinmeyen bir şekilde ülkenin önemli alimlerini tutuklamaya başladı. Bazı kaynaklara göre, eski Kral Fahd'ın oğlu olan Prens Abdul Aziz Bin Fahd al Saud da gözaltına alındı. Tutuklamalar sosyal medyada eleştiri konusu oldu. Sosyal medya kullanıcıları profillerine Şeyh Selman el-Avde'nin fotoğrafını koydu. Kaynaklara göre, son 24 saat içinde yaklaşık 20 kişi tutuklandı. Şeyh Selman el-Avde'nin haziran ayında körfez krizinin çözülmesi için bir tweet attığı bu nedenle gözaltına alındığı iddia edildi. Suudi Arabistan mahkemesi, sosyal medya paylaşımlarından dolayı 2017 yılının Mart ayında El Karni'ye 100 bin riyal para cezası vermiş ve Twitter hesabını da kapatmıştı.
haberi!  Milli Savunma Bakanlığından yapılan açıklamada   yükümlüsü olan vatandaşların 21 gün temel askerlik yapacakları birlik bilgileri, yoklama durumları ve sevk evrakını alabilecekleri tarihlerin "www.turkiye.gov.tr" adresinden ilan edildiği belirtildi.  Bedelli askerler   adresinden celp ve sevk tarihlerini öğrenebilecekler.  Yükümlülerin durumlarına ait bilgileri, askerlik şubelerinden de öğrenebilecekleri vurgulanan açıklamada, temel eğitime sevk edilecek yükümlülerden yoklaması olmayanların yoklamalarını sevkleri öncesinde yapması gerektiği, yoklamasını yaptırmış olsalar bile rahatsızlığını beyan eden yükümlülerin muayene için tekrar askerlik şubelerine müracaat edebilecekleri kaydedildi.  Açıklamada, birliklerine planlanan zamanda katılmayan yükümlülere Askerlik Kanunu'nun 47'nci maddesinde belirtilen hususlar haricinde işlem tesis edilmeyeceği ve bu yükümlülerin kapsam dışı kalabilecekleri ifade edildi. Bedelli askerlik hakkından yararlananlar, temel askerlik eğitimi süresince çalıştıkları iş yeri, kurum ve kuruluşlar tarafından aylıksız veya ücretsiz izinli olacak.  Tahsil edilen tutarlar, Hazine ve Maliye Bakanlığı merkez muhasebe birimi hesabına yatırılacak. Bu tutarları Savunma Sanayii Destekleme Fonu'na aktarmak üzere, Hazine ve Maliye Bakanlığı bütçesine ödenek eklemeye Cumhurbaşkanı yetkili olacak.  Bu düzenlemeden yararlanan yükümlüler hakkında saklı, yoklama kaçağı ve bakayadan dolayı idari ve adli soruşturma ve kovuşturma yapılmayacak, başlatılanlar sona erdirilecek. Bu suçlara ilişkin kesinleşmiş idari para cezaları tahsil edilmeyecek.
CHP Genel Sekreteri Kamil Okyay Sındır, CHP Narlıdere İlçe Danışma Kurulu toplantısında demokrasiye yeniden dönüş için mücadele ettikleri ve bunu başaracaklarını söyledi. Sındır, “Bir siyasi partiye mensup Cumhurbaşkanı'ndan tarafsız olmasını bekleyemezsiniz. Artık Cumhurbaşkanı benim Cumhurbaşkanım değildir" dedi. Narlıdere Atatürk Kültür Merkezi’nde yapılan danışma kurulu toplantısında 16 Nisan’da gerçekleşen referandum sonuçları tartışıldı. CHP Genel Sekreteri Sındır, "Demokrasiye inanan, rejim değişikliği ile ülkemizin belirsizliklere sürüklendiğini gören yurttaşlarımız Hayır oyu verdiler. Evet oyu verenlerin içerisinde de ülkemizin daha demokratik daha çağdaş olacağına inandığı için oy verenler var. Bize düşen görev tüm yurttaşlarımızı uyarmak onlara gerçeği göstermek için çalışmamız gerekiyor" dedi. Sındır, referandum sırasında devletin tüm imkanlarının seferber edildiğini, herkese eşit mesafede olması gereken Cumhurbaşkanı'nın Anayasa’yı ihlal ederek tarafsızlığını yitirdiğini söyledi. Cumhurbaşkanı'nın artık milletin tamamını temsil etmediğini öne süren Sındır, sözlerini şöyle sürdürdü: “Yürütmenin başı olan bir siyasi partiye mensup Cumhurbaşkanı'ndan tarafsız olmasını bekleyemezsiniz. Rahatlıkla söylüyorum artık Cumhurbaşkanı benim Cumhurbaşkanım değildir. Cumhurbaşkanı milletin tamamını temsil eder, fakat bugün artık bir siyasi partinin başıdır. Bundan sonra yürütmenin yaptığı bir icraatı eleştirdiğimizde Cumhurbaşkanı'nı mı eleştirmiş olacağız? Devletin başını mı eleştirmiş olacağız? Türk milletinin birliğini temsil eden şahsiyeti mi eleştirmiş olacağız? Türkiye Cumhuriyeti'ni temsil eden başkomutan olan şahsiyeti mi eleştirmiş olacağız? Böyle bir şey olmaz. 16 Nisan referandumunun adı mühürsüz seçim olarak tarihe geçti. Bu halk oylaması şaibelidir. Referandumda tam kanunsuzluk işlenmiştir. Kanunlarda açık ve net hüküm olmasına rağmen mühürsüz oy pusulaları ve mühürsüz zarfların geçerli sayılması asla kabul edilemez."
Suudi Arabistan, saldırılara uğrayan tesislerini gazetecilere gezdirdi. Tesislerde onarım çalışmalarının tüm gün sürdüğü belirtildi.  ABD Savunma Sakanlığı Pentagon ise, ABD Başkanı Donald Trump'a saldırılardan sorumlu tutulan İran'a karşı atılabilecek adımların listesini sunacak.  Beyaz Saray'daki ulusal güvenlik toplantısında sunulacak askeri seçenekler arasında İran'da havadan vurulabilecek yerlerin listesi de yer alacak. Ancak Pentagon'un başkanı herhangi bir askeri yanıtın topyekün bir savaşla sonuçlanabileceği uyarısını da iletmesi bekleniyor.  Atılabilecek adımlar arasında hava saldırılarının yanısıra siber saldırılar da bulunuyor. İran'dan ise, ABD'ye yeni bir uyarı geldi.  Dini lider Ayetullah Ali Hamaney'in danışmanı general Yahya Rahim Safavi, İran'a olası saldırıya Akdeniz, Kızıldeniz ve Hint Okyanusu'ndan yanıt vereceklerini söyledi.
Bolu'da tahtaya kaldırdığı ikinci sınıf öğrencisinin kulağını çekip tokat attığı görüntülenen öğretmen hakkında soruşturma açıldı. Bolu İl Milli Eğitim Müdürlüğü'nden Sümer Mahallesi'ndeki Merkez Cumhuriyet İlkokulu'nda sınıf öğretmeni G.Y.'nin tahtaya çıkardığı ikinci sınıf öğrencisini darbetmesine ilişkin açıklama yapıldı. Açıklamada, şunlar kaydedildi: "İlimiz Merkez Cumhuriyet İlkokulu'nda görevli sınıf öğretmeninin ders esnasında 2. sınıf öğrencisine fiziksel şiddet uygularken, o esnada sınıfta bulunan sivil bir vatandaş tarafından olay cep telefonu ile kaydedilerek sosyal medya hesabından paylaşılmıştır. Konu tarafımıza intikal ettikten sonra derhal müdürlüğümüzce ilgili öğretmen hakkında soruşturma başlatılmıştır."
Irak Kürt Bölgesel Yönetimi IKBY'nin resmi internet sitesinden yapılan yazılı açıklamada Kürt lider Mesud Barzani'nin görüşleri paylaşıldı.  Barzani, "Bir Kürt vatandaşı olarak, Suriye Kürt Ulusal Konseyi (ENKS) üyelerinin 'Kürdistan Bayrak Günü'nde' sözde Kürtler tarafından yapılan engellemeler ve saldırılara karşı direnmelerini tebrik ediyorum. Bayrağın yere düşmesine engel olmanız, takdire şayandır" ifadelerini kullandı.   Açıklamaya göre Barzani, "O güçlerin yaptıklarını, işgalciler bile yapmamıştır. Bir gün pişman olup utanacaklar" görüşünü kaydetti.   Suriye'nin kuzeyindeki Suriye Kürt Ulusal Konseyi üyeleri, 17 Aralık bayrak gününde, IKBY'nin kullandığı Kürt bayrağını dalgalandırarak kutlama yapmak istemişti  Ancak PYD'ye bağlı asayiş güçleri, bunu engelleyerek grubu dağıtmış ve bazı üyeleri de gözaltına almıştı.
Usta oyuncu Erdal Özyağcılar, Berna Laçin ve Gözde Çetiner’in birlikte sahne aldıkları, sınıf kavramını mizahla işleyen kahkaha dolu  komedi oyunu Hoş Geldin Boyacı 4 Aralık Salı akşamı Kadıköy Halk Eğitim Merkezi’nde, 21 Aralık 2018 Cuma akşamı ise artısahne'de seyirciyle buluşacak.  Tiyatro Martı prodüksiyonu olan iki perdelik Hoş Geldin Boyacı'da; Walter, (Erdal Özyağcılar) hayatı boyunca aktör olma hayalleri kurarken para kazanmak adına boyacılığa başlamıştır. Bir gün, bir evi boyarken birden (Berna Laçin) Marcia ile karşılaşır ve üzerine kapı çalınır; gelen, kocası tarafından aldatılan (Gözde Çetiner) Jane'dir. Her üçünü de sürprizli bir gün beklemektedir... Donald Churchill’in yazdığı The Decorator oyunu, Füsun Günersel’in çevirisiyle, Hoşgeldin Boyacı adıyla tiyatroseverlerle buluşuyor. Yönetmenliğini Arif Akkaya’nın üstlendiği oyunun dekor tasarımı da yine Arif Akkaya ile Sırrı Topraktepe’nin imzasını taşıyor. Gülmecesi bol oyunun kostüm tasarımı ise Feyza Zeybek’e ait.
Transfer çalışmalarını sürdüren Beşiktaş, Denys Boyko'dan sonra Alexis Delgado'nun da transferini bitirmek üzere... Uzun bir süredir stoper transferi için görüşmelerini sürdüren Beşiktaş, son olarak Şenol Güneş'in de raporu doğrultusunda listesindeki adaylardan Alexis Delgado ile görüşme yaptı. NTVSpor'un haberine göre Beşiktaş yönetimi, yapılan görüşmeler sonucunda Delgado ile 2.5 yıllık anlaşma sağladı.
Cumhurbaşkanlığı Başdanışmanı Prof. Dr. İbrahim Adnan Saraçoğlu, Cumhurbaşkanlığı himayelerinde,  ,   ve Sağlık Bilimleri Üniversitesi iş birliğiyle hayata geçirilen, Cumhurbaşkanı Recep Tayyip Erdoğan'ın eşi Emine Erdoğan'ın Onursal Başkanı olduğu "Medeniyetlerin Beşiğinde Anadolu Tıbbı" sloganıyla Türkiye'de ilk kez gerçekleştirilen Uluslararası Geleneksel ve Tamamlayıcı Tıp Kongresi'nde "Kireçlenmeye Karşı Çınar Yaprağı" başlıklı bir konuşma yaptı. Her bitkinin kendine özgü bir sırrı olduğunu ve o sırrı çözmeden bitkiden istenilen sonucun alınamayacağına dikkati çeken Saraçoğlu, "Tıbbi amaçlı kullanılacak çınar yaprağının dalında kuruması beklenmelidir. Aksi takdirde çınar yaprağı toksik etkili ve kireçlenme, gut, antidepresan olarak yeterli düzeyde etkili değildir. Fazla da bekletirseniz çınar yaprağı çok geç düşer. Çünkü ağaç sonbahar mevsimi girerken yapraklarda depolanmış olan metabolitleri, pigmentleri geri çeker beslenme için. Çınar yaprağı kireçlenme, gutta çok etkili" diye konuştu. Geleneksel uygulamalara bakıldığında İbni Sina'nın çınar yaprağını dıştan kullandığını aktaran Saraçoğlu, İbni Sina'nın çınar yaprağını ağrı kesici olarak diş, sırt, diz ağrılarında ve ödem atıcı olarak kullandığını belirtti. Çınar yaprağında toksik etkili formik asitlerin bulunduğuna işaret eden Saraçoğlu, şu bilgileri verdi: "Çınar yaprağında C1 karbonlu metabolitleri tüketen, metabolize eden, katabolize eden bakteriler vardır. Her bitkinin kendine özgü üzerinde bir popülasyonu olduğunu biliyoruz. Bu bakteri kültürünü çınar yaprağının izole edebilirseniz, onun nelere kadir olduğunu görürsünüz. Çınar yaprağının içeriğindeki toksik etkiyi ve formik asiti yok ediyor. Dolayısıyla yaprağın toksit etkisi ortadan kalkmış oluyor. Şu mevsimde toplayalım derken, o yaprağın üzerindeki bakteri popülasyonunu bilmek zorundasınız. Bu çınar Ege Bölgesi'ne özgü bor madenin olduğu toprakta yetişir. Toprağın mineralleri bitkinin yapraklarında oluşan metabollerini geliştiriyor. Çınar yaprağı anatolius türüyse yani toprağında bor olan bölgede yetiştiyse antibiyotik özelliği vardır. Çınar yaprağı, menopoz dönemindeki kadınlar için bulunmaz bir nimettir." 'da Milli Botanik Bahçesi'nin açılacağını ve 81 ildeki 181 üniversitenin kendi kaynakları doğrultusunda bu bahçeye katkı sağlayacaklarını dile getiren Saraçoğlu, milli botaniğin milli ilaç anlamına geldiğini belirtti.  Üniversitesi Tıp Fakültesi Dr. Öğr. Üyesi Süleyman Ersoy da "Birinci Basamakta veya Koruyucu Hekimlikte Fitoterapi" başlıklı konuşmasında, fitoterapinin akut ve kronik hastalıkların tedavisinde son yıllarda artan bir geleneksel tedavi yöntemi olduğunu anlattı.
Bursa İl Emniyet Müdürlüğü Terörle Mücadele Şubesi ekipleri, ildeki bir cenaze töreninde terör örgütleri THKP/C ve DEV-YOL'un sözde bayraklarını açtıkları ve sosyal medya üzerinden propagandasını yaptıkları iddia edilen 6 zanlının yakalanması için çalışma başlattı.  Bursa, Ankara ve Edirne'de düzenlenen eş zamanlı operasyonda, şüpheliler gözaltına alındı.  Zanlılar, emniyetteki işlemlerinin ardından adliyeye sevk edildi.
Göçmenlik ve Sınır Muhafaza (ICE) Biriminin daha önce ertelenen yasa dışı göçmen baskınlarını pazar günü başlatacağı belirtildi.  New York Times gazetesinin ABD'li bir yetkiliye dayandırdığı haberine göre, ülkedeki yasa dışı göçmenlerin sınır dışı edilmesi için yapılması planlanan ancak daha sonra ertelenen baskınlar pazar günü başlayacak.  Söz konusu baskınların 10 farklı şehirdeki belirlenen adreslere birkaç gün içinde yapılması planlanırken, baskınların hedefinde olmasa bile olay yerinde bulunan yasa dışı göçmenler tutuklanacak.  Baskınların Atlanta, Baltimore, Chicago, Denver, Houston, Los Angeles, Miami, New Orleans, New York ve San Francisco'da yapılması planlanıyor.  Washington Post gazetesi geçen ay, ABD Başkanı Donald Trump'ın ICE'ye daha önce sınır dışı bildirimi almış ailelerin pazar gününden itibaren toplatılması emri verdiğini yazmıştı.  Haberin tepki çekmesinin ardından Trump, resmi Twitter hesabından yaptığı açıklamada, "Demokratların talebi üzerine, yasa dışı göçmenleri ülkeden çıkarma sürecini (sınır dışı etme) iki hafta erteledim." ifadesini kullanmıştı.  Bu süreçte Demokratlar ve Cumhuriyetçilerin ABD'nin güney sınırındaki sığınmacı ve yasal boşluk problemlerine bir çözüm bulmak için bir araya gelip ortak bir çalışma yürütüp yürütemeyeceklerine bakacağını belirten Trump, "Eğer birlikte çözüm bulamıyorlarsa sınır dışı işlemleri başlayacak!" mesajını vermişti.  Göçmen karşıtı politikaları nedeniyle eleştirilen Trump, yasa dışı göç ve uyuşturucu trafiğiyle mücadele gerekçesiyle Meksika ile sınıra duvar örülmesi gerektiğini savunuyor.
Science Daily ve LiveScience'ın haberine göre, ABD'de Rice Üniversitesinde görevli taş bilimciler, 4,4 milyar yıl önce Dünya ile Mars büyüklüğünde gezegen arasındaki çarpışmaya ilişkin bir milyarın üzerinde simülasyon çalışması yaptı. Çalışmaların sonunda "akla en yatkın" senaryonun, çekirdeğinde yüzde 25 ila 30 oranında sülfür içeren Mars büyüklüğündeki gezegenle Dünya'nın çarpışarak iç içe geçmesi olduğu bulgusu elde edildi. Dünya'nın büyük olasılıkla bu çarpışmayla karbon, nitrojen, sülfür ve yaşam için gerekli diğer elementlere sahip olduğu kaydedildi. Bilim insaları, Dünya'nın bu dönemde çekirdek dışında kalan kısmında bu elementlerin neredeyse yok denilecek kadar az olduğuna işaret etti. Çalışmanın ayrıntıları "Science Advances" dergisinde yayımlandı.
Erciyes Dağı'nda gerçekleştirilen ''Kayserililer Brunch''ında konuşan Cumhurbaşkanı Abdullah Gül, Meclisin önümüzdeki salı günü toplanacağını anımsattı.  Milletvekili genel seçimine büyük bir katılım olduğunu, oyların yüzde 95'inin TBMM'ye yansıdığını belirten Gül, bunun Türkiye'de demokrasinin ne kadar derinleştiğini ve kökleştiğini gösterdiğini söyledi.  Demokrasinin en önemli iki unsurunun katılımcı ve temsili demokrasi olduğunun altını çizen Cumhurbaşkanı Gül, şöyle konuştu:  ''Seçimde bu iki unsur da gerçekleşti bu büyük bir başarıdır, Buna asla gölge düşürmememiz gerekir. Bugün hukuki mevzuattan kaynaklanan bazı sorunlar var, eminim ki olgunlukla, ağır başlılıkla, konuşarak, diyalogla ve yine demokrasi ve hukukun gösterdiği istikamette bunların hepsi çözülecektir. Demokrasi ve hukuk derken de evrensel demokrasiyi ve en gelişmiş ülkelerdeki özgürlükçü hukuku kast ettiğimden kimsenin şüphesi olmaması gerekir. Önemli olan bu ortaya çıkan problemler, bugün karşı karşıya olduğumuz sorunları beraber çözebilme kabiliyetini göstereceğiz, bundan da hiçbir tereddütüm yoktur. Bütün bunların da çözüm yeri şüphesiz ki Türkiye Büyük Millet Meclisi'dir. Hepimizin temsilcilerinin bulunduğu bir yerdir. Bütün önemli fikir akımlarının, önemli siyasi akımların Türkiye Büyük Millet Meclisi'nde temsil edildiğini gördüğümüzde temsili demokrasinin de gerçekleştiğini görüyoruz. O zaman sorunların çözümü de orada olacaktır. Bunlar konuşarak, barışçı bir şekilde ve demokrasiye yakışan bir şekilde olacaktır, bundan da hiçbir şüphem yoktur.''
İngiltere merkezli Suriye İnsan Hakları Gözlem Örgütü, Rus savaş uçaklarının Esad karşıtı muhaliflerin sıkıştığı İdlib'i 22 gün aradan sonra vurduğunu açıkladı. Saldırı ile ilgili bilgisinin olmadığını söyleyen Kremlin Sözcüsü Dmitriy Peskov,"İdlib'deki teröristler Suriye'deki Rus üsleri için tehdit. İdlib'deki son durum Tahran zirvesinde ele alınacak." ifadelerine yer verildi. Peskov şöyle devam etti: İdlib’deki durum hem Moskova, hem Şam, hem Ankara hem de Tahran için endişe uyandıran konu olmaya devam ediyor. Orada bir terör kaynağı daha oluştu. Hiç kuşkusuzz ki, bu durumun istikrarını bozuyor. Bu durumdan siyasi diplomatik yollarla çıkma çabalarımızı bozuyor. Birleşmiş Milletler İdlib'e olası bir harekatın 250 bin ile 700 bin kişiyi yerinden edebileceği uyarısında bulunmuştu.  İdlib, 7 Eylül'de Tahran'da İran, Rusya ve Türkiye liderleri arasında yapılacak zirvede de masaya yatırılacak. İran Dışişleri Bakanlığı Sözcüsü Behram Kasımi, Recep Tayyip Erdoğan, İran Cumhurbaşkanı Hasan Ruhani ve Rusya Devlet Başkanı Vladimir Putin’in katılacağı 3’lü zirveye ilişkin, "Hedefimiz Suriye’ye huzur ve barışın geri dönmesidir” demişti.  Türk Silahlı Kuvvetleri, İdlib'e müdahalenin gündeme gelmesi nedeniyle sınır hattındaki güvenlik önlemlerini artırmıştı. TSK, İblib'e komşu Hatay'ın sınır hattına birçok bölgeden askeri araç ve personel takviyesi yapıyor. Sınır hattında gönderilen zırhlı paletli silahlar arasında modernize edilen M-60 tankları da yer alıyor. Özel klimayla donatılan ve bölge koşullarına uygun M-60 tanklarında, göç durumunu gözetleyebilen yakın mesafe gözetleme sistemi de yer alıyor. Füzelere karşı lazer uyarı sistemi, 12.7 milimetre SARP uzaktan kumanda edilen silah sistemi, ASELSAN sürücü görüş sistemi ve zırhı güçlendiren koruma astarına da sahip olan tanklar, sınır hattında etkin görev yapıyor. İdlib'e müdahale sonrası Türkiye'ye gelebilecek göç dalgası için de Suriye topraklarında kurulan Atme kampı hazır hale getirildi. TSK'nin İdlib'i çevreleyen 12 gözlem noktası da beton bariyerler ve ateş destek vasıtalarıyla güçlendirildi. Pazartesi günü, ABD Başkanı Donald Trump, Suriye Devlet Başkanı Beşar Esad'a ve müttefikleri İran ile Rusya'yı İdlib konusunda uyarmıştı. President Bashar al-Assad of Syria must not recklessly attack Idlib Province. The Russians and Iranians would be making a grave humanitarian mistake to take part in this potential human tragedy. Hundreds of thousands of people could be killed. Don’t let that happen! — Donald J. Trump (@realDonaldTrump)  Trump, Twitter hesabından paylaştığı mesajda "Suriye cumhurbaşkanı Beşar Esad  Ruslar ve İranlılar bu potansiyel insanlık trajedisine ortaklık ederek çok ciddi bir insani hata yapmış olur. Yüzbinlerce insan ölebilir. Buna izin vermeyin!" ifadelerini kullanmıştı. 7 yıldır süren iç savaşta muhalif güçlerin elinde kalan son büyük kent olan İdlib, Türkiye sınırında bulunuyor ve Halep'i Hama, Lazkiye ve Şam gibi kentlere bağlayan otoyolların üzerinde bulunuyor. İçlerinde 1 milyon çocuğun da bulunduğu 3 milyon kişinin yaşadığı İdlib'de yaşanacak bir çatışmanın Türkiye'ye ve Avrupa'ya yeni bir göç dalgası başlatmasından endişe ediliyor. Bölgedeki 3 milyon kişinin yarısına yakın bölümü, daha önce muhaliflerin elindeki bölgelerin rejimin eline geçmesiyle İdlib'e göç etmişti.
Fransız ve Alman ortak bakanlar kurulu, Cumhurbaşkanı Nicolas Sarkozy ve Başbakan Angele Merkel başkanlığında yarın Paris'te toplanacak.  Fransız basını, toplantıyı, ''Avrupa'nın en güçlü ekonomisini yöneten Merkel'in, Sarkozy'ye seçimler öncesi verdiği sembolik siyasi destek olarak'' değerlendirdi.  Sarkozy, 2009 yılında düzenlenen seçimlerde Merkel'in seçim kampanyasına katılarak Alman lidere siyasi destek vermişti.  İki lider akşam saatlerinde Fransız ve Alman televizyon kanallarında yayınlanacak programa da birlikte katılacak.  Elysee Sarayı'nda düzenlenecek 14. ortak bakanlar kurulunun ana gündemini, Euro Bölgesi borç krizi oluşturuyor. Ortak bakanlar kurulu öncesi Sarkozy ve Merkel ikili bir görüşme de gerçekleştirecek.  Toplantıda ayrıca, iki ülke arasındaki işbirliği alanları ayrıntılı bir şekilde gözden geçirilecek. İki ülke arasındaki mali uyum ve şirketler için vergiler konusu önceliklİ ele alınacak konular arasında yer alıyor.  İki ülke arasındaki son ortak bakanlar kurulu, 2010 yılı Aralık ayında Almanya'nın Fribourg kentinde gerçekleşmişti.
A Milli Futbol Takımı'nın Rusya ve Hırvatistan ile oynayacağı maçların aday kadrosu belli oldu. Teknik direktör Fatih Terim 6 büyük oyuncuyu kadroya dahil etmedi. Türkiye'nin kadrosunda Arda Turan, Caner Erkin, Gökhan Gönül, Selçuk İnan, Burak Yılmaz ve Hakan Balta yer almıyor. Harun Tekin-Bursaspor Onur Recep Kıvrak-Trabzonspor Volkan Babacan-Başakşehir Ahmet Oğuz-Gençlerbirliği Şener Özbayraklı - Fenerbahçe Ahmet Çalık - Gençlerbirliği Çağlar Söyüncü - Freiburg Kaan Ayhan - Schalke Serdar Aziz - Galatasaray Hasan Ali Kaldırım - Fenerbahçe İsmail Köybaşı - Fenerbahçe Hakan Çalhanoğlu - Bayer Leverkusen İrfan Can Kahveci - Gençlerbirliği Mehmet Topal - Fenerbahçe Nuri Şahin - Dortmund Oğuzhan Özyakup - Beşiktaş Okay Yokuşlu - Trabzonspor Ozan Tufan - Fenerbahçe Salih Uçan - Fenerbahçe Emre Mor - Dortmund Gökhan Töre - West Ham Cengiz Ünder - Başakşehir Olcay Şahan - Beşiktaş Volkan Şen - Fenerbahçe Cenk Tosun - Beşiktaş Enes Ünal - Twente Yunus Mallı - Mainz
2008 yılında katıldığı bir film galasında sinema dünyasına adım atan Mahsun Kırmızıgül’ü eleştiren Ferhan Şensoy'un kızı Derya Şensoy, Kırmızıgül’den aldığı film teklifini kabul etti.  65 yaşındaki tiyatrocunun kendisi gibi oyuncu olan kızı Derya Şensoy, Kırmızıgül’ün kast çalışmalarını sürdürdüğü yeni filmi “Vezir Parmağı”nda oynayacağı rolü için bir ay Nevşehir Kapadokya’da kalacak. Ferhan Şensoy, 2008 yılında katıldığı “Son Ders” filminin galasında, o dönem “Beyaz Melek” filmi vizyona giren Mahsun Kırmızıgül’ü eleştirmiş, Kırmızıgül’ün sektörde kalıcı olmayacağını öne sürmüştü: “Herkes kendi uzmanlık alanında iş yapmalı. Mahsun Kırmızıgül’ün elinde iyi bir konu varsa önemli bir senariste senaryoyu yazdırmalı, film yönetilecekse önemli bir yönetmen bulup filmi yönettirmeli ya da oynanacaksa gerçek oyuncular filmde oynamalı. Adamın parası varsa ‘Param var ben yönetirim, param var ben oynarım’ diyebilir. Ama sanatta torpil olmaz. Olsa da yok olur gider, kalıcı olmaz.”
AKSAM Beymelek Tesislerinde, hem Akdeniz'de balık varlığının artırılması çalışmaları yapılıyor hem de balıkçılığın gelişmesi için yavru balık üretimi gerçekleştiriliyor. Tesiste üretilen balıkların bir kısmı denize bırakılıyor bir kısmı da balık üretim çiftliklerine satılıyor. AKSAM Beymelek Tesisi Koordinatörü Durali Eraslan, AA muhabirine, AKSAM'ın Beymelek biriminde levrek, çupra ve sarıağız balıklarının yoğun olarak üretildiğini söyledi. Bu yıl Akdeniz'e yaklaşık 75 bin çupra, 55 bin levrek, 25 bin kadar da sarıağız bırakıldığını kaydeden Eraslan, "Bu balıkları yine kendi gen kaynağının bulunduğu alanlara bıraktık. Kontrollü bir şekilde Akdeniz'in çeşitli bölgelerine bırakıyoruz. Önümüzdeki yılda da 150-200 bin kadar balık bırakmayı planlıyoruz. Bu, doğal kaynaklarımızı korumak, sürdürülebilir balıkçılık sağlamak açısından son derece önemli." diye konuştu. Eraslan, AKSAM'ın Kepez biriminin de bu yıl 6 milyona yakın sazan yavrusunu Türkiye'nin birçok yerindeki göl ve göletlere balıklandırma amaçlı olarak bıraktığını bildirdi. Denize bırakılan balıklar dışında balıkçılık işletmelerine 12 milyon kadar levrek ve çupra satışı yapıldığını kaydeden Eraslan, ayrıca yine işletmelere 20 kilogram civarında da levrek yumurtası verildiğini kaydetti. Beylemek Tesislerinin yanında bulunan Beymelek Lagün (Dalyan) Gölü'nün balıklar için çok önemli bir kaynak olduğunu anlatan Eraslan, balıkların buraya beslenme amacıyla girdiklerini, daha sonra da yumurtlamak amacıyla denize çıkış yaptıklarını söyledi. Bilimsel araştırma yapılması için göl içine izleme cihazları konulduğunu kaydeden Eraslan, şu bilgileri verdi: "İzleme cihazları sayesinde deniz suyu ekosisteminde PH, sıcaklık, oksijen, tuzluluk, bulanıklık gibi anlık değişen parametreleri takip ediyoruz. Bunun yanı sıra su altı görüntüleme sistemiyle hangi balıklar, hangi zamanda, ne tarafa göç ediyor, bunların da tespitini yapıyoruz. Burası yaklaşık 350 hektar büyüklüğünde bir göl. 100 hektar kadar taşkın sahası var. Lagün balıklar için önemli bir besin ortamı sağlamasının yanında kuşlar için de önemli bir göl. Genelde göçmen kuşlar burayı kışlak olarak kullanıyor. Canlıların yaşaması için doğal, zengin bir ortam." Lagün gölünde mavi yengeçle ilgili de bir çalışma yapıldığını belirten Eraslan, mavi yengeci üreterek hem azalan alanlarda tekrar çoğalmasını sağlamak hem de ihtiyaç duyulan yerlerde satışını yapmak istediklerini sözlerine ekledi.
Maddeyi atomik ve moleküler seviyede kontrol eden nanoteknoloji ile kanserin erken teşhisi ve kişiye özel tedavisi için yürütülen çalışmalar umut veriyor. Emory Kanser Nanoteknoloji Merkezi Direktörü Prof. Dr. Shuming Nie, son araştırmasında nadir kanser hücrelerini tespit etmeyi başardı. Nanoteknoloji ile kanser görüntüleme, moleküler tanı ve hedefli tedavi uygulamaları için yaptığı araştırmalarla dikkati çeken ve ABD Ulusal Kanser Enstitüsünün de destek verdiği Prof. Dr. Shuming Nie, ABD-Türkiye İleri Araştırmalar Enstitüsü'nün Antalya'nın Kumluca ilçesine bağlı Adrasan beldesinde düzenlediği ''Global Sağlıkta Fırsatlar ve Zorluklar'' konulu foruma katıldı.  Türkiye'ye ilk kez gelen biyomedikal ve kimya mühendisi Prof. Dr. Nie, milimetrenin milyonda biri büyüklüğündeki yapılara yeni sentez özellikleri kazandıran nanoteknoloji ile kanserin erken teşhisi ve tedavisi için değişik ülkelerdeki laboratuvarlarda yürütülen çalışmaların sürdüğünü söyledi.  Araştırmalarıyla nano-parçacıklarının tıpta kullanımına büyük katkı yapan Nie, kanser hastalarında erken teşhisin önemine işaret etti. Moleküler seviyedeki yeni teknolojilerin kanserin erken teşhisi ile birlikte tedavisi için de umut taşıdığını belirten Nie, ''Tedavide iki şey yapmak istiyoruz; ilki ameliyat sırasında sadece tümörleri vücuttan kazımak, ikincisi ise kişiden alınan moleküllerle ona özel ilaç geliştirmek'' dedi.  Nano-parçacıklar ile geliştirilecek kişiye yönelik ilaçların sağlık harcamalarını da düşüreceğini ifade eden Nie, ''Nano-parçacıkların kanserin erken teşhisine yönelik ilk klinik uygulamaları başladı. Kesin tedavi için beş yılda önemli gelişmeler olacak. Bu teknoloji ile 5 yılda kanserin erken teşhisi mümkün olabilecek, 10 yıl içinde de tümörü bularak tedavi edecek'' diye konuştu.  Nanoteknolojinin tıpta kullanımının politik malzeme yapılmamasının önemine işaret eden Nie, her ülkede bu tanı ve tedavilerin standardize edilmesi gerektiğini vurguladı.  Prof. Dr. Nie, son olarak hodgkin (hoçkin) hastalığı olarak da bilinen hodgkin lenfomanın erken teşhisine yönelik çalışmasıyla dikkati çekti. Nie'nin de aralarında bulunduğu Emory ve Georgia Tech bilim adamları, kuantum noktalar olarak bilinen ayarlanabilir floresan (fosforlu) nano parçacıkların nadir görülen kanser hücrelerini tespit edebildiklerini ispatladılar.  Farelerde yapılan araştırmada, antikorlara bağlanan çok renkli kuantum noktalarının, hodgkin lenfomasının karakteristik özelliği olan reed sternberg hücrelerini nasıl ayırt ettikleri gösterildi. Kuantum noktaları ışıkla etkileştiklerinde değişik renklerle kanserli fare hücrelerini gösterdi.  Kullandıkları çok renkli kuantum nokta lekeleme metoduyla kötü huylu kanser hücrelerinin, heterojen doku örneklerinden hızlı ve doğru bir şekilde ayırt edildiğini belirten Nie, bu yöntemin hodgkins ile sınırlı olmadığını, kanser kök hücrelerinin teşhisini de sağladığını kaydetti.  Nanometrik büyüklükte yarı iletken kristaller olan kuantum noktalarının benzersiz kimyasal ve fiziksel özellikler taşıdıklarını dile getiren Nie, bunların kanserli hücrelerin yüzey veya iç yapılarındaki moleküler oluşumu saptayan antikorlara kimyasal yolla bağlanabildiklerini söyledi.  Nie, kuantum nokta ile yüzey veya genetik esaslı kanser hücrelerinin ayırt edilebileceğini, bunun da hedefe odaklı tedavi için iyi bir gelişme olacağını sözlerine ekledi.
haberi!   Başkanı  , rahip  'ın serbest bırakılmasının ardından açıklamalarda bulundu. Gazetecilerin sorularını yanıtlayan Trump, "İyi bir haberimiz var. Rahip Andrew Brunson, Türkiye'den uçağa bindi. Bildiğim kadarıyla iyi bir durumda. Büyük bir ihtimalle kontroller için Almanya'da duracak. Rahip Brunson'ın serbest bırakılması memnuniyet verici... Kendisininin yeniden aramıza dönmesinden onur duyuyoruz" dedi. Trump, gazetecilerin Brunson'ın dönmesiyle uygulanan yaptırımların kaldırılıp kaldırılmayacağı sorusuna ise, "Türkiye ile Rahip Brunson serbest bırakıldığında yaptırımlar kaldırılacak diye bir anlaşma yapmadık" dedi. Brunson'la ilgili bir açıklama da Beyaz Saray'dan geldi. Yapılan yazılı açıklamada, Brunson'un serbest bırakılması için destek veren kongre üyelerine ve diplomatlara teşekkür edildi ve "ABD rahip Brunson'ın bırakılması konusunda memnun" ifadesi kullanıldı. Açıklamada, "Türkiye ve diğer ülkelerde tutuklu bulunan ABD vatandaşları konusunda endişelerimiz sürmekte" ifadelerine yer verildi.
Veteriner hekimlerden, son dönemde ünlülerin giyimleri ve fiyatlarıyla haber olan kürklerin, hayvan haklarına aykırı olduğu açıklaması yaptı.  Cumhurbaşkanı Erdoğan başta olmak üzere tüm siyasilere 'yasaklayın' mektubu gönderilirken, Ankara Bölgesi Veteriner Hekimleri Odası Başkanı Hüseyin Tanrıverdi, Hürriyet gazetesinden Meltem Özgenç'e konuştu. Tanrıverdi özetle şunları söyledi: "Pahalı kürk haberleri çok üzücü... Canlı canlı hayvanın derisini, tüyünü yüzmek suçtur. Moda uğruna yapılıyor bu... En modern kıyafetleri üretebiliyoruz. Artık hayvanın derisini yüzüp ondan elbise yapmanın bir anlamı kalmadı... Kürk yapımı yasaklansın. Hayvanların canlı canlı katledilmesini önleyelim... Sayın Cumhurbaşkanı Erdoğan'ın da bo konuda duyarlılık göstereceğine inanıyoruz"
Kurum cezaya ilişkin ilanı, Resmi Gazete'nin bugünkü sayısında yayımlandı. İlanda, EPDK otomasyon sisteminin çalışmaması, lisanssız bayilik faaliyeti, dağıtıcısı dışında akaryakıt ikmali, otogaz istasyonu lisansının izinsiz kullandırılması, lisansın verdiği hakların dışında faaliyette bulunulması ve lisanssız dağıtım faaliyetinde bulunma gibi nedenlerle ceza kestiğini belirtti.
Yeni projesi için  'nın peşine düştüğü iddia edilen  'ten yalanlama geldi. Sevgilisi Fahriye Evcen'le artık hiçbir projede yer almayacağı yeni projesi için de Serenay Sarıkaya'nın peşine düştüğü iddia edilen Burak Özçivit suskunluğunu bozdu. Önceki gün sevgilisiyle Hugh Jackman'ın şovunu izleyen Özçivit, yeni filmi çin Serenay Sarıkaya'nın peşinde olduğu yönündeki haberleri yalanlarken, diziye yoğunlaştığını söyledi.
Herkes tvyo.com’a giriyor, en güzel dizileri, en iyi programları, en popüler müzik kliplerini ve en heyecanlı maçları bilgisayarından, tabletinden ya da telefonundan bedava izleyebiliyor. Üstelik hiçbir ücret de ödemiyor. En iyi dizilerin ve programların yüksek görüntü kalitesinde ve bedava izlenebildiği tvyo, televizyon izleyicisinin gönlünde hızla taht kuracağa benziyor. Muhteşem Yüzyıl, Behzat Ç., O Ses Türkiye, İşler Güçler, Leyla ile Mecnun, Yetenek Sizsiniz Türkiye, Seksenler ve çok daha fazlasını izlemek için
Tanrıkılu, Başbakan Ahmet Davutoğlu’nun yanıtlaması istemiyle TBMM Başkanlığına sunduğu soru önergesinde, 30 Eylül 2014 tarihinde Ekim ayından geçerli olmak üzere dolar kurunun 2.28 TL olmasının çok zorlayıcı olduğu gerekçesiyle elektrik ve doğalgaza yüzde 9 zam yapıldığının açıklandığını belirterek şöyle dedi: “30 Eylül 2014 tarihi itibarıyla Türkiye’nin toplam doğalgaz stok miktarı ne kadardır? Avrupa İstatistik Kurumu Eurostat'ın verilerine göre Almanya, Fransa, Belçika, Norveç, İsveç’te 2014 yılı ortalama doğalgaz fiyatları ile Türkiye’de 2014 yılı ortalama doğalgaz fiyatı ne kadardır? 2013 yılında Rusya’nın önde gelen gazetelerinden İzvestiya, dünyanın en büyük doğalgaz üreticilerinden Rus şirketi Gazprom’un ‘sır’ olarak bilinen 21 Avrupa ülkesi ile yaptığı fiyat anlaşmalarının listesini yayınlamış ve 2012 yılında 35.3 milyar metreküp gaz alan Almanya her bin metreküp için 379.3 dolar öderken, Türkiye, Almanya’dan sonra Gazprom’dan en çok gaz alan 2. ülke olmasına ve yılda 22.8 milyar metreküp gaz almasına rağmen Türkiye’nin her bin metreküp için 406.7 Dolar ödediğini ve Gazprom şirketinin Almanya için 2013 yılında yüzde 16 indirim yaparken Türkiye için sadece yüzde 8 indirim yaptığını açıklamıştır. Bu durumda Türkiye Rusya’dan, Almanya’ya göre neden daha yüksek fiyat ile doğalgaz almaktadır? Türkiye’nin 2012, 2013 yılları ve 2014 yılı içerisinde ‘Gazprom’ şirketinden satın aldığı toplam doğalgaz miktarları nedir? 2012, 2013 yılları ve 2014 yılı içerisinde satın alınan doğalgaz için ‘Gazprom’ şirketine ne kadar tutarlarda ödemeler yapılmıştır? 2012, 2013 yılları ve 2014 yılı içerisinde ‘Gazprom’ şirketinden satın alınan doğalgazın ortalama fiyatı nedir? Son 11 yılda Rusya ile imzalanan enerji anlaşmaları hangileridir? Söz konusu enerji anlaşmaları Türkiye’ye hangi faydaları sağlamıştır? Bu faydaların vatandaşlara yansıması ne olmuştur?”
Sezonun ilk grand slam tenis turnuvası Avustralya Açık'ta dünya 1 numarası İspanyol Rafael Nadal, Arjantinli Diego Schwartzman'ı 3-1 yenerek çeyrek finale çıktı.  Melbourne kentinde düzenlenen turnuvadaki tek erkekler 4. tur mücadelesinde, geçen yıl final oynayan Nadal ile 24 numaralı seribaşı Schwartzman karşılaştı. Rakibini 6-3, 6-7, 6-3 ve 6-3'lük setlerle 3-1 mağlup eden Nadal, Avustralya Açık'ta çeyrek finale yükseldi. Turnuvanın 6 numaralı seribaşı Hırvat Marin Cilic, 10 numaralı seribaşı İspanyol Pablo Carreno Busta'yı 6-7, 6-3, 7-6 ve 7-6'lık setlerle 3-1 mağlup ederek adını çeyrek finale yazdırdı. Nadal ile Cilic, çeyrek finalde birbirlerine rakip oldu. Tek kadınlarda dünya 2 numarası Danimarkalı Caroline Wozniacki, 19 numaralı seribaşı Slovak Magdalena Rybarikova'yı 6-3 ve 6-0 sonuçlanan setlerle 2-0 yenerek çeyrek finale kaldı. Dünya 39 numarası İspanyol Carla Suarez Navarro, 4. turda karşılaştığı 32 numaralı seribaşı Estonyalı Anett Kontaveit önünde 2-1 (4-6, 6-4, 8-6) galip geldi. Navarro, çeyrek finalde Wozniacki ile eşleşti. Klasmanda 37. basamakta bulunan Belçikalı Elise Mertens, 81. sırada yer alan Hırvat Petra Martic'i 7-6 ve 7-5 biten setlerle 2-0 mağlup ederek çeyrek finalin yolunu tuttu. Mertens, çeyrek finalde Çek Denisa Allertova ile Ukraynalı Elina Svitolina arasındaki mücadelenin galibiyle karşılaşacak.
Ceyhan ilçesinde öğretmen olduğu öğrenilen Kenan Koçak (35), Kaldırım Mahallesi'ndeki boş bir arazide microlight tipi uçakla yaklaşık 30 metre havalandı. Uçak, henüz belirlenemeyen bir nedenle havalandıktan kısa süre sonra düştü. Kazada yaralanan Koçak, vatandaşlar tarafından haber verilen sağlık ekiplerince ilk müdahalenin ardından Ceyhan Devlet Hastanesi'ne kaldırıldı. Vücudunda kırıklar oluştuğu belirtilen Koçak, müdahalelere rağmen kurtarılamadı. Olayla ilgili soruşturma başlatılırken, evli ve 2 çocuk babası Koçak'ın Ceyhan ilçesinde öğretmen olduğu öğrenildi.
1999 yapımı 'The Green Mile' (Yeşil Yol) filminde unutulmaz dev adam John Coffey’i canlandıran Michael Clarke Duncan hayata gözlerini yumdu.  2 ay önce geçirdiği kalp krizi sonucunda ABD’nin Los Angeles kentindeki Cedars-Sinai hastanesinde tedavi gören Duncan’ın ölüm haberini nişanlısı Omarosa Manigault-Stallworth basın sözcüsü aracılığıyla duyurdu.  ABD’li aktörün “Yeşil Yol” filmindeki rol arkadaşı ünlü oyuncu Tom Hanks meslektaşının ölümünden dolayı yaşadığı üzüntüyü şu sözlerle dile getirdi:  “Büyük Mike’ın ölümünden dolayı son derece üzgünüm. O, Yeşil Yol’un setinde keşfettiğimiz bir hazineydi. O bizim için sihir gibiydi.” 'Armageddon', 'Sin City' (Günah Şehri), 'Daredevil', 'Planet of Apes' (Maymunlar Gezegeni), Green Lantern gibi birçok filmde oynayan aktörün ölüm haberiyle sarsılan oyuncu arkadaşları Twitter’dan Duncan için mesajlar yayınladı.  Omarosa Manigault-Stallworth (Duncan’ın nişanlısı): “Yıkıldım. O benim hayatımın aşkıydı.” Shannon Elizabeth: Çok üzgünüm. Dualarım sevenleri ve ailesiyle.  MC Hammer: Dünya üzerindeki en iyi insanlardan biriydi. Onu çok seviyorum.  Mario Lopez: Tanıma şerefine eriştiğim en profesyonel ve iyi insanlardan biri. Çok üzgünüm.  Dwayne Johnson: Her şeyin bir oluş nedeni var. Seni özleyeceğim kardeşim.  Olivia Munn: Her zaman yüzünde sıcak bir gülümseme olan bir yüz ve sizi kucaklamaya hazır bir yürek. Tüm dualarım ailesi ve dostları için.  1,96’lık boyuyla sinema severlerin hafızasına kazınan Duncan 'Yeşil Yol'un yanı sıra sesiyle de birçok karaktere can vermişti.
haberi!  Hakkari'nin Şemdinli ilçesinde terör örgütü mensuplarınca düzenlenen saldırıda bir asker ile bir işçinin şehit olduğu, 2 askerin yaralandığı bildirildi.  Valilikten yapılan açıklamada, Tekeli Taburu'na bağlı 2867 rakımlı tepeye sınırın Irak tarafından bölücü terör örgütü mensuplarınca saldırı düzenlendiği belirtildi.  Açıklamada, şu ifadelere yer verildi:  "Yapılan havan, roket ve doçka atışı sonucu modüler üs bölgesi çalışmasında görevli bir işçi, bölge emniyetinden sorumlu bir askeri personel şehit olmuş, 2 askeri personel yaralanmıştır. Yaralı personelin tedavileri, sevk edildikleri Yüksekova Devlet Hastanesinde devam etmektedir. Bölgede geniş çaplı operasyon başlatılmış olup, konuyla ilgili adli tahkikat devam etmektedir."
Çin Komünist Partisinin resmi yayın organlarından "Global Times” gazetesinin haberine göre, Şangdong, Hınan, Ciangsu, Guangdong eyaletlerinde, yayaların trafik kurallarına riayet etmesini sağlamak amacıyla içerisinde kamera ve fotoğraf makinasının bulunduğu yüz tanıma sistemi yerleştirildi. Sistemin kurulmasının hemen ardından Şandong eyaletinin Cinan kentinde, yaya ve şoförler tarafından 6 bin kırmızı ışık ihlali yapıldığı tespit edildi. Cinan'daki yetkililer, sistem kentte kullanılmaya başlandığından beri, yayaların kırmızı ışık ihlalinin yüzde 90 azaldığını bildirdi. Sistem herhangi bir ihlal tespit ettiği anda anlık fotoğraf ve 15 saniyelik video çekecek. Çekilen fotoğraflar, eyalet polis merkezlerine aktarılarak, ihlali yapan yayanın kimlik bilgileri tespit edilecek. Yaklaşık 20 dakika içinde, ihlali yapan yayanın kimlik numarası ve ev adresi, yaya geçidinin üzerine yerleştirilen ekrandan "trafik kurallarını ihlal etti" uyarısıyla halka teşhir edilecek. Trafik kurallarını ihlal eden kişiye, 20 yüen (10 TL) para, yarım saat trafik kuralları dersi veya 20 dakika boyunca polislere trafik kontrolünde yardım etme cezalarından biri verilecek. Çin’de yaygın kullanılan yüz tanıma sistemi, banka ATM'leri, restoranlar, üniversitelerdeki kız yurtları ve umumi tuvaletlerde kullanılıyor.
Diyarbakır Cumhuriyet Başsavcılığı hazırladığı iddianamede Demokratik Toplum Partisi'nin (DTP) Genel Başkanı Ahmet Türk ve milletvekillerinin, 29 Martta gerçekleştirilen yerel seçimler öncesinde Şanlıurfa'nın Halfeti ilçesine bağlı Yukarıgöklü beldesine gittikleri belirtti.  DTP Genel Başkanı Türk'ün burada toplanan gruba hitaben bir konuşma yaptığı kaydedilen iddianamede, grubun Abdullah Öcalan lehine slogan attığı ve etkinliğin PKK propagandası haline dönüştürüldüğü ifade edildi.  Grup içerisinde yer alan sanık Abdullah Öcalan'ın da slogan attığı ve atılan bazı sloganlara zafer işareti yaparak eşlik ettiğinin tespit edildiği belirtilen iddianamede, sanığın Terörle Mücadele Kanunu'nun (TMK) ''Terör örgütünün propagandasını yapmak'' suçunu içeren 7/2. maddesi uyarınca 5 yıla kadar hapsi istendi.  Diyarbakır 6. Ağır Ceza Mahkemesi iddianameyi kabul ettikten sonra tutuksuz yargılanan sanık Öcalan'ın savunmasının alınması için Halfeti Asliye Ceza Mahkemesi'ne talimat yazısının yazılmasına karar verdi.  Bu arada duruşma salonunun kapısına asılan sanık listesinde terör örgütü elebaşı Abdullah Öcalan ismini görenler bir süreliğine şaşkınlık yaşadı.
Kaza, 16.30 sıralarında 1’inci Organize Sanayi Bölgesi’nde meydana geldi. Fabrika işçilerini taşıyan Mahmut Özaslan yönetimindeki 27 S 3415 plakalı servis midibüsü ile Hacı Çenet yönetimindeki 80 FV 988 plakalı boş minibüs Celal Doğan Bulvarı üzerindeki kavşakta çarpıştı. Kazada iki aracın sürücüsü ile 27 işçi yaralandı. Yaralılar çağrılan 112 Acil Servis ambulanslarıyla kentteki hastanelere götürülerek tedaviye alındı. Doktorlar, yaralılardan 3'ünün hayati tehlikesinin bulunduğu söyledi. Hasar gören araçlar çekicilerle kaza yerinden kaldırılırken, yola dökülen yakıtın da yeni kazalara neden olmaması için iş makineleriyle kum döküldü. Kazayla ilgili soruşturma sürdürülüyor.
Teknik Direktör Şenol Güneş yönetiminde gerçekleşen çalışmada kondisyon ve taktik çalışması yapıldı. Takım halinde yapılan ısınma ve streching ile başlayan antrenman pas çalışması, top kontrol çalışması, 5'e 2, ve taktik program ile sürdü. Yaklaşık 1,5 saat süren çalışma çift kale taktik maçı ve şut çalışması ile noktalandı. Sakatlığı bulunan Caner Erkin ise bireysel çalışma yaptı.  Beşiktaş, yarın sabah saat 12.00’da özel uçakla Tel Aviv'e gidecek ve karayolu ile Beer Sheva şehrine geçecek. Siyah-beyazlı ekip son çalışmasını maçın oynanacağı statta TSİ 22.00’de yapacak, antrenmandan önce TSİ 21.30’da Teknik Direktör Şenol Güneş basın toplantısı düzenleyecek.
Başkanı 'ın imzaladığı yeni kararname, konsoloslukların vize işlem sürelerini uzatacak. Kararname öğrenci ve turist vizeleri dahil göçmen olmayan vize işlemlerini hızlandıran düzenlemeyi ortadan kaldırıyor. Eski başkan  ’nın düzenlemesi, Dışişleri Bakanlığı’ndan, vize başvuruları mülakatlarının yüzde 80’inin üç hafta içinde yapılmasını istiyordu. Trump, yeni kararnameyle bu süre sınırlamasını geçersiz hale getirdi. Trump yönetimi yakın zaman önce, vize başvuru değerlendirmelerine son beş yıldaki sosyal medya kullanımının incelenmesini ve son 15 yıllık biyografik bilgi taramasını da eklemişti.
Gıda, Tarım ve Hayvancılık Bakanı Faruk Çelik,  'na çok az bir süre kaldığına dikkati çekerek, her yıl olduğu gibi bazı spekülatif söylemlerin bu sene de gündemi işgal etmeye başladığını söyledi.  Çelik, geçmiş yıllarda ortalama 2 milyon 700 bin küçükbaş kurban edilirken, şu anda 3 milyon 700 bin kurban edilmeye müsait küçükbaş hayvan olduğunun belirlendiğini ifade ederek, "Hayvan sayılarında herhangi bir sorun söz konusu değil. Kurban Bayramı için yeterli, hatta yeterinden fazla hayvanımız mevcut. Spekülatörler her yıl bunu söylerler ama bayram bittikten sonra da pazarlarda çok ciddi şekilde hayvan kalır. Bunları da Et ve Süt Kurumu olarak almak zorunda kalırız. Bu yıl da büyük ihtimalle böyle olacak. Onun için hem kurban kesecek vatandaşlara, hem pazara kurbanlık hayvanlarını çıkaracaklara sesleniyorum; kesinlikle bu değerlendirmelere kanmayınız." diye konuştu. Çelik, köklü bir dönüşüm programı uygulandığının altını çizerek, damızlık çiftliklerinin öne çıktığı yapıda sistemin oturtulması gerektiğini belirtti. Aksi takdirde her yıl artan bir besi hayvan ithalatı ile hayvancılığı geliştirmenin mümkün olmadığını ifade eden Çelik, şunları kaydetti: "Geçiş sürecindeyiz. Bu temel dönüşüm damızlık çiftliklerine sistemin dönüşmesi noktasında da bu geçiş döneminde ister istemez hayvan ithalatı söz konusu. Bunun için de vatandaşlarımızın bayram sonrası için de hiçbir endişesi olmasın. Çünkü şu anda yalnız kasaplık kesim için 100 bin hayvan ya limanlara ulaşmış ya yolda ya da bağlantısı yapılmış durumda. Ayrıca yoğun bir şekilde besilik talepleri var. Onunla ilgili de bağlantılarımız yapılmış durumda. Birinci etapta hemen 100 bin hayvan şu anda limanlara gelmeye başladı. Bunlar besi çiftliklerine dağıtılacak. Hayvancılık politikamızda köklü bir değişikliğe doğru gideceğiz ama mevcut yürüyen sistem içerisinde hiçbir aksaklığa fırsat vermemek için atılması gereken ne adım varsa onları atıyoruz. Hem bayram öncesi hem de bayram için tüm hazırlıklarımız fazlasıyla tamam. Bayramdan sonrası için de et fiyatlarını artırmaya dönük herhangi bir spekülatif hareket, alan bulamayacaktır."
Türkiye ile ABD’nin karşılıklı vize işlemlerini askıya alması havacılık sektörünü hem yolcuda, hem kargoda ağır bir bedelle karşı karşıya bırakacak. Türkiye ile ABD arasında direkt havayolu taşımacılığı, THY tarafından gerçekleştiriliyor. Türkiye ile ABD arasında haftada 75 frekans yolcu ve 4 frekans kargo taşımacılığı bulunuyor. Gazete Habertürk'ten Olcay Dilek ve Gökhan Artan'ın haberine göre ABD’de 9 noktaya uçan THY, 2016 yılında 7 bin 696 uçuşta, 1 milyon 962 bin 78 yolcu, 59 bin 105 ton kargo taşıdı. 2017 yılı Eylül sonu itibarıyla 5 bin 464 uçuş yapıldı. 1 milyon 268 bin 299 yolcu, 45 bin 5 ton kargo taşındı. THY’nin 2016’da ABD pazarından elde ettiği gelir 1 milyar doları buldu. ABD pazarının toplam ciro içerisindeki payı yaklaşık yüzde 10. Öte yandan ABD’ye giden ve ABD’den gelen yolcuların toplam yolcu içerisindeki ağırlığı ise THY ve TAV için yüzde 5 civarında. Ancak bu rakamın içerisinden transit yolcular çıkarıldığında askıya alma kararından etkilenebilecek yolcuların oranı ise yüzde 2 civarında görünüyor. Yetkililer, “Vize sorunu elbette uçuşları da seyahatleri de etkiler. Daha önce elektronik cihaz yasağında olduğu gibi bu krizin de kısa süre içinde çözülmesini bekliyoruz” dedi. İlk 8 ayda ABD pasaportuyla Türkiye’ye 899 bin 106 kişi geldi. ABD uyruklu turistlerin Türkiye’ye gelen toplam turist içerisindeki ağırlığı yüzde 1.2 oranında gerçekleşti. THY, ABD ile Türkiye arasındaki vize uygulaması ile ilgili bazı değişiklikler yaptı. THY yolcuların mağdur olmaması adına rezervasyon ve güzergâh değişikliklerinde ücret almayacak. THY’nin açıklamasında, “Bu değişiklik İstanbul aktarmalı yolcularımızı etkilememektedir. Kısmi kullanılmış, seyahatin tamamlanmamış olduğu biletlerde, kullanılmayan uçuşlara ait ücret iadesi yapılabilecektir” denildi. 2016’da ayda ortalama 9 bin 400, yıl toplamında ise 114 bin Türk vize aldı. Vize başvurusu olumsuz sonuçlananlarla beraber yaklaşık 71 milyon TL vize parası ödendi.  6 bin 601 uçus   45 bin 988 ton kargo  7 bin 696 uçus   59 bin 105 ton kargo 5 bin 464 uçus   45 bin 5 ton kargo Istanbul-Shannon-Atlanta-Chicago-Istanbul: 2 Istanbul-Shannon-New York-Istanbul: 2 Toplam: 75 Frekans Yolcu + 4 Frekans Kargo 87 bin 240  9 bin 720  6 bin 564 5 bin 532 769 Vizenin askıya alınması İstanbul’daki konsolosluğun etrafındaki esnafı da olumsuz etkileyecek. Vize randevusu alanlar konsolosluğun etrafındaki kafelerde beklerken vize kararının askıya alınması müşteri sayısını ciddi oranda azaltacak. Karar, biyometrik fotoğraf çeken fotoğrafçılar ile vize alım şirketlerini de vuracak. ABD ve Türkiye’nin karşılıklı olarak vize başvurularını süresiz askıya alması, turizmi de etkileyecek. Kültür ve Turizm Bakanlığı’nın verilerine göre Türkiye’ye 2015 yılında 798 bin 787 kişi ABD pasaportuyla giriş yaptı. 2016 yılında bu rakam 459 bin 493 oldu. Gazete Habertürk'ten Aykut Yılmaz'ın haberine göre 2017 yılının ilk 8 ayında ABD pasaportuyla gümrük kapılarından geçerek Türkiye’ye 899 bin 106 kişi geldi. Yılın ilk 8 ayındaki bu rakam 2016 yılındaki ziyaretçi sayısına göre yüzde 100’e yakın artışa denk geliyor. Türkiye İstatistik Kurumu’nun (TÜİK) verilerine göre, 2016 yılında 313 bin 654 Türk vatandaşı Amerika’ya gitti.
İddiaya göre Manavgat’ın Side Mahallesi’nde bulunan müstakil evinde cuma günü banyoyu temizlemek isteyen Meryem Kasap, banyoya tuz ruhu ve çamaşır suyu döktü. Yaklaşık yarım saat sonra temizlemek için banyoya giren Kasap, birkaç dakika sonra zehirlendi. Evde bulunan kocası Fahri Kasap zehirlenmeyi fark ederek önce 112 Acil Servis’i aradı. Ardından Meryem Kasap komşuların yardımıyla otomobille evlerine yakın bulunan özel bir hastaneye kaldırıldı. Burada ilk müdahalesi yapılan genç kadın, nakledildiği Antalya eğitim ve Araştırma Hastanesi’nde dün yaşamını yitirdi. Antalya’dan Side’de oturduğu eve getirilen Meryem Kasap’ın cenazesi, daha sonra memleketi Bolu’nun Gerede İlçesi’ne gönderildi.
Migren, anne adayları için zor bir gebelik dönemi anlamına geliyor. Ancak Nöroloji Uzmanı Dr. Bilge Bıyıklı’ya göre, kronik migren tedavisinde önemli bir yere sahip olan botoks, annelik hayali kuranların rahat bir gebelik dönemi geçirmelerine imkan sağlıyor.  Gebeliğin ilk 3 ayında migren ataklarının artabildiğini vurgulayan Dr. Bilge Bıyıklı, “Ancak bu dönemde anne adaylarının, bebeklerinin sağlığı için ağrı kesici kullanmaları sakıncalıdır. Gebeliğin üçüncü ayından sonra ağrı sıklığı azalsa da devam edebilir. Bu sorunu yaşayan anne adaylarına, soğuk uygulama yaparak veya uyuyarak ağrıyı geçirmeleri önerilir” diyor.  3 aydan fazla süre, en az ayda 8 atak veya 15 ağrılı gün olarak tanımlanan kronik migren tedavisinde botoks uygulamasının etkili olduğunu söyleyen Dr. Bıyıklı, “Gebelik ve emzirme döneminde uygulanamayan botoksun koruyucu etkisi, 4-6 ay sürmektedir. Alın, şakaklar, ense ve boyun bölgelerinde belirli noktalara, derialtına botulinum toksini iğne ile verilerek uygulanmaktadır” şeklinde konuşuyor.  Uzm. Dr. Bilge Bıyıklı, kronik migren tedavisinde botoks uygulanmasının güvenilir olması için nöroloji uzmanı tarafından yapılmasının önem taşıdığını söylüyor.
Rus uçağının düşürülmesi sonrası uyguladığı ambargolar nedeniyle birçok sektörde olduğu gibi turizmde de büyük kayıp yaşandı. Geçen yıl Şubat'ta Rusya'dan 8 bin 307turistin geldiği Antalya'ya bu Şubat ayında sadece 55 Rus geldi. Antalya, kasım ayında sınır ihlali nedeniyle düşürülen Rus uçağının faturasını ağır ödüyor. Tarım ihracatında milyonlarca dolar kayıp yaşayan Antalya'da en büyük darbeyi ise turizm sektörü aldı. 55'e yakın sektörü direkt ilgilendiren turizm sektöründe Rusya pazarındaki kayıp, olumsuz etki yarattı. Sektörde bu yüzden birçok kişi işsiz kaldı. Kültür ve Turizm Bakanlığı verilerine göre, Antalya'nın turizm sektöründe ocak ayında yüzde 30 olan kaybı şubat ayında yüzde 39'a yükseldi. Son 25 yılını hep yükselişle geçiren ve 2000'li yılların başından itibaren her yıl çift rakamlı büyüme gösteren Antalya, turizm sektöründe tarihinde ilk defa çift rakamlı düşüşleri bu yılın ocak ve şubat aylarında yaşadı. Geçen yıl şubat ayında 128 bin 810 turistin geldiği Antalya'ya bu yıl aynı dönemde 78 bin 100 turist geldi. Antalya'nın geçen yıllarda 3.5 milyon kişi sayısıyla en çok turist ağırladığı ülke olan Rusya pazarındaki düşüş oranı ise yüzde 99 oldu. Geçen yıl şubat ayında 8 bin 307 turistin geldiği Rusya'dan bu yıl sadece 55 turist geldi. Rusya ile birlikte en büyük ikinci pazar olan Almanya pazarında da şok yaşandı. Almanya'dan geçen yıl şubat ayında 80 bin 203 turist gelirken, bu yıl aynı dönemde yüzde 31'lik gerileme ile 55 bin 730 turistgeldi. Büyük düşüş İskandinav ülkelerinde de görüldü ve yüzde 61 gerileme gerçekleşti. İsviçre'de yüzde 29, Hollanda'da yüzde 35, Belçika'da yüzde 33, Fransa'da yüzde 42, Polonya'da yüzde 70, Romanya'da yüzde 85, Çek-Slovak pazarında yüzde 8 düşüş gözlendi. Antalya Kent Konseyi Turizm Çalıma Grubu Başkanı Recep Yavuz, "Şubat ayında sadece 55 Rusvatandaşı geldi. Yılın iki ayında Ruslarda kayıp yüzde 98 oldu. Ocak ayındaki Sultanahmet bombasının etkisi Almanlarda şubat ayında kendisini gösterdi. Şubatta Almanlar yüzde 31 azaldı. Ocak ve şubat ayında artış gösteren tek pazar az miktarda da olsa Ukrayna oldu" diye konuştu. DHA Kültür ve Turizm Bakanlığı, "Antalya'ya şubat ayında 55 Rus turistin geldiği" yönündeki haberlerin gerçeği yansıtmadığını açıkladı. Bakanlıktan yapılan açıklamada, bazı basın yayın organlarında çıkan, "Antalya'ya şubat ayında 55 Rus turist geldi" başlıklı habere ilişkin açıklama yapma ihtiyacı duyulduğu belirtildi. Bakanlıkça dün açıklanan turizm istatistiklerinin ocak ayına ilişkin olduğu ifade edilen açıklamada, şunlar kaydedildi:"Ocak 2016'da ülkemize Rusya Federasyonu'ndan 22 bin 106 kişi gelmiştir. Bunun 4 bin 818'i Antalya'ya gelmiştir. Şubat ayı resmi verileri, henüz açıklanmamıştır. '55 Rus turist' ifadesi gerçeği yansıtmamaktadır."
Kadınlar artık yatakta da güzel görünmek istiyor.  1500 kadın arasında yapılan ankete göre, kadınların çoğu kalitesiz uyku ve cilt temizliğini göz ardı ederek, partnerlerine sabah güzel görünmek için makyajla uyumayı tercih ediyor.  Daily Mail’in haberine göre, kadınların yüzde 95’i bu sırrı partnerlerinden gizli tutarken, yarısı da makyajlarını çıkardıkları yönünde yalan söylüyor.  Araştırmayı yürüten Jed MacEwan, makyajla uyumanın cilt sağlığına olan zararının altını çizerek, en çok kadınların güzel gözükmek adına uyku kalitelerinden ödün vermesini şaşırtıcı buldu.  Neredeyse hiçbir erkeğin sabah partnerlerinin nasıl göründüğüne dikkat etmediğini ifade eden MacEwan, kadınların güzellikten çok sağlıklarını ön plana alması gerektiğini savundu.
(AP), her yıl verdiği   ödülü ülkelerinde demokrasi, insan hakları, ifade özgürlüğü ve özgürlükler için mücadele veren kişilere veriliyor.  AP geçtiğimiz gün yaptığı komisyon açıklamasında ‘Scharow’ ödülüne Türkiye’den gazeteci Can Dündar, DAEŞ teröristleri tarafından ailesini kaybeden, işkence ve tecavüze uğrayan Ezidi Nadya Murad, Kırım Türklerin haklarını savunan Mustafa Dscheder aday gösterildi.  AP 27 Ekim Perşembe günü üç adaydan kimin ödüle layık görüldüğünü açıklayacak. AP Başkanı Sosyalist partisinden (SPD) Alman Martin Schulz ve ödül komisyon üyelerin son kararı merakla bekleniyor. 1989 yılında hayatını kaybeden Rus fizikçi, insan hakları savunucusu, araştırmacı bilim adamı Andrej Sacharow adına verilen ‘Scharow’ ödülüyle beraber 50 bin Euro verilecek.
15 Temmuz sonrası bakanlıkta yaşanan değişim sürecini anlatan  , ''Milli Savunma Bakanlığı'nı yeniden kuruyoruz.  , Milli Savunma Üniversitesi Rektörlüğü’ne tahsis edildi" dedi. Hürriyet gazetesine konuşan Işık, şu ifadeleri kullandı: "Geçmişte Milli Savunma Bakanlığı görüntüde vardı, biraz Genelkurmay’ın sekreteryası gibiydi. 15 Temmuz’dan sonraki düzenlemelerle yeniden bir bakanlık kuruyoruz. Bakanlıkta genelde yüzde 60’ı sivil, yüzde 40’ı asker oluyor. Eski sistemde 6’ya 600 falandı. Öyle noktaya gelmiş ki asker asli işinin dışında o kadar yükle yüklenmiş ki bu, çok ciddi kurumsal zaafı getirdi." Bakan Işık, 15 Temmuz sonrası pilot eksiği olduğunu belirterek, FETÖ'nün elediği pilotlara dönüş yolunu açtıklarını söyledi: "Şu anda pilot açısından zafiyetimiz yok, acil durumlarda uçacak pilotumuz var. Ama her koltuk için yaklaşık 2 pilotun olması gerekiyor. O sayıda değiliz, 1’in biraz altındayız. TSK’dan başka sebeplerle ayrılanların geri dönüşüne çalışıyoruz. 'Sen pilot olamazsın’ diye sağlıktan elemişler, mobbing yapmışlar. Şu anda başvuran 300 tane. Muayene Komisyonu tekrar sağlık kontrollerini yapacak." Rakka operasyonuna ilişkin de bilgi veren Işık, "Son üç görüşmemizde ‘Sizi anlıyoruz, hassasiyetinizi biliyoruz, biz PYD ile değil SDG ile çalışıyoruz’ diyorlar. ABD, Türkiye’nin bu konudaki tezlerine 3-4 ay öncesine göre daha yakın. PYD’nin bir alan kazanması ve ‘Burayı DEAŞ’tan ben kurtardım, burada benim hakkım var’ deyip bir genişlemeye gitmesine Türkiye kesinlikle müsaade etmeyecek'' diye konuştu. Işık, Türkiye'nin tezleri kabul görürse operasyonda İncirlik Üssü'nün de kullanılabileceğini söyledi.
Amerikan NBC televizyonunda yayınlanan "The Tonight Show" programına katılan ABD Başkanı Barack Obama, NSA'nın küresel dinleme ve izleme programını basına sızdıran CIA ve NSA eski çalışanı Edward Snowden'a Rusya'nın geçici siyasi sığınma hakkı tanımasıyla ilgili ilk kez konuştu.  Moskova'nın Snowden'a geçici siyasi sığınma hakkı tanımasını, "soğuk savaş düşüncesine ve mantığına" geri dönüş olarak tanımlayan ABD Başkanı Obama, Eylül ayında Rusya'nın St.Petersburg kentinde düzenlenecek G-20 zirvesine katılacağını söyledi.  Obama, G-20'yi oluşturan küresel ekonomik güçler arasındaki görüşmelerde ABD'nin temsil edilmesini önemine dikkat çekti.  ABD Başkanı Barack Obama, Rusya Devlet Başkanı Vladimir Putin ile Moskova'da ayrıca görüşüp görüşmeyeceği konusunda ise bilgi vermedi.  ABD'nin küresel dinleme ve izleme programını basına sızdıran NSA ve CIA eski çalışanı Edward Snowden'a Rusya geçtiğimiz hafta 1 yıllık siyasi sığınma hakkı tanımıştı. ABD, casuslukla suçladığı Snowden'u iade edilmesini talep ediyordu.
Yalçın Akdoğan, pek çok siyasi figürün aksine kamuoyunca görece az tanınan bir isim. 12 Haziran seçimlerinden sonra ise adının daha fazla duyulması ihtimal dâhilinde. Yedi yıl boyunca Başbakan’ın Başmüşavirliği görevini yürüten 1969 doğumlu Akdoğan, Ankara 1. bölge 6. sıradan milletvekili adayı. AKP 2007’de bu bölgeden 8 sandalye kazanmıştı. O zaman 15 milletvekili çıkaran Ankara 1. Bölge’den bu sefer 16 kişi seçilecek.  Gazeteci Faruk Bildirici, hakkında yazdığı portrede Yalçın Akdoğan’ı “Başbakan Erdoğan’ın yanından hiç ama hiç ayrılmayan, istisnasız bütün görüşmelerini, faaliyetlerini not alan danışmanı” diye tanımlıyor. Tayyip Erdoğan’ın konuşmalarının pek çoğunda Yalçın Akdoğan’ın imzası var, zira Akdoğan 2-3 yıldır Başbakan’ın konuşma metinlerinden sorumlu 8-10 kişilik ekibin başında yer almaktaydı. Şimdi ise TBMM yolunda…  
 
 Partinin Siyaset Akademisi’nde dersler veriyorum partinin siyasi kimliği üzerine, Demokratik Açılım sürecinde yaşananlar üzerine vesaire. Tabii akademisyen olduğum için de daha teorik çerçevede konuşmalar yapıyorum. Muhafazakârlık üzerine de çok fazla konuşma yaptım. Bundan dolayı böyle yakıştırmalar yapılıyor işte ideologudur falan diye, ama bu öyle bir şey değil. Ben gelmeden önce, kuruluş aşamasında AK Parti’nin siyasi kimliği belirlenmişti. Biz onun kurumsallaşmasına katkıda bulunuyoruz. Bu tür şeyler benim dışımda gelişen yakıştırmalar…  
 
 AK Parti kuruluş aşamasında bunu deklare etmişti. Muhafazakârlıkla ilgili tabii çok fazla çalışma yapıldı. Benim doktora tezim siyasal İslamcılık üzerine, Refah Partisi döneminde de ben Başbakanlık’ta görevliydim. Teorik olarak siyasal İslamcılık çizgisini eskiden beri çalışıyordum. AK Parti kurulduğunda kendini muhafazakâr olarak tanımladı. Biraz ben o çizgi nereden nereye geldi, bir kısmını da bildiğim için öncesiyle sonrasıyla, bunun üzerine bir takım konuşmalar yaptım, çeşitli yayınlar için de muhafazakârlıkla ilgili makaleler yazdım. Benim ürettiğim bir şey değil bu, ben sadece katkıda bulunmaya çalışıyorum.  
 
 AK Parti bu kimliğini vurgulamaya devam ediyor. Ancak siyaset Türkiye’de farklı bir eksene kaydı. Geçmişte sağ-sol kavramlarıyla anlamlandırmaya çalışıyorduk. Sonra merkez-çevre kavramlarıyla anlamlandırmaya çalıştık. Şimdi siyaset biraz daha değişim ve dönüşüm süreçlerine endekslendi. Yani Türkiye’nin AB’ye üye olmasını isteyenler, küresel sisteme katılmasını isteyenler, değişim/dönüşüm sürecini destekleyenler ve bunların karşısında konumlananlar şeklinde bir eksene kaydı.  Yelpazede bu iki kutupta farklı siyasi eğilimlerden insanlar yan yana gelebiliyor. Mesela MHP ile CHP’nin yan yana gelmesi. Biri diğerine komünist diyordu, öbürü ona faşist diyordu, karşı kutup gibiydiler. Şimdi yan yana gelebiliyorlar. Veya AK Parti’nin lokomotifliğini yaptığı değişim bloğunda çok farklı siyasi eğilimlerden insanlar olabiliyor. İşte liberal, sosyalist, ülkücü gibi… En son 12 Eylül referandumunda gördük, ortada bir anayasa değişikliği paketi vardı ve onu destekleyenler veya ona karşı olanlar farklı siyasi eğilimlerden insanlardı.  Değişim ve statüko blokları olarak tanımlarsak, sadece taktiksel olarak bir araya gelmiyorlar. Zaman içerisinde bir fikrî kayma da, ideolojik kayma da yaşandığı görülüyor. Özellikle MHP’nin ben klasik milliyetçi-muhafazakâr çizgiden biraz daha laikçi-ulusalcı çizgiye kaymasını, CHP ile yakınlaşmasını öyle izah ediyorum açıkçası.  Burada tabii AK Parti kendini muhafazakâr demokrat olarak deklare etti ama AK Parti bir katı ideoloji partisi değil, insanları da bir ideolojiye davet etmiyor. İdeolojiyi değil hizmeti ön plana çıkaran bir yapısı var. Böyle olunca çok farklı siyasi kimlikten insanlar AK Parti’yi destekleyebiliyor. Bugün AK Parti’yi destekleyen insanların hepsi sadece bir ideolojiyi desteklediği için oy vermiyor. 2002 seçimlerinde de “AK Parti’nin başarısı İslamcılığın başarısı değil” demiştim. İslamcı bir hareket değil AK Parti zaten, o başarı da İslamcıların başarısı değildi.  Geçen seçimde yüzde 47 aldık, bu seçim için de benzer şeyler söyleniyor. Bu kitle bir ideolojiye mi oy veriyor? Çok farklı sebeplerle oy kullanıyor. Dış politikasını beğenen var, yatırım ve hizmetlerini beğenen var… Bu yüzden AK Parti’nin biraz da siyaset tarzı kendisini büyüttü. Yani kimlik siyaseti yapmadı, sadece bir kesimin belli bazı sorunlarını çözmek için siyaset yapmadı.  Yani Alevilerin partisi, Kürtlerin partisi, İslamcıların partisi gibi, bir kimliğe odaklanarak siyaset yapmadı. Bütün kesimleri önüne koydu. İşte mesela Açılım tam da bunun örneğiydi. Hangi toplum kesimi varsa problemi olduğunu düşünen; Kürt olabilir, Alevi olabilir, Roman olabilir, Çerkes olabilir; bunların hepsinin problemi benim meselemdir ve genel bir demokratikleşme içinde herkesin meselesini çözmek istiyorum dedi. Kimlik siyaseti bir yanıyla özgürleştiricidir ama Türkiye şartlarında bu çatışmacı, kutuplaştırıcı, “öteki” üreten bir yapıya da savrulur.  
 
 Öyle bir şey yok çünkü Alevi çalıştaylarını biz yaptık. Aslında bu Kılıçdaroğlu’nun, biraz ikiyüzlülük mü denir buna veya bir takım şeyleri perdeleme çabası mı denir, mesela niye çıkıp da açık açık, bugün bunu konuşamıyorsun… Mesela uzun süre Kürt demedi, Alevi diyemedi. Bunların sen ismini söyleyemeden meselelerini nasıl masaya yatıracaksın? Bu, bunu vurgulamak için söylenmiş bir şey. Yoksa ayrımcılık olsun diye söylenmiş bir laf değildir.  Türkiye’de sol veya CHP Alevi kesimi arka bahçesi gibi görüyor. Sürekli onlardan oy aldı ama Aleviler için ciddi bir adım atmadı. Uzun dönem iktidar oldu, niye atmadı? Alevilerin bir sürü talebi veya sorunu var. Sadece devlette belli yerlere o kökenden insanları doldurmayı o kesimle ilgilenmek sandı. Sadece devlet dairelerine doldurmak ilgilenmek değil ki. Onların kimlik talepleriyle ilgili ne yaptın, önemli olan bu. Alevi çalıştaylarını Türkiye’de başlatan, yani devlet nezdinde bunu ifade eden, kabullenen… Yok sayan, bastıran değil; kabullenen ve onlarla empati kuran, bütün o grupları toplayıp meseleniz nedir diyen AK Parti oldu.  Müfredatta bir takım değişiklikler yapılması, kitaplara bir takım şeylerin eklenmesi-çıkartılması, Alevilikle ilgili bazı yayınlar; bunları hep AK Parti yaptı. Bunları da oy hesabıyla yapmadı. Oy verirler veya vermezler, doğru olan budur diye yaptı.  
 
 Birçok toplantı yaptık. Ama bu toplantılarda Aleviler tek ses olarak hareket edemediler. Çok farklı klikler, hizipler, anlayışlar var. Bir taraftan birbirleriyle çok ciddi problemler yaşıyorlar. Özellikle diasporada olanlar için Türkiye’deki pek çok Alevi grubu “bunlar ateisttir” diyor. Biri diğerini fazla politize olmakla veya belli partilerin arka bahçesi olmakla suçluyor. Hadi önünüze bir çözüm projesi getirelim dediğimizde çok farklı sesler çıkıyor.  Buna rağmen AK Parti yapılabilecekler konusunda önemli işler yaptı. Ama tabii bu süreç bitmiş değil. Açılım süreci devam ediyor. Bunlar yine seçimden sonra da değerlendirilecektir, neler yapılabilir neler yapılamaz… Bir de mesele şu; Kürtler bir takım şeyler isteyebilir, Aleviler bir takım şeyler isteyebilir. Ama çözüm denilen şey sadece bir kesimin isteklerine, taleplerine bağlı değil ki. Bir de bütün Türkiye’nin psikolojisi, algısı böyle mi? Diğer insanlar ne düşünüyorlar? Kabul edilebilir bir çözüm projesinin olması gerekiyor. Kürt meselesinde de öyle.  Yani sadece BDP’nin veya PKK’nın söylemleri midir burada baz alınacak olan? Türkiye’nin diğer kesimlerince bunlar nasıl algılanıyor? AK Partili Kürtler ne düşünüyor? Diğer Kürtler ne düşünüyor? Kürtlerin dışındaki insanlar ne düşünüyor? Hükümet adım atarken Türkiye’deki algıyı yönetmek durumunda.    Ben doğru bulmuyorum onu. Yani burada milliyetçilikten kastedilen nedir onu bilmiyorum. Hangi olay bunu göstermiştir? Bunlar biraz propaganda…  
 
 Şimdi şöyle algılamak lazım… O süreçten sonra çok önemli adımlar atıldı. Şimdi Kürt sorunu dediğimiz şey 100 yıllık bir sorun. PKK son 30 yılında var bunun. Geçmişte bir takım Kürt isyanları olmuş, bir takım olaylar olmuş. Geçmişten bu yana onlarca Kürt raporu yayınlandı. Bunların içinde toplasanız 100 tane konu varsa, bunların 95’i yapıldı zaten. Özellikle AK Parti döneminde çok önemli adımlar atıldı. Bu sorunun siyasi ayağını aslında ayrımcı, inkârcı, dışlayıcı zihniyet oluşturuyor. AK Parti bunu değiştirdi. Paradigmayı değiştirdi. İnkârcı, ayrımcı, dışlayıcı zihniyeti ortadan kaldırdı.  Sayın Başbakan’ın dediği biraz bu; “bu meseleyle ilgili biz önemli adımlar attık, işin siyasi paradigmasını değiştirdik. Ama Kürtlerin bir sürü sorunu var. Biz şimdi bunları çözmek için uğraşıyoruz” diyor. PKK’nın Kürt sorunu dediği şeyle bizim Kürt sorunu dediğimiz şey veya çözümden anladığımız şey aynı değil ki. Herkes başka bir şey konuşuyor. Mesela biz ne yaparsak yapalım BDP tatmin olmayabilir. PKK tatmin olmayabilir. Yani burada çözüm PKK’nın siyasi projesini hayata geçirmek midir? Değildir.  Burada önemli olan şu; demokratik ülkelerde hangi hak ve özgürlükler varsa Türkiye’de de herkes bunlara sahip olsun. Kimse dışlanmasın. AK Parti bunun için mücadele ediyor. Ama onların Kürt sorunu dediği biraz PKK’nın siyasi hedefleri. Yani etnik milliyetçilik temelinde, özerk, otonom vesaire bir siyasi statü elde ederek bir yapı oluşturmak… Peki bunu Türkiye toplumu kabul eder mi?  BDP hadi demokrasi içerisinde bu tür afakî taleplerde bulunabilir. Siz buna tahammül etmek durumundasınız. Siyasi rekabet… Oy alırsa alır, almazsa almaz. Ama sen bunu dayatırsan, “sen benim çözüm projemi kabul etmezsen ben teröre başvuracağım” diye, terör tehdidiyle bir dayatmaya gidersen bu kabul edilemez.    Açılım dendi, ama bu süreç o zaman başlamadı. Bu süreç başından beri zaten vardı. Hükümet birçok adım attı ama bir süreç olarak adlandırılması, bir çerçeve içine alınması sonradan oldu. Yoksa Açılım süreci konuşulmadan önce de hükümet bu konuda çok işler yaptı. Açılım’dan sonra da yapıldı. Nasıl ki bu sorun Açılım’la beraber ortaya çıkmadıysa, çünkü bazıları “Açılım yapıldı başımıza bunlar geldi” diyor, yani Açılım’dan önce 40 bin insan öldü, bir sürü olaylar yaşandı… Adı konmadan önce de hükümet hak ve özgürlükler konusunda birçok adım attı. Atmasaydı o zemin ortaya çıkmazdı zaten.  
 
 Statüko dediğimiz şey sadece darbeci anlayış, vesayetçi anlayış değil ki. Derin devlet gibi kendini konumlandıran illegal yapılardan bahsetmiyoruz. Siyaset düzleminde statüko diye bir şey var; değişime, dönüşüme sürekli engel olan. Şimdi CHP son günlerde çok şey söylüyor demokrasi adına ama daha birkaç ay öncesine kadar AK Parti ne yapmak istiyorsa engel olan CHP’ydi. Yıllardır da CHP engeldi, Anayasa Mahkemesi’ne 170 defa gitmiş. Statüko CHP’nin genlerine işlemiş durumda. Yeni bir Genel Başkan geldi, popülist bir takım vaatlerde bulunuyor diye CHP statükoculuktan değişimci bir partiye evrilmedi bence. Özgeçmişine baktığımızda sabıka kaydında bunları görüyoruz. 12 Eylül referandumunda bunu çok net gördük. CHP ile MHP “hayır” dedi, BDP onlarla aynı safta görünmemeye çalıştı ama dolaylı destek verdi boykot kararı alarak. İnsanlar sandığa gitmesinler, “evet” demesinler istedi. Çünkü bölgede insanlara “hayır” dedirtmek mümkün değil. Kürtler böyle bir Anayasa değişikliğine hayır diyebilirler mi?  Daha önce dolaylı destek veriyorlardı birbirlerine, bugün daha doğrudan veriyorlar. Ben orda PKK’yı söylerken, şöyle bir şey var… Başbakan gittiğinde tehdit edeceksin, kepenkleri kapattıracaksın, her türlü engellemeyi yapacaksın. CHP lideri gittiğinde PKK tüm engellemeleri, baskıyı ortadan kaldıracak. BDP’li belediyeler harekete geçecek, o da yetmiyor siz gidip meydanı dolduracaksınız. Şimdi bu işbirliği değil midir? Düne kadar sen CHP’yi bu statükonun mimarı olarak görüyordun, inkârcı zihniyetin temsilcisi olarak görüyordun ama bugün onunla birlikte hareket ediyorsun. Ne oldu da birlikte hareket ediyorsun?  Veya CHP’liler gidiyor MHP’nin büro açılışına katılıyor, MHP’liler CHP’lileri alkışlıyor. Yani karşılıklı bir yakınlaşma ve işbirliği var. Bu noktada ben işte onu statüko bloğu olarak adlandırıyorum. Yani terör örgütünü sayarken, bu çok dolaylı bir şey… Yoksa hep beraber oturdular, organik ilişki içindeler anlamında söylemiyoruz biz bunu.
Veteriner hekim Nevzat Yıldızlı, sıcakların 35 derecenin üzerine çıkmasının, özellikle sokakta yaşayan hayvanlar için tehlike oluşturduğunu belirterek, ''Ter bezleri patilerinin altında bulunan köpekler, sıcaktan en çok etkilenen hayvanlar arasında yer alıyor'' diye konuştu.  Güneş çarpmasına uğrayan kedi ve köpeklerde aşırı soluma veya soluma güçlüğü, yere devrilme, kanlı ishal ya da kusma, artmış kalp sayısı ve nabzı oranı, artmış soluk alma oranı, salya akıtma, depresyon, sersemleme belirtileri görüldüğünü ifade eden Yıldızlı, hayvanların komaya girebileceklerini ve ölebileceklerini kaydetti ve şu bilgileri verdi:  ''Gerek sokak hayvanları, gerekse sahipli hayvanlar için yaz ayları ısı güneş çarpması için riskli mevsimlerdir. Sokak hayvanlarının su bulamaması riski daha da artırır. Kedi ve köpeklerde ter bezleri yoktur. Ter bezleri sadece patilerinin altında vardır. Bu da kimliklerini belirten koku salgılamaya yarar. Terleme işlemi yapamadıkları için ağız yoluyla, soluyarak ısılarını dengede tutmaya çalışırlar. Bu da ısıdan çok daha fazla etkilenmelerine neden olur.''  Yıldızlı, köpek sahiplerinin hayvanlarını sabah erken ya da akşam güneş battıktan sonra dolaştırmalarının daha uygun olacağı uyarısında bulundu.
'un Üsküdar ilçesinde üç katlı binanın çatısında onarım sırasında çıkan yangın söndürüldü. Alınan bilgiye göre, Cumhuriyet Mahallesi Gündoğdu Sokak'taki 3 katlı apartmanda oturan Ali Murat Güner, binanın çatısını onarmaya çalışırken yangın çıktı. Güner, yangına müdahale etmek isterken dumandan etkilendi. Komşularının haber vermesi üzerine olay yerine itfaiye, sağlık ve polis ekipleri sevk edildi. Dumandan etkilenen Güner, ambulansta tedavi edilirken, itfaiye ekipleri çift yönlü yangını söndürmeye çalıştı. Çatıda izolasyon malzemesi bulunması nedeniyle kısa sürede büyüyen yangın, ekiplerin bir saatlik müdahalesinin ardından söndürüldü. Yangın nedeniyle çatıda büyük çaplı hasar meydana gelirken, ekiplerin müdahalesini gözyaşları içinde izleyen ev sahiplerini komşuları teselli etti.
MHP Genel Başkanı Devlet Bahçeli, yaptığı yazılı açıklamada, Hatay'ın Dörtyol ilçesinde polise yönelik terör saldırısında dört kişinin şehit olmasının, Türkiye'yi yasa boğduğunu ve ''haklı bir infiale sevk ettiğini'' ifade etti.  Saldırıyı nefretle kınadığını ve lanetlediğini belirten, şehitlere Allah'tan rahmet ve yakınlarına başsağlığı dileyen Bahçeli, şöyle devam etti;  ''PKK saldırılarının son dönemde hızla tırmanması ve etnik bölücülüğün gemi azıya alması, Türkiye'nin milli birliğini ve varlığını hedef alan hain bir saldırı ile karşı karşıya olduğunu bütün çıplaklığı ile göstermiştir.  Türk milletini etnik temelde ayrıştırmak, 36 etnik gruba bölerek çatıştırmak ve parçalı bir millet ve devlet yapısı oluşturarak bölünmenin ve yok olmanın yolunu açmak amacını güden ihanet cephesi bütün unsurlarıyla ortaya çıkmıştır.  Bu şer cephesinin en büyük cesaret ve cüret kaynağı, PKK açılımı ile etnik bölücülüğün taşeronluğuna soyunan Başbakan Erdoğan ve hükümetidir. Başbakan Erdoğan bu ihanet ve yıkım projesini, pimi çekilmiş patlamaya hazır bir bomba olarak milli bünyemize bırakmıştır.  Son olarak İnegöl'de yaşanan vahim gelişmeler, şahsi bir meseleden çıkan tartışmaların süratle etnik boyut kazanabildiğini, Başbakan'ın PKK açılımı ile Türk milletinin toplumsal bünyesine soktuğu etnik mikrobun kontrolsüz bir tırmanışla çatışma ortamına zemin hazırladığını acı bir şekilde ortaya koymuştur.  Başbakan ve hükümetinin yaktıkları etnik fitne ateşinin Türkiye için doğuracağı çok vahim sonuçları hala göremiyor olmaları ibret vericidir.''
Ordu yetkililerinin açıklamasına göre, terör örgütü Ebu Seyyaf tarafından rehin alınan kişinin, ülkenin güneyindeki Sulu eyaletinin dağlık bölgelerinde tutulduğu ve ordu ile örgüt üyeleri arasında çıkan çatışmadan kaçmaya çalışırken vurulduğu belirtildi.  Basına açıklama yapan Tuğgeneral Divino Pabayo Jr, Ebu Seyyaf örgütü tarafından rehin alınan kişinin, Hollandalı kuş gözlemcisi Ewold Horn olduğunu açıkladı. Terör örgütünün elinden kaçmaya çalışan Horn'un, örgüt üyeleri tarafından öldürüldüğü, askerlerin de çıkan çatışmada 6 teröristi öldürdüğü ifade edildi. Tuğgeneral, Horn'un cesedini bölgeden aldıklarını açıkladı. Malezya ve Filipinler arasındaki adalarda 1991'den bu yana faaliyet gösteren Ebu Seyyaf terör örgütü, şiddet ve rehin alma eylemleriyle tanınıyor.
ABD'nin Ohio eyaletine bağlı Dayton kentinde bir barın yakınında düzenlenen silahlı saldırıda 9 kişinin öldüğü bildirildi. Dayton Emniyet Müdürlüğünün sosyal medya hesabından yapılan açıklamaya göre, kentin Oregon bölgesinde yerel saatle 01.22'de bir barın önünde silahlı saldırı düzenlendi. Olay yerine yakın bölgedeki polisler, saldırıya müdahale etti ve saldırgan kısa sürede etkisiz hale getirildi. Saldırgan dışında 9 kişinin öldüğü saldırıda, yaralanan 16 kişi yakınlardaki hastanelere kaldırıldı. Gazeteci Derek Myers, saldırganın ağır silahlı beyaz bir erkek olduğunu yazdı.  Polis ve FBI (Federal Soruşturma Bürosu) ekipleri olay yerinde incelemelerini sürdürüyor. ABD'nin Teksas eyaletinde dün gece El Paso kentindeki bir alışveriş merkezinde düzenlenen silahlı saldırıda 20 kişi yaşamını yitirmiş, 26 kişi yaralanmıştı.
TFF'den yapılan açıklamada, Trabzonspor, Beşiktaş, Akhisar Belediyespor, Torku Konyaspor, Kasımpaşa ve Gaziantepspor'un çeşitli nedenlerden dolayı PFDK'ya sevk edildiği bildirildi. Trabzonspor'un, Fenerbahçe maçındaki saha olayları, çirkin ve kötü tezahürat ile talimatlara aykırı hareket nedenleriyle kurala sevk edildiği duyuruldu. Hukuk Müşavirliğinin, Spor Toto 2. Lig'de MKE Ankaragücü ile Amed Sportif Faaliyetler arasında oynanan maçtaki çirkin ve kötü tezahürat ile saha olayları nedeniyle başkent ekibini PFDK'ya gönderdiği belirtildi. MKE Ankaragücü Kulübü idarecisi İmdat Biçer ile kulüp görevlileri Orhan Kılıç ve Kemal Çorum'un da maçtaki saldırıları nedeniyle kurula sevk edildikleri kaydedildi.
Yenişehir ilçesindeki kargo firmasında bir şüpheli olduğuna ilişkin ihbar alan İl Emniyet Müdürlüğü Yankesicilik ve Dolandırıcılık Büro Amirliği ekipleri, belirtilen adrese gitti.  Burada polis ekiplerinin görüştüğü firma çalışanı, E.K. adına gelen bir kargo içerisinde 6 bin 330 dolar değerinde 37 altın yüzük bulunduğunu, ancak kargoyu almaya gelen ve E.K. adına düzenlenmiş geçici kimlik belgesi ibraz eden kişinin durumundan şüphelendiğini aktardı.  Şüphelinin elindeki geçici kimlik belgesini inceleyen ekipler, belgenin sahte olduğunu ve dijital ortamda E.K'ye ait bilgilerle düzenlendiğini tespit etti. Bunun üzerine, gerçek adı R.M.K. olan zanlı ve birlikte hareket ettiği belirlenen E.M.A. gözaltına alındı. R.M.K'nin emniyetteki ifadesinde, kendisiyle telefon üzerinden görüşen bir kişinin isteği üzerine kargoyu almaya geldiğini ve belgeyi de görüştüğü kişinin hazırladığını öne sürdüğü öğrenildi.  Zanlının, Erdemli ilçesinde C.T. adına gelen ve içerisinde 25 çeyrek altın bulunan kargoyu da benzer yöntemle aldığını ve altınları bir kuyumcuda satarak parayı kendisiyle telefondan görüşen kişiye teslim ettiğini itiraf ettiği bildirildi. Bunun üzerine paranın teslim edildiği bölgedeki güvenlik kamerası görüntülerini inceleyen ekipler, R.M.K'nin parayı M.K'ye verdiğini tespit etti. Ekipler, şüpheli M.K'nin yakalanması için çalışma başlattı.  İşlemlerinin ardından adliyeye sevk edilen R.M.K. ile E.M.A. ise çıkarıldıkları nöbetçi sulh ceza hakimliğince tutuklandı.
Sarı-lacivertli kulübün resmi internet sitesinden yapılan açıklama şöyle: "Dün akşam TRT SPOR kanalında yayınlanan bir programda, rakip takım taraftarlarının, kulübümüze yönelik galiz küfürler içeren ve bu küfürlerin aleni şekilde duyulduğu bir video yayımlanmıştır. Bu yayın, TRT bünyesindeki kanallarda, kulübümüzle ilgili yaşanan ilk skandal değildir. Yaptığı spor programlarında, Fenerbahçe söz konusu olduğunda eleştiri sınırlarını aşan yorumların sıkça yer aldığı TRT’nin, kulübümüzle ilgili “hata” kapsamında değerlendirilemeyecek sıklıktaki skandallarının tümü, camiamızın hafızasındadır. Devletimizin kurumlarından biri olan TRT’nin, ülkemizin en önemli sivil toplum kuruluşlarından biri olan Fenerbahçe Spor Kulübü’ne yönelik yayın politikasında köklü bir değişime gitmesi zaruridir. 25 milyon taraftarın sevgilisi Fenerbahçe Spor Kulübü’ne karşı TRT’nin takındığı açıkça anlaşılan bu tavır konusunda, radikal adımlar atılması kaçınılmazdır. Zira, TRT’deki Fenerbahçe karşıtlığı sadece futbolla sınırlı kalmayıp, ne yazık ki ülkemizin gururu olan diğer branşlarımıza da sirayet etmiştir. TRT çatısı altında kulübümüzle ilgili yaşanan her skandalın ardından TRT Genel Müdürü, her defasında bizlere bir daha benzer bir skandalın yaşanmayacağını taahhüt etmekte ancak her defasında yeni bir skandal ortaya çıkmaktadır. TRT’nin görevden alma, özür metni gibi klasik, günlük ve geçici yöntemlerle çözülemeyecek yayın politikası ve sadece kulübümüzle değil, tüm spor kulüpleriyle ilgili, reyting uğruna yapılan seviyesiz yayınlar hakkında devletimizin ilgili mercilerini göreve davet ediyor, gerekli şikayetleri yaptığımızı kamuoyuna duyuruyoruz."
Mısır Kıpti Patriği 3. Papa Şenuda, Mısır istihbarat servisinin telefonları dinlediği gerekçesiyle ülkede yaşayan Kıptilerden telefonda günah çıkartmamalarını istedi.  Mısır'da yayımlanan El Mısır El Yavm gazetesinin internet sitesinde yer alan habere göre, Şenuda, pazar ayininde, gizli servisin telefonları dinlediğini ifade ederek, cemaatten telefonda günah çıkarmamasını talep etti.  Patrik Şenuda, "Telefonla günah çıkartayım derken, kendinizi tutuklu olarak bir hücrede bulabilirsiniz" dedi.  Şenuda, tedavi gördüğü ABD'den 3 hafta önce Mısır'a dönmüştü.
Koç Holding'de merhum  'un yerine geçen isim netleşti. Koç Holding tarafından yapılan açıklamaya göre, Koç Holding Yönetim Kurulu tarafından Ömer M. Koç Yönetim Kurulu Başkanı, Ali Y. Koç Yönetim Kurulu Başkan Vekili olarak atandı. Mustafa Koç’un vefatıyla boşalan yönetim kurulu başkanlığına Ömer Koç’un geçmesiyle, borsada Koç Holding A.Ş. hisseleri yukarı yönlü harekete geçti. Açıklamadan sonra borsada, Koç Holding A.Ş. hisseleri yüzde 2,61’lik oranda yükseldi. Koç Holding A.Ş. hisseleri şu sıralarda 12,18 liradan işlem görüyor. Koç Holding Yönetim Kurulu Başkanı Ömer Koç, Türkiye'nin ekonomik ve sosyal kalkınmasında bu denli önemli bir paya sahip olan ve uluslararası arenada Türkiye'yi başarıyla temsil eden bir topluluğun ve ailenin mensubu olmaktan onur duyduğunu belirterek, "Sevgili ağabeyim ve yönetim kurulu başkanımız Mustafa V. Koç'u çok erken ve zamansız kaybetmenin derin acısını içimizde taşırken, kendisini bir kez daha rahmetle anıyorum. Bizlere emanet ettiği bayrağı daha da ileriye taşımayı hem bir sorumluluk hem de bir görev olarak görüyorum. Önümüzdeki dönemde de Koç Topluluğu olarak, Türkiye ekonomisinin lokomotifi olmayı sürdürürken, küresel arenada ülkemizi yeni başarı hikayeleri ile buluşturacağımıza yürekten inanıyorum" ifadelerini kullandı. Ömer Koç 1962 Ankara doğumlu. 2008 yılından bu yana Koç Holding Yönetim Kurulu Başkan Vekilliği görevini yürüten ve Tüpraş'ın Yönetim Kurulu Başkanı olarak görev yapan Ömer Koç, Robert Kolej'deki lise eğitiminin ardından, Columbia Üniversitesi'nde Yunan Filolojisi üzerine lisans eğitimini 1985’te tamamladı. 1989'da Columbia Üniversitesi İşletme Fakültesi’nden MBA derecesi aldı. İş yaşamına 1985 yılında İsviçre’deki Kofisa Trading Company’de satış elemanı olarak başladı. Ardından 1989’da New York merkezli Ramerica Int. Inc.’de satış elemanı olarak görev yaptı. 1991-2004 yılları arasında Gazal A.Ş.'de müdürlük, Koç Holding'de finansman koordinatörlüğü, enerji grubu başkan yardımcılığı ve enerji grubu başkanlığı görevlerinde bulundu.  2004 Nisan ayında Koç Holding yönetim kurulu üyesi, Mayıs 2008’de ise Koç Holding yönetim kurulu başkan vekilliği görevine atandı. Ömer Koç aynı zamanda birçok Koç Topluluğu şirketinin Yönetim Kurulu Başkanı ve üyesi olarak görev yapıyor. 2006 yılında Tüpraş Yönetim Kurulu Üyesi olan Ömer Koç, 2008 yılından bu yana da şirketin Yönetim Kurulu Başkanlığı'nı yürütüyor. Tüpraş'ın Akdeniz’in en rekabetçi rafineri şirketi olması yolunda, üretim kapasitesi artışı, enerji verimliliği, Ar-Ge gibi birçok konuda atılımlar gerçekleştiren Ömer Koç, "Fuel Oil Dönüşüm Tesisi" projesine liderlik etti.  Bir ülkenin gelişimi için sadece ekonomiye dayalı atılımların yeterli olmadığını her fırsatta vurgulayan Ömer Koç, "Kültür-Sanat ve eğitime yönelik işler yan alanlar olmaktan çıkarılarak toplumsal hayatımızı tamamlayıcı unsurlar haline getirilmelidir" hedefiyle ülkenin sosyal kalkınmasını destekleyecek birçok çalışmaya katkı sağlarken, pek çok projeyi hayata geçirdi. Vehbi Koç Vakfı’nda Yönetim Kurulu Üyesi olarak görev yapan Ömer Koç, 2015 yılı itibarıyla Koç Üniversitesi Mütevelli Heyeti Başkanlığı'nı üstlendi. 2007 yılından bu yana Türk Eğitim Vakfı'nın (TEV) Yönetim Kurulu Başkanlığı'nı yürütüyor.
Dışişleri Bakanı Mevlüt Çavuşoğlu, Türkiye ile AB arasında Dönem Başkanı Bulgaristan'da yapılan zirvenin samimi bir ortamda geçtiğini ifade ederek, AB tarafının görüşlerini, beklentilerini dile getirdiğini, Türk tarafının da Suriye, Afrin operasyonu, Gümrük Birliği konularını ele aldığını ve YPG ile PKK'nın Kürtleri temsil etmediğini söylediğini anlattı. Fasılların açılmaması gibi sorunlu alanların da görüşmede ele alındığını aktaran Çavuşoğlu, Gümrük Birliği'nin güncellenmesi gerektiğini, bunun bazı AB ülkelerine Türkiye'den daha fazla yarar sağlayacağını söyledi. Vize serbestisinin çok önemli olduğunu, bunun aslında 2016'da imzalanan göç anlaşmasının da bir parçası olduğunu dile getiren Çavuşoğlu, "Kendilerine son teklifimizi verdik, şimdi cevap bekliyoruz. İnceliyorlar, Türkiye'ye uzman gönderecekler." diye konuştu.  AB tarafının göç anlaşmasına uymadığına işaret eden Çavuşoğlu, şunları kaydetti: "Anlaşmayı imzaladığımızda günde 2 bin küsürdü göçmen sayısı, şimdi ortalama günde 70. Ciddi düşüş var ama henüz gönüllü yerleşim başlamadı. Türkiye'deki Suriyeliler için verilecek 6 milyarın henüz daha 3 milyarlık birinci diliminin 3'te 2'si bile verilmedi. Önümüzdeki süreçte nasıl iş birliği yaparızı, terörle mücadaleyi konuştuk, Kıbrıs'ı konuştuk, Kudüs'ü konuştuk. Diğer sorunlu alanlarda AB ile Türkiye nasıl birlikte hareket edebiliri konuştuk.  Esas mesele Avrupa'daki bazı ülkelerin tüm süreci tıkamak istemesidir. AB liderliğindeki gerek (Donald) Tusk gerek (Jean-Claude) Juncker'da Türkiye ile daha iyi ilişkiler kurma arzusu var. Oradaki birçok arkadaşımıza baktığımızda öyle fakat genişlemeden sorumlu komisere baktığımızda tam tersi bir durum var. Esas onun pozitif olması gerekiyor, bunun da sebebini biliyoruz."  Cumhurbaşkanı Recep Tayyip Erdoğan'ın AB'ye Türkiye'nin beklentilerini güzel bir şekilde izah ettiğini vurgulayan Çavuşoğlu, "Bundan sonra ilişkilerin sağlıklı gidebilmesi için karşılıklı saygı temelinde yürütmemiz lazım. Birçok konuyu AB'nin Türkiye'ye karşı, böyle Demokles'in kılıcı gibi kullanmaması gerekiyor. Doğru yaklaşım değil." ifadelerini kullandı.  AB yetkililerinin, 15 Temmuz'da darbe girişimini geç anladıklarını, o gün Türkiye'ye gelmeleri gerektiğini geç fark ettiklerini, hata ettiklerine ilişkin itiraflarda bulunduklarını dile getiren Çavuşoğlu, "Uygulamada da görmemiz lazım. AB'yi sadece komisyon ve konsey başkanı olarak görmemek lazım." değerlendirmesinde bulundu. AB Parlamentosunda ırkçıların, yabancı düşmanlığı yapanların, PKK'yı terör örgütü görmeyenlerin bulunduğunu hatırlatan Çavuşoğlu, AB içinde de "nereye gittiklerine" dair tartışmaların yapıldığını vurguladı. Çavuşoğlu, "AB de geçiş sürecine girdi. Umarım fabrika ayarlarına döner, eski demokrasinin, hukukun üstünlüğü evi, adaletli örgüt olma kimliğine tekrar kavuşur. Ne olursa olsun AB gerçek anlamda bir aktör olmak istiyorsa Türkiye'siz olmaz, olamaz." dedi.  Birlik içindeki Türkiye karşıtlarının sesinin çok çıktığını belirten Çavuşoğlu, şöyle konuştu: "Üye ülkelerin büyük çoğunluğu Türkiye'nin AB içinde olması gerektiğine inanıyor. Türkiye'nin gücünü, katkısını görüyorlar. Şu anda bakacağız, somut adımları göreceğiz. Biz somut adımlar atmaya varız. Biz yükümlülüklerimiz varsa yerine getiririz, yerine getirirken de gurur meselesi de yapmayız. Bir örgüte üye olmak istiyorsanız veya ilişkileri sürdürmek istiyorsanız iki tarafın da yapması gereken şeyler var, atması gereken adımlar var. Komplekse kapılmadan bu adımları atarız, karşı taraf da bu anlayışta olursa bugünkü atmosferden daha pozitif atmosfere geçmiş oluruz. Varna'daki toplantı önemli bir zirveydi, dönüm noktası olabilecek bir zirveydi ama bunu değerlendirebilirsek." Özbekistan'da "Afganistan hakkında Taşkent Konferansı" düzenlendiğini hatırlatan Çavuşoğlu, Afganistan'ın son zamanlarda belli alanlarda mesafe katetse de hala terörle, yoksullukla mücadele ettiğini söyledi. Çavuşoğlu, Türkiye'nin her zaman Afgan halkının yanında olduğunu yineleyerek, Afganistan'ın güvenliğine verilen katkının yanı sıra halkın eğitimine de destek olmayı sürdüreceklerini, Mevlana Üniversitesini açmak için çalıştıklarını kaydetti. Afganistan'ı uluslararası alanda yalnız bırakmadıklarını ifade eden Çavuşoğlu, Taşkent'teki konferansın da kritik bir zamanda gerçekleştiğine dikkati çekti. Çavuşoğlu, "Asya'nın kalbi İstanbul süreci var. Bu sene yine eşbaşkanlık yapıyoruz. Zirveyi Türkiye'de yapacağız. Taşkent'te düzenlenen konferansta önemli aktör ülkelerle Afganistan'a nasıl destek verebilirizi konuştuk. Cumhurbaşkanı (Eşref) Gani'nin, Taliban'a 'Şartsız şekilde görüşmelere başlayalım' önerisini yaptığı dönemde olması konferansı daha önemli kılıyor." değerlendirmesinde bulundu. Özbekistan Cumhurbaşkanı Şavkat Mirziyoyev'in göreve gelmesinden sonra tüm komşularla ilişkilerini geliştirdiğine işaret eden Çavuşoğlu, Afganistan konusunda da girişimde bulunmasını önemli gördüklerini dile getirdi. Çavuşoğlu, Türkiye'nin uluslararası ve bölgesel konularda aktif olan bir Özbekistan'ı görmekten memnuniyet duyduğunu vurgulayarak, "Kardeşlerimizin iyi, güçlü olmasını isteriz. Özbekistan, Türk Konseyi toplantılarına da katılmaya başladı, inşallah zirveye de gelecek. Önümüzdeki süreçte üye olmasını da arzu ediyoruz." diye konuştu. Cumhurbaşkanı Mirziyoyev ile görüşmesinde, Cumhurbaşkanı Erdoğan'ın yaklaşık bir ay sonra yapacağı ziyareti de ele aldıklarını bildiren Çavuşoğlu, şöyle devam etti: "Önem verdiğimiz ziyaret. Mirziyoyev'in Türkiye'ye ziyareti de tarihiydi. Bir yıl içinde Özbekistan ile ilişkilerimiz inanılmaz  bir noktaya geldi. 20 yıllık boşluk vardı. O boşluğu kapatmaya çalışıyoruz. Geçen sene ticaretimiz yüzde 30 arttı, 1,5 milyar dolar oldu, hedef 5 milyar dolar. Özbekistan ciddi reformlar yapıyor. Bu reformlar tüm dünyaca görülmeye başladı."
Spor Toto Süper Lig'de 14. hafta derbi maça sahne olacak. Ezeli rakipler Galatasaray ile Beşiktaş, 2010'un son derbisinde Ali Sami Yen Stadı'nda karşı karşıya gelecek.  FIFA kokartlı hakem Cüneyt Çakır'ın kariyerinde 4. kez yöneteceği derbi saat 19.00'da başlayacak. Dev maçta Cüneyt Çakır'ın yardımcılıklarını Bahattin Duran ile Tarık Ongun yapacak. Dördüncü hakem ise Tolga Özkalfa.  Derbide ayrıca hakem gözlemciliğini Ahmet Akçay, federasyon temsilciliklerini ise Doğan Ertuğrul, Adnan Taşdan ve İsmail Şenay yapacak.  NTVSPOR.NET, bu önemli 3 puan mücadesini gün boyu CANLI yayınlarla Mecidiyeköy'den kullanıcılarına aktaracak.    Galatasaray Futbol Takımı, vedaya hazırlandığı Ali Sami Yen Stadı'nda son derbi maçını bugün Beşiktaş ile oynayacak.  Sezonun ikinci yarısındaki maçlarını, yapımı tamamlanmak üzere olan Türk Telekom Arena'da oynamayı planlayan sarı-kırmızılı ekip, Mecidiyeköy'deki son derbide ezeli rakiplerinden Beşiktaş ile karşı karşıya gelecek.  ''Cim Bom'', Türk Telekom Arena'da ilk derbiyi ise sezonun ikinci yarısında Fenerbahçe ile oynayacak.  Galatasaray, Ali Sami Yen Stadı'nda ezeli rakiplerinden Beşiktaş ile toplam 51, Fenerbahçe ile de 46 kez karşı karşıya geldi.  Galatasaray Kulübü'nün kurucusu ve ilk başkanı Ali Sami Yen'in adını taşıyan stat İstanbul'un Mecidiyeköy semtinde bulunuyor.  Stadın resmi açılışı 20 Aralık 1964 tarihinde Türkiye-Bulgaristan (A) milli maçıyla yapıldı. Mevcut kapasitesi 22 bin 800 olan statta seyirci rekoru, koltuk bulunmadan önceki dönemde, 1987'de Galatasaray-Eskişehirspor arasında oynanan maçta 39 bin kişiyle kırıldı.  Galatasaray, sezonun ikinci yarısında maçlarını Türk Telekom Arena'da oynamaya başladıktan sonra Ali Sami Yen Stadı yıkılacak ve yerine iş merkezi yapılacak.    Galatasaray ile Beşiktaş, Spor Toto Süper Lig'de bugünkü derbiye zirvenin uzağında, buruk çıkacak.  Süper Lig'de 13. hafta maçları sonunda 6. sıradaki Beşiktaş ile 10. sıradaki Galatasaray, yıllar sonra zirvenin uzağında lig derbisi oynayacak. Ezeli rakiplerin ikisi birden yıllar sonra derbi öncesi puan cetvelinde ilk 5 sıranın dışında mücadele edecek.  Ali Sami Yen Stadı'ndaki son derbi öncesi oldukça kötü bir sezon geçiren ezeli rakiplerden Galatasaray 17 puanla 10, Beşiktaş ise 21 puanla 6. sırada bulunuyor.    Galatasaray ile Beşiktaş, Süper Lig'de bugün yapacakları 2010'un son derbisi öncesinde yıl içinde oynadıkları ''büyük'' maçları kazanamamanın sıkıntısını yaşıyor.  Ezeli rakipler, ligde şampiyonluk yaşayan rakipleriyle 2010 yılı içinde yaptıkları hiçbir maçta 3 puana ulaşamadı.  Galatasaray, 2010 yılı içinde Fenerbahçe, Beşiktaş, Trabzonspor ve Bursaspor ile Süper Lig'de yaptığı 7 maçtan 4'ünü yitirdi, 3'ünde berabere kaldı, sadece 1 gol atıp, 7 gol yedi.  Beşiktaş ise şampiyonluk yaşayan rakipleriyle 2010 yılı içinde yaptığı 6 maçtan 3'ünü yitirdi, 3'ünde berabere kaldı, 3 gol atıp, 6 golü kalesinde gördü.  
 
 Dev maçın ev sahibi Galatasaray, Ali Sami Yen Stadı'ndaki son derbiyi kazanarak, sezon başından bu yana üzdüğü taraftarlarını sevindirmeyi amaçlıyor.  Lig tarihinin en kötü dönemlerinden birisini geçiren, son 3 maçında gol bile atamayıp, galibiyete hasret kalan, 13 hafta sonunda 6 yenilgi, 5 galibiyetle yenilgisi galibiyetinden çok olan, eksi 3 averaja sahip 10. sıradaki ''Cim Bom'', 6 maçtır Ali Sami Yen Stadı'nda puan vermediği Beşiktaş'ı, Mecidiyeköy'deki son derbiden yine puansız göndermeyi hedefliyor.  Kendi evinde bu sezonki 6 lig maçından 3'ünü kazanıp, 3'ünü yitiren, toplam 8 gol atıp, 10 gol yiyen Galatasaray'da derbi öncesi Baros ve Cana'nın sakatlıklarının geçmesi teknik heyeti sevindirdi. Bu sezon takımının attığı 14 golden 6'sına imza koyan, Beşiktaş'a Ali Sami Yen Stadı'ndaki son 2 derbide toplam 5 gol atan Baros'un, 5 haftalık aradan sonra derbide kısa süre de olsa forma giymesi bekleniyor.  Ligde 270 dakikadır gol atamayan sarı-kırmızılı takımda kadro dışı bırakılan Misimovic ile cezalı Serdar Özkan derbide forma giyemeyecek. Takım kaptanı Arda Turan ile Mustafa Sarp ve Serkan Kurtuluş'un ise sakatlıkları bulunuyor.  
 
 Guti ve Quaresma gibi flaş transferlerle başladığı sezonda daha sonra sıkıntılı bir döneme giren Beşiktaş ise 6 maçtır puan alamadığı Ali Sami Yen Stadı'ndan 3 puanla dönerek, zirve takibini sürdürmeyi amaçlıyor.  Siyah-beyazlı takım, derbi maça ezeli rakibine oranla sakat futbolcular bakımından daha sıkıntılı hazırlandı.  Portekizli yıldızı Quaresma'nın yanı sıra tedavileri süren Bobo, Rüştü Reçber, Ekrem Dağ, Onur Bayramoğlu, Nihat Kahveci ve Ferrari derbide forma giyemeyecek.  Kalede Rüştü'nün yokluğunda Cenk ile Hakan arasında tercih yapacak teknik direktör Bernd Schuster'in, Bobo'nun sakatlığı, Holosko ve Nobre'nin ise formsuzluğunda, uzun süredir 18 kişilik maç kadrosuna bile almadığı Fatih Tekke hakkındaki kararı merakla bekleniyor.  
 
 Ezeli rakiplerin derbi maça şu 11'lerle çıkması bekleniyor:  Galatasaray: Ufuk, Ali Turan, Neill, Servet, Hakan Balta, Sabri, Ayhan, Barış, Kewell, Elano, Pino.  Beşiktaş: Cenk, Hilbert, İbrahim Toraman, Ersan, İbrahim Üzülmez, Holosko, Ernst, Aurelio, Tabata, Guti, Fatih Tekke.
ABD’de Kansas Eyalet Üniversitesi’nden psikologların yaptığı bir araştırmaya göre çocukken kötü davranışlar sergileyenler ileriki yaşlarda iş hayatında yüksek mevkilere geliyor. 13 bin kişinin üzerinde yapılan testlerde DAT1 genine sahip çocukların okuldan kaytarmak gibi şiddet içermeyen davranışlar sergilerken, hayatlarının daha sonraki yıllarında şirketlerin başına ya da işyerlerinde önemli pozisyonlara geldiği tespit edildi. Psikologlar bu gene sahip olanların sınırları zorlamayı erken yaşlarda öğrendiğini kaydetti. Araştırmada bunun ev ve aile içinde olumsuz davranışlar sergileyen çocuklar için geçerli olabileceği, dışarıda arkadaşlarıyla sorun yaşayanların iş hayatına atıldığında başarılı olmasının zor olduğu belirtildi.
Milli Savunma Bakanlığı'na atanan Orgeneral Hulusi Akar, Genelkurmay Başkanlığı'nı Orgeneral Yaşar Güler'e devretti. Genelkurmay Başkanlığı'ndan yapılan açıklamada, bugün Genelkurmay Başkanlığı Karargahı'nda Komuta Devir-Teslim Töreni'nin düzenlediği belirtildi. Törende, Milli Savunma Bakanlığı'na atanan Orgeneral Akar'ın Genelkurmay Başkanlığı görevini Orgeneral Güler'e devrettiği bildirildi. Hulusi Akar’ın Cumhurbaşkanlığı Kabinesi'nin ilk Milli Savunma Bakanı olmasının ardından, Üst Kademe Kamu Yöneticileri ile Kamu Kurum ve Kuruluşlarında Atama Usullerine Dair Cumhurbaşkanlığı Kararnamesi ile Genelkurmay Başkanlığı'na Kara Kuvvetleri Komutanı Orgeneral Yaşar Güler atanmıştı. Karargah'taki tek devir teslim Genelkurmay Başkanlığı için değildi. Orgeneral Güler de, Kara Kuvvetleri Komutanlığı görevini, Orgeneral Ümit Dündar'a devretti. Ümit Dündar da ikinci başkanlık koltuğunu, Kara Kuvvetleri Kurmay Başkanı Korgeneral Metin Gürak'a teslim etti.
Siyah-Beyazlılar, hafta başında Ukraynalı kalecinin Belçika'nın Brugge takımına kiralanması konusunda görüşmelere başlandığı resmen açıklamıştı. Bu durum sonrası Belçika'ya giderek Club Brugge yetkilileri ile görüşen Boyko anlaşma sağlayamadı. Belçika ekibinin mali şartları öne sürerek bu transferden vazgeçtiği öğrenildi. İki kulüp 200 bin euro kiralama bedeli ve 500 bin euroluk maaşın yarı yarıya ödenmesi konusunda el sıkışmıştı.
Başbakan Binali Yıldırım, Almanya'da bir aracın, yayaların arasına girerek, ölümlerine neden olan saldırı dolayısıyla Almanya Başbakanı Angela Merkel'e taziye mesajı gönderdi. Başbakanlık kaynaklarından alınan bilgiye göre Yıldırım, Münster kentinde bir aracın yayaların arasına girerek 4 kişinin hayatını kaybetmesine yol açan saldırı dolayısıyla Merkel'e taziye mesajı göndererek, başsağlığı dileklerini iletti.
Balıkesir'den İstanbul'a giden Yusuf Çolak (50) idaresindeki yolcu otobüsünün motor bölümü, Gebze-Orhangazi-İzmir Otoyolu Gemlik Karsak kavşağı yakınlarında alev aldı. Alevleri fark eden sürücü, aracı emniyet şeridine çekerek yangına müdahalede bulundu.  Aracı kaplayan alevler, itfaiye ekiplerinin müdahalesiyle söndürüldü. Yolcunun bulunmadığı otobüs kullanılamaz hale geldi.
Bosna'nın yaşadığı acı savaşın izlerini yok etmek ve kenti sanatla tekrar buluşturmak isteyen sanatçıların girişimiyle 1995 yılında başlatılan ve bu yıl 18.'si yapılacak Saraybosna Film Festivali, çok sayıda filmi ve sanatçıyı Saraybosna'da bir kez daha sinemaseverlerle buluşturuyor.  Bugüne kadar Kevin Spacey, Jeremy Irons, Mickey Rourke, Morgan Freeman, Brad Pitt, Angelina Jolie gibi dünyaca ünlü oyuncuları ağırlayan festival, 6 Temmuz'da ünlü Boşnak yönetmen Aida Begiç'in Bosnalı savaş çocuklarının hikayelerini anlattığı ve bu yıl dünya prömiyeri Cannes Film Festivali'nin resmi bölümlerinden "Un Certain Regard"da yapılan "Çocuklar" (Djeca) filminin gösterimiyle başlayacak.  Festival kapsamında 57 farklı ülkeden, 210 film beyaz perdeyle buluşacak. Orhan Eskiköy ve Zeynel Doğan'ın yönetmenliğindeki "Babamın Sesi", Emin Alper'in "Tepenin Ardı" ve Belmin Söylemez'in "Şimdiki Zaman" filmleri "Saraybosna'nın Kalbi" ödülünü almak için yarışacak.  Saraybosna Film Festivali'nin organizatörü Mirsad Purivatra, AA muhabirine yaptığı açıklamada, festivalin her geçen yıl büyüdüğünü ve festival günlerinde Saraybosna'nın bölgenin geçmiş yıllarda olduğu gibi yeniden "kültür ve sanat başkenti" haline geldiğini söyledi.  Saraybosna Film Festivali programının Uluslararası Film Yapımcıları Birliği Federasyonu'ndan (FIAPF) lisansı olduğunu belirten Purivatra, festivalde Türkiye, Arnavutluk, Avusturya, Bosna-Hersek, Bulgaristan, Hırvatistan, Karadağ, Yunanistan, Macaristan, Makedonya, Romanya, Sırbistan, Slovenya ve Kosova'da gösterilen filmlerin dünya piyasasıyla buluşma fırsatı elde edeceğini kaydetti.  Purivatra, bu yıl festivale "yaşayan efsane" lakaplı Fransız futbolcu Eric Cantona'nın da gelmesinin beklendiğini belirterek, festival kapsamında gösterilecek Gilles Rof ve Gilles Perez'in yönettiği Les Rebelles du Foot (Devrimci Futbolcular) filminde, Fransız futbolunun ve Manchseter United'ın efsanevi ismi Eric Cantona ile aralarında Dider Drogba'nın da bulunduğu birkaç futbolcunun hikayesinin anlatıldığını kaydetti.  Mirsad Purivatra, yarışmada Türkiye'nin 3 filmle temsil edileceğini ve festivalin en anlamlı ödülü olan "Saraybosna'nın Kalbi"ni almak için yarışacaklarını belirterek, bu daldaki ödülün 16 bin avro olarak belirlendiğini kaydetti.  Türk sinemasının son yıllarda önemli başarılara imza attığını dile getiren Purivatra, "Türk sinemasının olmadığı bir Saraybosna Film Festivali düşünülemez" dedi.  "Türkiye son 10 yıl içerisinde, çok iyi filmlerle, dizilerle, kaliteli aktörler ve aktrislerle tamamen yeni bir görsel-işitsel sistem geliştirmeyi başardı" diyen Purivatra, bu sistemin bölgede ve dünyada çok sayıda popüler dizi ve filmlerin yapılmasını sağladığını vurguladı.  Purivatra, Saraybosna Film Festivali'nin son 5 yıl içerisinde Türk sineması ve film endüstrisi ile yakın işbirliği kurduğunu belirterek, "Geçen yıl ve bir önceki sene Türkiye'nin iki büyük yönetmeni Semih Kaplanoğlu ve Nuri Bilge Ceylan'ı festivalimizde ağırladık. Türkiye, devlet olarak olduğu gibi, sinema olarak da büyük bir imparatorluktur" şeklinde konuştu.
Doğuş Yayın Grubu, Ekşi Sözlük ve MedyaNet ortaklığında hayata geçirilen ” Konulu Videolar “ özelliği bugün itibariyle Ekşi Sözlük’te yayına girdi. Yeni video servisinde, Ekşi Sözlük'te yapılan bir konuyla ilgili aramalarda o konuya dair kısmen ya da tamamen ilintili videolar da sağ sütunda gösteriliyor. Örneğin 'twitter' yazıp arama yaptığınızda NTV’nin twitter hakkında yaptığı haber videolarına ulaşabiliyorsunuz.
Prof. Dr. Yekta Saraç, Twitter hesabından yaptığı paylaşımında, YÖK olarak, üniversitelere yönelik "engelsiz erişim, engelsiz eğitim" temalı çalışmalara devam ettiklerini belirtti. Engelli öğrencilere yönelik üniversitelere tavsiye kararı gönderdiklerini kaydeden Saraç, "Engelli öğrencilerimizin özel yetenek sınavlarında, engel durumlarına göre sınav ortamları oluşturulmasına yönelik tavsiye kararımızı üniversitelerimizle paylaştık. Bu vesileyle özel yetenek sınavlarına girecek olan tüm kıymetli öğrencilerimize başarılar dileriz" ifadelerini kullandı.
Twitter’da kadınlar “#sendeanlat” etiketi altında başlarına gelen taciz ve korkuları paylaşıyor. Bine yakın twit’te bu etiket kullanıldı. #sendeanlat etiketiyle ilk twit’i ise Bilgi Üniversitesi Hukuk Fakültesi Öğretim Üyesi Yard. Doç. Dr. İdil Elverişli attı. Elverişli şunları dedi: “Biz kadınlar bunu yaşadığımız için utanmak, içimize atmak zorunda kalıyoruz. Ortada bir ayıplama, kontrol etme, üstünü örtme çabası var. Bunun değişmesi, insanların yaşadıklarını anlatmaya teşvik edilmesi gerektiğini düşündüğüm için #sendeanlat başlığını seçtim. Ben bile ilk twit’i atarken utandım, düşündüm, bir an tereddüt ettim.”
Kadınlar Günü'nde tüm kadınları şubelerine davet eden ünlü işletmeci Nusret Gökçe, hazırladığı özel menüyü tüm şubelerinde kadınlara ücretsiz olarak servis etti. Gökçe, Instagram hesabından, "Siz olmasaydınız biz olmazdık. Sizin yeriniz başımızın üstü. Yarın benim misafirimsiniz tüm kadınları bekliyorum." notunu paylaşarak tüm kadınları şubelerine davet etti. Nusret'in 8 Mart Dünya Kadınlar Günü'nde yaptığı jest sonrası, Nusr-Et şubelerine kadınlar büyük ilgi gösterdi.
Finansal Faaliyetler Kontrol Kurulu (COAF) Brezilya Devlet Başkanı Jair Bolsonaro’nun oğlu ve Danışmanı Flavio Bolsonaro’nun yönelik inceleme başlattı. COAF, Flavio Bolsonaro’nun hesabında son bir ayda 48 şüpheli mevduat hareketine rastlarken şoförünün hesabından son 3 yılda, 1 milyon 865 bin dolar para transferleri yapıldığı tespit edildi. Flavio Bolsonaro, “Gizleyecek bir şeyim yok. Kim beni araştırmak istiyorsa, araştırsın” diyerek kendini savundu.  Cuma günü COAF, babası yemin ederek Devlet Başkanı olduğu günden bu yana Flavio Bolsonaro’nun hesabında toplam 25 bin 500 dolar tutarında 48 şüpheli mevduat hareketi olduğunu açıkladı. Brezilya basını ise, Flavio Bolsonaro’nun hesabından tanımlanamayan bir varış noktasına, 270 bin dolar tutarında bir hareket olduğunu duyurdu.  Flavio Bolsonaro’nun şoförü Fabricio Queiroz'un hesaplarında da şüpheli hareketler tespit eden yetkililer, son bir yıl içinde Queiroz’un banka hesabına yaklaşık 320 bin dolar transfer edildiğini açıkladı. Maaşı 5 bin dolardan az olan şoförün hesabına son 3 yılda 1 milyon 865 bin dolar transfer edilmesi şüphe uyandırdı. Ortaya çıkan bu skandal seçim süresinde rüşvetin ortadan kaldırılması ve yolsuzluğa sıfır tolerans sözü veren Jair Bolsonaro’yu zor durumda bıraktı.
70'li yılarda başlayıp, 80'lerde sona ermesine rağmen asla popülaritesini yitirmeyen dünyaca ünlü kukla şovu "The Muppet Show"un başarısı bu kez de Holywood Ünlüler Kaldırımı'nda taçlandırıldı.  Uzun yılların ardından geçtiğimiz ay, bu kez beyazperde de hayranlarıyla buluşan ünlü kuklaların, tıpkı "gerçek" ünlüler gibi kendilerine ait bir "Yıldız Kaldırımı" oldu.  1976 yılında Jim Henson ve ünlü yönetmen Frank Oz tarafından geliştirilen proje, televizyon tarihinin en unutulmaz şovları arasına girmiş, Miss Piggy, Kurbağa Kermit, Ayı Fozzie gibi karakterler birer ikona dönüşmüştü.  İlk kez 1979 yılında "The Muppet Movie" ile sinemaya uyarlanan Muppet kuklaları, daha sonra altı sinema filminde daha boy göstermişti.  2466'INCI YILDIZ  Konseptin mucidi Henson'ın 1990 yılındaki ölümünden sonra ünlü kuklaları yeniden sinema perdesine taşıma fikri, uzun süren bir teknik çalışmanın ardından gerçeğe dönüşerek, geçtiğimiz ay tüm tüm dünyada vizyona girmişti. Film bugüne kadar yaklaşık 120 milyon euroluk gişe hasılatı elde etti. Bu başarılı dönüşün hemen sonrasında "The Muppet Show" ekibine vefa göstermek adına, 2466'ıncı yıldız onlara verildi. Tüm ünlü kukla karakterlerin de hazır bulunduğu kutlama törenine Jim Henson'ın oğlu ve kızı da katıldı.
Kongo Demokratik Cumhuriyeti’nin (KDC) kuzeyindeki Momboyo nehrinde seyir halindeki tekne alabola oldu. Yerel basındaki haberlere göre, Tshuapa ili yöneticisi Richard Mboyo Iluka, ülkenin kuzeyindeki Momboyo Nehri'nde yaklaşık 100 yolcuyla seyreden teknenin önceki gece battığını açıkladı. Dün 49, bugün bir ceset bulduklarını belirten Iluka, 50’ye yakın kişinin de kurtarıldığını ifade etti. Ekvatoral iklimi nedeniyle geniş ormanlık alanlara sahip ülkede, büyük şehirler dışında yol bulunmuyor. Halk, ulaşım için Kongo Havzası’nı saran nehirleri tercih ediyor ancak eski ve bakımsız teknelerin kullanılması sık sık ölümcül kazalara yol açıyor.
Dünya üzerinde Mars Gezegeninin yüzeyine benzeyen iki yerden biri olan Salda Gölü’nün popülerliği son yıllarda arttı. Özellikle sosyal medyada yapılan paylaşımlar ve sosyal medya fenomenlerinin yaptığı tanıtımlarla ziyaretçi sayısını her geçen gün arttıran Salda Gölü, yerli yabancı turistleri ağırlamaya devam ediyor.     Türkiye’nin Maldivleri olarak bilinen Salda Gölü, Burdur’un Yeşilova ilçesine bağlı ve ilçe merkezine 4 kilometre uzaklıkta. 7’den 70’e yerli yabancı turistlerin ilgisini çeken Salda Gölü, Türkiye’nin en temiz, dünyanın da 5. temiz gölü olma unvanına sahip. Salda Gölü, beyaz kum ve turkuvaz rengi suyuyla ilgi odağı olmaya devam ediyor.   Ormanla kaplı tepeleri, kayalık arazileri ve küçük alüvyal ovalarıyla hafif tuzlu karstik bir göl olan Salda Gölü, Göller Bölgesi içindeki, dışa akışı olmayan kapalı havzalı bir yapı. Salda Gölü, Türkiye’nin 184 metre derinliğiyle sahip en derin gölleri arasında da yer alıyor. Salda Gölü’ne Balıkesir Bandırma’dan ilk defa gelen ve yeniden geleceklerini söyleyen Seçkin ve Çağla çifti, “Salda Gölü’ne uğrayıp tatilimizi değerlendirmek istedik. Bu güzelliği yakından görmek istedik. Salda Gölü’ne ilk gelişimiz, gayet güzel, temiz ve bakımlı bir yer. Şu an sezonda bittiği için çok fazla kalabalık yok. Gayet güzel bir yer. Geldiğimize değdi. Fırsatımız olursa bir daha gelmek isterim. Bunun için de fırsat yaratmaya çalışacağız. Herkesin gelip görmesi gereken bir yer” ifadelerini kullandı.   Almanya’dan Türkiye’ye tatil için gelen Giresunlu Ertuğrul Kılıç, Türkiye’ye gelen herkesin mutlaka Salda Gölü’ne uğraması gerektiğini söyledi. Kılıç, “Salda Gölü’ne ilk kez geliyorum. Burası harika bir yer. Benim gibi yurt dışından gelenler Türkiye’ye geldikleri anda buraya mutlaka gelmeleri gerekiyor. Kumu üzerime sürdüm. Faydasının olup olmadığını bilmiyorum ama herkes yaptığı için ben de yaptım” dedi.     04 Ekim 2019 Cuma İLGİLİ HABERLER
Japonya Dışişleri Bakanı Taro Kono, çarşamba günü düzenlenen bir alt meclis toplantısında Başbakan Shinzo Abe'nin haziran ayı ortasında İran'a gerçekleştirmesi beklenen ziyaret ile ilgili konuştu. Japonya'nın ABD ve İran ile iyi ilişkilerinin olduğunu vurgulayan Kono, ülkesinin bu ilişkileri kullanarak iki ülke arasındaki tansiyonun düşmesi için çaba göstereceğini ifade etti.  Japonya’nın Orta Doğu’daki inançlar konusunda tarafsız olduğunu ve bölge ile olumsuz hiçbir ilişkisinin olmadığını hatırlatan Kono, Japonya'nın uzun zamandır İran'la olan dostluğunu da vurguladı. Kono, Japonya'nın tüm taraflarla samimi bir şekilde konuşabileceğini ve diyalog yoluyla bölgesel gerilimleri azaltmak için elinden geleni yapacağını da sözlerine ekledi. Japonya Başbakanı Shinzo Abe'nin haziran ortasında İran'ı ziyaret etmesi ve İran'ın dini lideri Ayetullah Ali Hamaney ve Cumhurbaşkanı Hasan Ruhani ile görüşmesi bekleniyor.
Eskişehir Osmangazi Üniversitesi Rektörlüğü’ne, Prof. Dr. Hasan Gönen atandı.  Cumhurbaşkanlığı Basın Merkezi'nden yapılan yazılı açıklamada, Cumhurbaşkanı Abdullah Gül'ün, Eskişehir Osmangazi Üniversitesi Rektörlüğü için yaptığı atamaya yer verildi.  Açıklamada, şunlar kaydedildi:  ''Sayın Cumhurbaşkanımız, Eskişehir Osmangazi Üniversitesi Rektörlüğüne, Türkiye Cumhuriyeti Anayasası'nın 130. ve 2547 sayılı Yükseköğretim Kanunu'nun 13. maddeleri uyarınca, Yükseköğretim Kurulunun önerdiği adaylar arasından Prof. Dr. Hasan Gönen'i atamışlardır.''  Prof. Dr. Hasan Gönen, Eskişehir Osmangazi Üniversitesi Rektörlüğü için 11 Ağustos’ta yapılan seçimlerde 143 oy alan Eğitim Fakültesi Dekanı Prof. Dr. Mehmet Şişman’ın ardından, 134 oyla ikinci sırada yer almıştı.  Gönen, 29 Mart Yerel Seçimleri’nde AK Parti Eskişehir Büyükşehir Belediye Başkan adayı olmuştu.
Gazetenizin 02/06/2018 tarihli baskısının l. ve 11. sayfasında yer alan “Kayseri Belediyesi Önce İhale Sonra Dosya” ve “Ne İstedilerse Vermişler” başlıklı haberde yer alan hususlara ilişkin olarak, kamuoyunun doğru bilgilendirilmesini sağlamak üzere, aşağıdaki açıklamanın yapılmasına ihtiyaç duyulmuştur. Haberde, FETÖ davalarında hapis cezası alan iş adamlarının şirketlerine Kayseri Büyükşehir Belediyesi ile iştiraklerinden ihale yağdırıldığı, 2010-2016 yılları arasında toplam 19 ihalenin ilgili işadamlarına verildiği ifade edilmiş olup, haber gerçeği yansıtmamakta ve kamuoyunu yanlış bilgilendirmektedir. Şöyle ki; Belediyeler ihalelerini, 4734 sayılı Kamu İhale Kanunu ve 2886 sayılı Devlet İhale Kanunu hükümleri çerçevesinde yapmaktadırlar. Kayseri Büyükşehir Belediyesi olarak yapmış olduğumuz ihaleler belirtilen kanun hükümlerine uygun olarak yapılmıştır. İlgili kanunlar gereğince yapılan tüm ihaleler kamuoyuyla sürekli olarak paylaşılmakta olup, detaylı bilgiye ilgili mecralardan ulaşılabilir. Haberde İtimat Güvenlik Hizmetleri AŞ.’ne 11 ihale kaldığı belirtilmiş olup, söz konusu şirkete sadece 4 ihale kalmıştır. Bu dört ihalenin 3 adedi 10 kişilik, bir adedi 21 kişilik güvenlik görevlisi hizmet alım ihalesidir. Yine haberde Sompet Akaryakıt Ltd. Şti.’ne 7 ihale kaldığı belirtilmiştir. Ancak bu şirkete sadece 1 adet ihale kalmıştır. Yine Doğukan İmar İnşaat ve Tic. Ltd. Şti.’ne sadece 1 ihale kalmıştır. Söz konusu ihalelerin tamamına birden fazla firma katılmış olup Kamu İhale Kanunu’na göre en uygun fiyatı veren ve teknik yeterliliği bulunan şirkete ihale kalmıştır. Her Enerji Çevre Teknolojileri San. Tic. A.Ş.’ne ise 2 ihale kalmıştır. Söz konusu ihalelere birden fazla firma katılmış olup Devlet İhale Kanunu’na göre en yüksek fiyatı veren ve eknik yeterliliği bulunan şirkete ihale kalmıştır. Bu ihalelerde söz konusu firmaya belediyemiz tarafından herhangi bir ödeme yapılmamış olup ihalenin nevi gereği söz konusu firma belediyemize ödeme yapmaktadır. İhale alan bu şirketler hakkında, ihalelerin yapıldığı dönemde yasaklılık kararı bulunmamaktadır. Söz konusu ihaleler ilgili mevzuata uygun olarak yapılmıştır. Kayseri Büyükşehir Belediyesi tarafından 2010-2016 yılları arasında 600’den fazla ihale yapılmıştır. Haberde adı geçen şirketlerde belediyemizin yapmış olduğu bir çok ihaleye katılmıştır. Bu ihalelerden sadece 8 tanesi adı geçen şirketlere kalmıştır. Haberde bu durum “ihale yağdırmak” olarak ifade edilmiş ve kamuoyu yanlış bilgilendirilmiştir. Belirtilen nedenlerle gazetenizin 02.06.2018 tarihli baskısının 1. ve 11. Sayfasında yer alan haber gerçeği yansıtmadığından ve kamuoyunu yanlış bilgilendirdiğinden cevap ve düzeltme zarureti hasıl olmuştur. Gazetemizin bugünkü sayısında Kayseri Büyükşehir Belediyesi’nin mahkeme kararıyla yayımlattırdığı “cevap ve düzeltme” metnini okuyacaksınız. Siyasi iktidarın etkisi altındaki yargının kararıyla yayımlanması zorunlu olan bu metinlere yer verilmediği takdirde gazetelere ağır cezai yaptırımlar uygulanıyor. Haberimizi mahkeme kararıyla “tekzip” eden belediyenin “cevap ve düzeltme” metni Cumhuriyet’in haberini doğruluyor. İhalelerle ilgili belgeler Kayseri’deki skandalı ortaya çıkaran gazetemiz Haber Koordinatörü Aykut Küçükkaya’ya açılan davada mahkeme dosyasına sunulmuştur. Haberimizin içeriğinde FETÖ davalarında hapis cezası alan işadamlarının şirketlerine 2010-2016 yılları arasında 19 ihale verildiği bilgisi yer alıyordu. AKP’li belediye ise “adı geçen FETÖ ile bağlantılı 4 şirkete 19 değil 8 ihale verilmiştir” diyerek tekzip kararı aldırıyor. Belediye kendini “ihale alan bu şirketler hakkında, ihalelerin yapıldığı dönemde yasaklılık kararı bulunmamaktadır” sözleriyle savunuyor. AKP’li belediyenin yönetimi “sadece 8 ihale vermişiz” diyerek tüm sorumluluğu üzerinden atıyor.
Genç oyuncu tercihleri kolay değildir. Doğru zamanda, doğru şekilde şans verilirse o zaman bu tip oyuncular daha rahat kazanılabilir. Kriz zamanlarında, baskı altındayken veya takımın yüzde 100 kazanma mecburiyetinde olduğu süreçlerde bu tür oyunculardan büyük beklentiler içinde olmak doğru sonuçlar getirmeyebilir. Beşiktaş’ın ikinci yarı başında 3 maçta 7 puanlık kaybettiği bir sürecin ardından gelen bu maçta da, böyle bir genç oyuncu tercihi, çok doğru olmadı. Kazanılmak mecburiyeti olan, doğru bir taktikle oynamayı gerektiren bir maçta, oyunun başındaki düşüncenin sahaya yansımadığını çok net gördük. Sinan genç bir oyuncu. Yetenekli de... En önemlisi ‘olabilecek’ bir oyuncu gibi görünüyor. Ama bu tür maçları kaldırmasını beklemek, ‘hayalcilik’ gibi görünüyor. Başlangıçta takımın yanlış olduğunu Samet Hoca, Escude-Sinan değişikliği ve Holosko’yu öne alma hamlesiyle gösterdi. Ve bu hamle Beşiktaş adına maçı değiştirdi. Beşiktaş, takım olarak sezon başından beri gol bulurken iki şeyi çok iyi yapıyor. Birincisi rakip arkasına çok çabuk inerek kontralar buluyor. İkincisi de ölü vuruşlarda çok önemli etkinlik sağlıyor. Bulunan 3 gole baktığımız zaman yine klasik haline gelen ve çok iyi yapılan bu organizasyonları görüyoruz. İlk golde öne çıkan rakibin arkasına Veli’nin Holosko’ya yaptığı ara pası, 3. golde de Niang’ın Hilbert’e, onun da Fernandes’e aktardığı bir kombinasyon Beşiktaş’ın yaptığı bu güzel işlere önemli örnekler teşkil etti. Bir diğeri de Beşiktaş’ın her ölü vuruşunda çok etkili olan ve skor üreten oyuncusu Sivok’un oluşturduğu pozisyonu İbrahim Toraman’ın neticelendirmesi oldu ki, bu tip golleri de Beşiktaş’ın sezon başından beri defalarca bulduğunu biliyoruz. Goller dışında özellikle ikinci yarıda yine rakip arkasına inilen pozisyonlarda Fernandes ve Veli ile yakalanan fırsatlar Beşiktaş adına güzel örneklerdi. Elazığ açısından, aslında kaybedilen bir maç olmasına rağmen yaptıkları iyi işler de oldu. Aslında dengeli bir takım. Belli bir ritm de yakalamış durumdalar. Fakat bu maçta ön taraftaki Zeegelaar, Serdar ve Sinan’ın etkisiz kalışları ve çok top kaybetmeleri, Elazığ’ın öndeyken maçı tutmasını zorlaştırdı. Özellikle Zeegelaar çok enteresan bir oyuncu gibi görünüyor. Ayaklarını çok iyi kullanan, yetenekli, süratli ve kuvvetli bir oyuncu. Ancak bu yetenekleri aynı ölçüde kullanabilen bir tarzı yok. Çok durarak oynaması ve yakaladığı alanları doğru kullanamaması Elazığ adına önemli fırsatların yaratılmasını engelledi. Şu maçta bir kez daha gördük ki, Beşiktaş orta alanda oyunu tutabildiği ve pas yapabildiği taktirde her rakibe karşı gol bulabilecek etkili kontrataklar yapabiliyor. İbrahim Toraman’ın orta alanı Veli ile birlikte tutması, Fernandes’in biraz daha toparlanıp oyuna etki edebilir hale gelmesi, elbette önde ‘doğru bir santrfor’ seçimi Beşiktaş’ta işleri daha iyi hale getirir gibi görünüyor.
haberi!  Rusya Devlet Başkanı Vladimir Putin, başkent Moskova’da bulunan Dışişleri Bakanı Mevlüt Çavuşoğlu, Milli Savunma Bakanı Hulusi Akar ve MİT Başkanı Hakan Fidan'ı Kremlin Sarayı’nda kabul etti. Görüşmede Türkiye ile hızla gelişen ikili ilişkilere işaret eden Putin, “Türkiye ile ilişkilerimiz hem derinleşiyor hem de yeni içeriklerle zenginleşiyor. İşbirliğimiz bölgesel ve ekonomik konularda hızla artıyor" diye konuştu. Suriye gibi hassas konularda da Rusya ve Türkiye’nin gösterdiği çabayı öven Putin, “Ayrıca İran, Birleşmiş Milletler, Avrupa Birliği ve ABD’nin de katkılarıyla da ciddi bir şekilde Suriye meselesinin çözümüne yaklaşabildik” dedi. Dışişleri Bakanı Çavuşoğlu ise şöyle konuştu: “Sizleri en yakın zamanda Türkiye’de ağırlamaktan memnuniyet duyacağız. Özellikle İstanbul’da birlikte balık yeme konusunda mutabakatınız vardı. Rusya ve Türkiye arasında ilişki, bazılarını kıskandırmaya devam ediyor. Önümüzdeki süreçte yapılacak üçlü zirve konusunda arkadaşlarımızın hazırlıkları sürüyor. İkili ilişkilerimizin yanında bölgesel konulardaki iş birliğimizi güçlendirmek için birlikte çalışmamızın önemli olduğunu düşünüyoruz. Bölgesel barış için de bu çok önemlidir."
Guardian gazetesi haberinde, İspanya ve Fransa’da yaşayan binlerce İngiliz vatandaşının bu ülkelerdeki sağlık hizmetlerinin İngiltere tarafından karşılanmaması durumunda İngiltere’ye geri dönmek zorunda kalacaklarını aktardı. İngiltere Parlamentosu’ndaki Brexit ile ilgili komiteye yapılan çağrıda Brexit’in beklenmeyen sonuçlarının hem çalışan hem de emekli İngiliz vatandaşları için İngiltere’ye geri bir göç dalgası yaratabileceğini aktardı Avrupa’da yaşayan İngilizlerin hakları ile ilgili oluşturulan kampanyacılar, komiteye yaptığı uyarıda, İspanya ve Fransa gibi ülkelerde yaşayan İngiliz vatandaşlarının özel sağlık sigortası yaptırma gücünde olmayacaklarını ilettiler Kampayacıların kurucularından Sue Wilson “bu kişilerin İngiltere’ye dönmekten başka çareleri kalmayabilir” diye konuştu. Halen 108 bin emekli İngiliz vatandaşı İspanya’da yaşıyor. Bu kişiler, İspanya, Fransa ve Almanya gibi Avrupa Birliği ülkelerindeki sağlık hizmetlerinden tamamen ücretsiz veya çok az ücretle yararlanabiliyorlar. Sağlık hizmetlerinin masrafları İngiltere hükümeti tarafından karşılanıyor.
Adana ve Mersin'de bir kadına ait olduğu tahmin edilen üç ceset parçası bulundu. Alınan bilgiye göre, merkez Sarıçam ilçesi Gültepe Mahallesi'ndeki Büyükşehir Belediyesine ait katı atık bertaraf tesisinde 3 gün önce çöplerin arasında kesik iki bacağın bulunmasıyla ilgili soruşturma sürüyor. Adana Emniyet Müdürlüğünce olayın aydınlatılması için Asayiş Şube Müdürlüğü Cinayet Büro Amirliği bünyesinde özel ekip oluşturuldu. Özel ekip, tesisteki incelemeleri sırasında kesik bir kol buldu. Öte yandan, ekip, 30 mahalledeki 500'e yakın çöp konteynerini ve kentin farklı bölgelerindeki 350 güvenlik kamerası görüntülerini de incelemeye aldı.  Bu arada, Mersin'in Silifke ilçesinde denizde bir kadına ait kafası, kolları ve bacakları kesilmiş gövde bulundu. Katı atık tesisinde bulunan kesik kol ve bacaklar ile denizden çıkartılan gövde incelenmek üzere Adana Adli Tıp Kurumuna götürüldü.  Üç parçanın da aynı kadına ait olup olmadığı, DNA eşleşmesiyle ortaya çıkacak. Merkez Sarıçam ilçesindeki katı atık bertaraf tesisinde 3 Aralık'ta işçiler, çöplerin arasında iki bacak bulmuştu. Görevlilerin haber vermesi üzerine tesise sevk edilen polis ekipleri inceleme başlatmıştı.
Başrollerini   ve  ’nin paylaştığı kadrosunda   ve  ’nın yer aldığı   ödüle doymuyor. Geçtiğimiz aylarda IMDB’nin kullanıcı oylarıyla belirlenen izlenmesi gereken diziler listesinde ilk 40’a giren Şahsiyet’e son ödül, Galatasaray Üniversitesi’nden geldi.  tarafından bu yıl 13'üncüsü düzenlenen  ’nde, öğrencilerin oylarıyla   seçilen Şahsiyet’in ödülünü dizinin yönetmeni   aldı. Konuşmasında öğrenciler tarafından verilen bu ödülün kendisi için çok kıymetli olduğunu söyleyen Onur Saylak, ekip arkadaşlarına, dizinin yayıncısı puhutv ve yapımcısı Kerem Çatay’a desteklerinden dolayı teşekkür ederken, sözlerini dizinin başkahramanı Agah Beyoğlu’nun “Adalet şahsi bir mesele değildir. Adalet bir şahsiyet meselesidir” cümleleriyle bitirdi. Güçlü oyuncu kadrosu ve merak uyandıran senaryosuyla yayınlandığı ilk günden itibaren yüksek izlenme oranlarına ulaşan Şahsiyet, 65 yaşındaki adli katip memurluğundan emekli olan Agâh Beyoğlu (Haluk Bilginer) ile cinayet büro amirliğindeki tek kadın polis olan Nevra'nın (Cansu Dere) beklenmedik şekilde kesişen yollarını nefes kesen bir dille anlatıyor.
TFF 1'inci Lig ekiplerinden  'da sular bir türlü durulmuyor. Mali krizin yanı sıra transfer yasağı olan kırmızı-siyahlı takıma FIFA, 2015-2016 sezonunda transfer edilen Sebastian Pinto'nun 496 bin Euro'luk alacağının ödenmemesi nedeniyle kulübe 6 puan silme cezası verdi. 1'inci Lig'e eksi 6 puanla başlayan Eskişehirspor'da 19 Eylül 2019 için alınan seçimli olağanüstü kongre kararı yönetim tarafından iptal edildi. Teknik direktör Fuat Çapa'nın istifasının ardından ise Coşkun Demirbakan ile anlaşma sağlandı. Eskişehirspor, Ulusal Kulüp Lisans Sistemi kapsamında yapılan değerlendirme sonrası TFF'den de 3 puan silme cezası aldı. İstifa ettikten 20 gün sonra geri dönen Eskişehirspor Kulübü Başkanı Osman Taş ve yönetim arasındaki anlaşmazlıklar sürerken, 6 Ekim tarihine yeniden olağanüstü seçimli genel kurul kararı alındı. Kulüpteki tüm bu olumsuzlara rağmen taraftar, Eskişehirspor'a desteğini bir an olsun bırakmadı. Dün Yeni Eskişehir Stadyumu'ndaki Eskişehirspor-Ekol Göz Menemenspor karşılaşmasını izleyen yaklaşık 8 bin taraftar, 90 dakika boyunca tezahüratlarıyla kırmızı-siyahlıların 3-0'lık galibiyetinde büyük pay sahibi oldu. Eskişehir'de taraftarların arasından çıkan müzisyenlerin 2006 yılında kurduğu Bando ESES de tribünlerdeki yerini alarak takımlarına destek verdi. Yeni teknik direktörü Coşkun Demirbakan'ın ilk maçında 3 puan kazanan Eskişehirspor, ligin 6'ncı haftasında Hatayspor'a konuk olacak. Cumhurbaşkanı Recep Tayyip Erdoğan, A Milli Futbol Takımı'nın Euro 2020 Elemeleri H Grubu'nda Moldova ile 25 Mart'ta oynadığı ve 4-0 kazandığı karşılaşma sonrasında, Yeni Eskişehir Stadyumu'na LED reklam panoları kurulması talimatı vermişti. Erdoğan'ın talimatının ardından kente getirilen panoların stadyumundaki kurulumları tamamlandı. Dünkü maçta ilk kez açılan reklam panolarında `Türkiye Cumhuriyeti Gençlik ve Spor Bakanlığı´ yazısı ile sosyal medya hesaplarının bilgileri yer aldı.
ÖSYM'nin Twitter hesabından 2019-YKS geç başvurularına ilişkin duyuru yapıldı. Duyuruda, 2019-YKS için geç başvuru tarihinin 19 Mart Salı günü olduğu belirtildi. Adaylar, geç başvurularını, internet aracılığıyla 19 Mart Salı günü saat 23.59'a kadar yapabilecek.
Meclis insan Hakları Terör Alt Komisyonu, Tunceli, Siirt, Batman ve Diyarbakır'da terör mağdurlarını dinledi.  Komisyon üyeleri gazetecilerin sorularını yanıtladı, izlenimlerini paylaştı.  Komisyon Başkanı AK Parti'li Naci Bostancı, geçmişte yaşananların bölgede öfke uyandırmadığını ileri sürdü.  Bostancı, "İster çocuğu dağa çıkmış olan acı çeken insanlardan olsun, ister kamu görevlilerinden şehit olan askerlerden olsun, bu insanların yakınları, eşleri, anneleri, babaları, çocukları, adeta acının getirdiği bir olgunlukla şüphesiz kendilerine has politik görüş ve mülahaza bunun arkasında kalmak kaydıyla başkalarının acılarına bakıyorlar ve ortak bir dilek olarak artık bu tür acıların yaşanmayacağı bir Türkiye istiyorlar, bunu temenni ediyorlar'' dedi.   "Bu insanlar devletle terör örgütü arasında sıkışıp kalmışlar adeta tost olmuşlar, her iki taraftan da baskılar ve zulüm görülmüş"   "Ortak şikayet temenni, cezasızlık olgusuydu. faillerin bir türlü bulunmaması ve yargılanmaması aradan geçen 30 yıla rağmen ısrarla vurgulanıyor ve ancak böyle bir adım atılırsa adaletin gelebileceği söyleniyor"
Yeşil beyazlı takımdan ilk olarak ayrılan isim belli oldu. Şener Özbayraklı, Bursaspor'la olan sözleşmesini tek taraflı feshetti. Adı Fenerbahçe ile anılan Milli oyuncunun 5 milyon liralık serbest kalma bedelinin hangi kulüp tarafından karşılandığı açıklanmadı.
Tahincioğlu Basketbol Ligi çeyrek final play off maçında Türk Telekom evinde Fenerbahçe Beko’yu 88-85 mağlup ederek seride durumu 1-1'e getirdi.  Ankara   Erşan Kartal, Kerem Baki, Alper Özgök   Landesberg 18, Redding 6, Ender Arslan 4, Kaya Peker 7, Metin Türen, Kenny Gabriel 12, Campbell JR 26, Vladimir Stimac 14   Melli 2, Barış Hersek 2, Melih Mahmutoğlu 19, Nikola Kalinic 10, Kostas Sloukas 16, Marko Guduric 15, Sinan Güler, Ali Muhammed  18, Ahmet Düveroğlu 3   24-21  48-45 3. PERİYOT: 70-68
Yeni yapılan bir araştırma, sonbahar ve kış aylarında doğan bebeklerin yüksek depresyon riski ile karşı karşıya kalabileceğini çünkü hamile kadınlarda karanlık aylarda stres hormonunun daha fazla olduğunu ortaya koydu.  İngiliz gazete Daily Mail'de yer alan habere göre; bilim insanları bu araştırma sayesinde şizofrenlerin doğum günlerinin neden kışın olduğunu açıklayabileceklerini bildirdi.  Çevresel değişikliklere maruz kalmanın fetüs sağlığını değiştirdiğini gösteren çalışmaların yanı sıra kaygı, depresyon ve mevsimsel duygusal bozukluk da bunlara eklendi.  Sonbahar ve kış mevsimlerinde doğum yapan annelerin tükürüklerinde stres hormonu olan kortizol seviyelerinin daha yüksek olduğunu bulan bilim insanları, bu durumun bebeğin gelecekteki yaşamında psikiyatrik bozukluklar geliştirme riskini artırdığını söyledi. Britanya'daki Cardiff Üniversitesi'nden araştırmacılara göre; gebe kadınlarda oluşan yüksek düzeyde kortizolün, çocukların zihinsel sağlıklarını etkilediği daha önce açıklanmıştı. Yeni bulguların ise bu hastalıkların neden kış aylarında doğan insanlarda daha yaygın olduğunu açıklayabileceği kaydedildi.  Mevsimlerin ve havanın ruh hali üzerindeki etkilerinin karmaşık olduğunu açıklayan uzmanlar, daha az güneş ışığına maruz kalanların ruh halinin daha negatif olduğunu belirtti.
CHP Grup Başkanvekili Özgür Özel, Cumhurbaşkanı Recep Tayyip Erdoğan'ın yarın İstanbul'da İsrail'in Gazze'deki katliamına karşı düzenleyeceği mitinge ilişkin, "Yürütmenin bütün gücünü, hatta fazlasını elinde tutan birinin miting yapması, vatandaşı oyalamaktan başka bir şey değildir. Miting yapmayın, icraat yapın, yaptırım uygulayın" dedi.   Özel, TBMM'de düzenlediği basın toplantısında, yasal düzenlemelerle karşılanmayı bekleyen geniş toplumsal talepler dururken, AK Parti ve MHP'nin birlikte hareket ederek Meclisi kapattığını ifade etti.  "En önemli konu" denilen çocuklara yönelik cinsel istismara ilişkin yasal düzenleme bile gündeme getirilmeden Meclisin kapatıldığını aktaran Özel, "Çocuk istismarı konusunda Recep Tayyip Erdoğan'ın, Binali Yıldırım'ın ve Devlet Bahçeli'nin söylediği her şey kendi heybelerinde günah, kusur olarak onlar seçim meydanlarında yürüdükçe sırtlarından çekecek" diye konuştu.  Özel, yeni dönemde Meclisin, sistem değişikliği ile ortadan kaldırıldığını ileri sürdüğü itibarını, geri kazandıracak bir seçim sonucu beklediklerini bildirdi.   MHP Genel Başkanı Devlet Bahçeli'nin sosyal medya üzerinden yaptığı afla ilgili paylaşımına de değinen Özel, şu değerlendirmelerde bulundu:  "Toplumsal mutabakat yok, siyasi mutabakat yok, hiçbir partiyle temas yok. Ve hatta Genel Kurulda MHP'nin grup önerisi bile yok, diyor ki 'Bu gündemdeki kanunu bitirelim, gidelim.' E hani af? Sayısal ağırlığı kalmadığı gibi siyasal ağırlığı da kalmamış durumda. Cezaevlerinde yatan bütün vatandaşlarımız ve onların değerli aileleri ya da cezaevlerinde yatanların çıkmasının kendisine sorulmamasından rahatsız olan bütün vatandaşlarımız; duyduğunuz bütün heyecan, rahatsızlık, uykusuzluk, hepsi Devlet Bahçeli'nin seçim için, oy için sizin duygularınızı istismarıydı. Çünkü Meclise teklif dahi etmedi. Teklif dahi etmeden Meclisi kapattırdı. Samimi değildi, kandırmaya çalışıyordu. Sarayın borazanlığını yapmak borazanın çıkardığı sesin şiddetiyle değil, borazanı kimin üflediğiyle ilgiliymiş. Borazan tek başına ses çıkaramıyormuş. Tek başına 'Af' dedi, öyle kaldı."   Özgür Özel, İsrail'in Gazze'deki katliamı sonrasında Türkiye'nin gösterdiği tepkinin yeterli olmadığını savunarak, İsrail'in Ankara Büyükelçisinin bir süreliğine ülkesine gönderilmesinin de göstermelik olduğunu öne sürdü.  Özel, "Bu aslında şu demek; 'İçeride toplumun gazını alalım, büyükelçiliğin önünde topluluk azalsın, Beyazıt Meydanı boşalsın, sen yine gelirsin kardeşim. Biz dostuz' demek. İsrail Büyükelçisinin, istenmeyen adam ilan edemeden, kalıcı olarak yollamadan bir süreliğine ülkesine gitmesi istendi." dedi.   CHP'nin, Türkiye İle İsrail arasında tazminata ilişkin usul anlaşmasının onaylanmasının uygun bulunduğuna dair kanunun iptaline yönelik talebinin de Genel Kurulda kabul edilmediğini hatırlatan Özel, Cumhurbaşkanı Recep Tayyip Erdoğan'ın yarın İstanbul'da İsrail'e karşı düzenleyeceği mitinge de değindi.  Özel, "Miting taleptir, siyasi gücü, yürütme gücü olmayanın yürütmeyi etkileme çabasıdır. Yürütmenin bütün gücünü, hatta fazlasını elinde tutan birinin miting yapması, vatandaşı oyalamaktan başka bir şey değildir. Miting yapmayın, icraat yapın. Miting yapmayın, yaptırım uygulayın." ifadesini kullandı.   Samsun'da 19 Mayıs Atatürk'ü Anma, Gençlik ve Spor Bayramı dolayısıyla düzenlenen fener alayının bu yıl valilikçe iptal edilmesini de eleştiren Özel, bu kararın vicdanlardan döneceğini belirtti.   "19 Mayıs akşamı fener alayını iptal eden vali, Samsun'un valisi olamaz." ifadesini kullanan Özel, Vali Osman Kaymak'ı istifaya davet etti.   Özel, açıklamalarının ardından gazetecilerin sorularını da yanıtladı.   Bahçeli'nin bir röportajında yer alan, af talebinin gerekçeleriyle ilgili soru üzerine Özel, gerekçelerin "akla zarar, deli saçması zırvalar" olduğunu iddia etti.   Bahçeli'nin, FETÖ ve cezaevleriyle ilgili sözlerine de değinen Özel, "Bu tamamen işkembeyi kübradan atıp da sonra gerekçelendirilmeye çalışılırken karşı karşıya kalınan acziyeti gösterir. Devlet Bahçeli'nin bu planına bir FETÖ planı diyemeyiz. Ama FETÖ'cü akılla üretilmiş bir plandır. Saraydan buna diyorlar ki 'FETÖ böyle bir şey planlamıştır.' Ona bu bilgi notunu yollayanlara bir baksın. Bu FETÖ'cü bir akıl." ifadesini kullandı.  Özel, Eski Halkbank Genel Müdür Yardımcısı Mehmet Hakan Atilla'nın ABD'deki davada 32 ay hapis cezasına mahkum edilmesiyle ilgili soruyu yanıtlarken de konuyla ilgili genel başkan yardımcılarının ayrıntılı bir açıklama yapacaklarını, ancak davanın Türkiye açısından bir utanç davası olduğunu söyledi.   Özel, CHP'nin Cumhurbaşkanı adayı Muharrem İnce'nin katıldığı bir televizyon programında Cumhurbaşkanı Erdoğan ile ilgili, "Demirel nasıl gittiyse, Özal nasıl gittiyse Erdoğan da öyle gidecek" şeklindeki sözlerinin, Turgut Özal'ın cumhurbaşkanlığı sırasında hayatını kaybetmesi ve ölümüne ilişkin bazı şüphelerin dile getirilmesi dolayısıyla tepkilere neden olduğu da ifade edilerek, değerlendirmesinin sorulması üzerine, şunları aktardı:  "Turgut Özal'ın icraat makamından, yani hükümetten gidişini kast ediyor Sayın İnce. Bugünkü Cumhurbaşkanlığı makamı ile o günkü Cumhurbaşkanlığı makamı aynı değil. Bugünkü Cumhurbaşkanlığı ile o günkü Cumhurbaşkanlığını özdeşleştirip, 'görevi başında ölmüştü' haksız bir yorum, çarpıtma. İnce, demokratik yollardan görevi bırakmayı tarif ediyor. Zaten öyle olmasa sadece 'Özal' der. Gösterilen tepkilerin tamamı da siyasi amaç içeren haksız yargılardır."  Özel, Bahçeli'nin cumhurbaşkanlığı adaylığı için toplanan 100 bin imza ve FETÖ'ye ilişkin açıklamalarıyla ilgili bir soruya ise şu yanıtı verdi:  "Bahçeli siyasi argüman üretmeyi, icraata yönelik vaatlerde bulunmayı terk edeli çok oldu. Elinde bir FETÖ çamuru var, ondan kar topu yapmış önüne gelenin yüzüne atıp, alnına kara sürmeye çalışıyor."
Nepal Turizm Dairesi'nden Hemanta Dhakal, Everest'te yaklaşık sekiz bin metre yükseklikteki Güney Geçidi'nde yer alan, zirveye en yakın kamp olan 4. Kamp'ta bir çadırda 4 dağcının ölü bulunduğunu belirtti. Cesetlerin, hafta sonu hayatını kaybeden Slovak dağcının cesedini aramak için kampa giden Şerpa kılavuzlarından oluşan kurtarma ekipleri tarafından bulunduğu ifade edildi. Ölen dağcıların kimlikleri henüz bilinmezken, başka ekiplerin, daha ayrıntılı çalışma yapmak üzere olay yerine gittiği belirtildi.  Nepal Turizm Dairesi yetkilileri, hafta sonu Hindistan, ABD, Slovakya ve Avustralya vatandaşı 4 dağcının Everest'in zirvesine tırmanırken öldüğünü duyurmuştu.  Ölen dağcıların isimleri Ravi Kumar, Roland Yearwood, Vladimir Strba ve Francesco Enrico Marchetti olarak açıklanmıştı. Bulunan son cesetlerle bu yıl tırmanış sezonunda ölen dağcıların sayısı 10'a çıktı. Dağdaki ilk can kaybı nisan ayı sonunda yaşanmış, İsviçreli tanınmış dağcı Ueli Steck solo zirve denemesinde geçirdiği kazada hayatını kaybetmişti.  Nepal Turizm Bakanlığı, ay başında, zirveye çıkmak için bu yıl 371 dağcının izin aldığını açıklamış, bunun şimdiye kadar bu dönemde yapılan en yüksek sayıda başvuru olduğunu belirtmişti.  Nepal hükümeti, geçen yıl 289 dağcının zirveye çıkmasına izin vermişti. Zirve yolunda kötü planlama sonucu biriken kalabalık nedeniyle oluşan aksamaların, bazı dağcıların hayatını kaybetmesine yol açtığı kaydedilmişti. Nepal'deki etnik gruplardan, dağlık kesimde yaşayan Şerpalar, tırmanış sezonunda dağcılara rehberlik ederek hayatını kazanıyor.
Elazığ Valiliği'nden yapılan yazılı açıklamada, dün Karakoçan Bozçatı Jandarma Karakol Komutanlığı sorumluluk alanında bulunan Okçular köyü mülki sınırları içerisindeki Kurt Tepe bölgesinde 5-6 kişilik bölücü terör örgütü mensubunun bulunduğuna ilişkin duyum alındığı bildirildi.  Alınan duyum ve yapılan istihbarı çalışmalar neticesinde anılan bölgeye Elazığ İl Jandarma Komutanlığı unsurlarınca operasyon planlandığı ifade edilen açıklamada, şunlar kaydedildi:  ''Bahse konu terör örgütü mensuplarının aynı gün akşam hava karardıktan sonra Perisuyu'nu geçerek Bingöl ili Yayladere ilçesi Sürmelikoç köyü mülki sınırlarına girdikleri ve köyün dışında boş bir evde saklandıklarının tespit edilmesi üzerine, planlanan operasyon adli ve mülki makamların da onayı alınarak söz konusu bölgeye kaydırılmıştır. 15 Aralık günü sabah saatlerinden itibaren, gerekli çevre emniyet tedbirlerinin alınmasını müteakip ev içerisinde bulunduğu değerlendirilen terör örgütü mensuplarına müteaddit kereler 'teslim ol' çağrısında bulunulmasına rağmen, çağrılara ateşle karşılık verilmesi üzerine çatışma çıkmış olup, çatışma sonucunda 8 terör örgütü mensubu silah, teçhizat ve bol miktarda malzeme ile birlikte etkisiz hale getirilmiştir.''  Açıklamada, bölgede operasyonların devam ettiği belirtildi.
Erzurum'un Tekman ilçesine bağlı Tepecik köyünde, 2005 yılında Abdulkadir Sarı tarafından öldürülen Mehmet Hatip Aktaş'ın 12 yaşındaki oğlu M.A, Tekman Adliyesinde Sarı'nın kardeşleri Tepecik köyü eski muhtarı İhsan Sarı ve Emin Sarı ile karşılaştı.  Üzerindeki silahla İhsan ve Emin Sarı'ya 12 el ateş eden M.A, silahındaki mermilerin bitmesi üzerine yerde yatan İhsan Sarı'yı sırtından bıçakladı.  İhsan Sarı olay yerinde ölürken, Emin Sarı da ağır yaralı olarak Tekman Devlet Hastanesi’ne kaldırıldı.  Bu arada saldırıdan sonra polise teslim olan M.A'nın, silahı adliyeye nasıl soktuğu araştırılıyor.
Kendilerini "alışverişkolik" olarak tanımlayan bir grup, insanlık için küçük kendileri için büyük bir adım attılar. "Bir yıl boyunca alışveriş yapmayacaklar." Moda öğrencileri ve tasarımcılarından oluşan bu grup alışveriş orucuna geçtiğimiz Kasım ayında başladılar. Bir yıl boyunca yaşadıklarını da oluşturdukları internet sitesinden paylaşacaklar.  Neden böyle bir karar aldıklarını ise şöyle anlatıyorlar: "Son yıllarda modanın temel noktası "tüketim" oldu. Bedava Moda Hareketi ile moda konsepti içindeki tüketim anlayışını sorgulamak istiyoruz. Çünkü biz "modanın" tüketimden öte bir kavram olduğuna inanıyoruz. Lütfen yanlış anlamayın. Biz modadan nefret etmiyoruz. Aslında modaya bayılıyoruz. Ama modanın sadece birşeyler almak olduğuna inanmıyoruz. Moda, yaratıcılık demek, kalite demek, doğru tasarım demek... Oysa moda endüstrisinde "tüketim" en temel noktalardan biri haline geldi. Biz de "Modayı sevenler alışverişi bırakırsa ne olur?" sorusunu temel çıkış noktamız haline getirdik. Bedava Moda Girişimi, Amsterdam Moda Enstitüsü ve Yeşilin Ötesi'nde adlı girişim tarafından başlatıldı. Fikrin sahipleri ise Laura de Jong, Kate Fletcher, Frank Jurgen Wiljlens... Bedava Moda Girişimi'ne şu ana kadar 15 alışveriş bağımlısı katılmayı kabul etti.
Eugenia Timoşenko, gazetecilere yaptığı açıklamada, annesinin şiddetli sırt ağrısı olduğunu, ancak cezaevi yetkililerinin birkaç gündür annesine ağrı kesici vermediğini iddia etti.  Cezaevi doktorlarının annesine yanlış tedavi uyguladığını da öne süren Eugenia Timoşenko, annesinin gelecek hafta Kanadalı ve Alman doktorları tarafından muayene edileceğini belirtti. Ukrayna eski Başbakanı Yulia Timoşenko, Rusya ile yaptığı doğalgaz anlaşmasında ülkesini zarara uğratmak ve görevini kötüye kutlamak suçlarından geçtiğimiz yıl 7 yıl hapis cezasına çarptırıldı.
Pentagon sözcüsü binbaşı Adrian Rakine-Galloway, "Rusya'nın açıklamalarına rağmen Suriye'deki Rus askeri sayısında anlamlı bir değişiklik olmadı" dedi.  Suriye'yi ziyaret eden Rusya Devlet Başkanı Vladimir Putin, Suriye'deki Rus birliklerine çekilme emri verdiğini açıklamıştı. Rusya Savunma Bakanı Sergey Şoygu da çekilme işlemlerinin başladığını duyurmuştu. Şoygu çekilme hızının Suriye'deki duruma bağlı olarak değişebileceğini de ifade etmişti.
Diyarbakır’ın Çermik ilçesinde Fatih Ortaokulu öğrencisi Muhammed Fatih Özkahraman, Liselere Geçiş Sınavı’nda (LGS) 500 tam puan alıp Türkiye birincilerinden oldu.     Çermik'te Fatih Ortaokulu öğrencisi Muhammed Fatih Özkahraman, LGS’de önemli bir başarıya imza attı. Özkahraman, girdiği sınavda tüm soruları bilip 500 tam puan alarak Türkiye birincileri arasına girmeyi başardı. Türkiye genelinde 1 milyon 29 bin 555 öğrencinin merkezi sınava katıldığını, 66 farklı ilde 565 öğrencinin tüm soruları doğru cevaplayarak Türkiye birinciliği kazandığını dile getiren Muhammed Fatih Özkahraman, Çermik'te LGS’ye giren 795 öğrenci arasında bir tek kendisinin tüm soruları doğru yanıtlayarak, Türkiye birincileri arasına girdiğini söyledi. Özkahraman, LGS'ye hazırlık için dershaneye gitmediğini ve özel ders almadığını belirterek, sadece hafta içi okul dersleri bittikten sonra ve hafta sonları okul bünyesinde açılan kurslara düzenli olarak katıldığını söyledi. Galatasaray Lisesi’nde okumayı istediğini belirten Özkahraman, “LGS'ye önümüzdeki yıl hazırlanacak olan öğrenci arkadaşlarıma söyleyeceğim şey, asla karamsarlığa kapılmasınlar. Zorda kaldıklarında bile daha sıkı ders çalışsınlar, zorlu yollardan geçecekler ama kesinlikle pes etmesinler. Bu süreçte bana destek olan aileme, öğretmenlerime ve en çokta ağabeylerime teşekkür ediyorum. İleride bilim adamı olmayı hayal ediyorum ancak lisede bu fikrim değişebilir. İnsanlara yararlı olmak, özellikle ülkeme yararlı olmak benim için çok önemli. Kendim için olmasa bile ülkem için bir yararımın dokunmasını çok isterim. Çalışırken en büyük prensibim 'Öyle bir çalışacaksınız ki soru hazırlayan heyete şans bırakmayacaksınız' düşüncesiydi. Onlara 'Siz ne sorarsanız sorun, ben zaten yapabilirim' diyeceksiniz. Gece yarılarına kadar çok çalıştığım hiç olmadı asla, her zaman düzenli çalışmaya gayret ettim" dedi.     04 Ekim 2019 Cuma İLGİLİ HABERLER
Rapora göre eski Uluslararası Atletizm Federasyonu (WADA) Başkanı Lamine Diack’ın oğlu Papa Massata Diack'ın 2012 Londra Olimpiyat Oyunları’nda altın madalya kazanan  'den doping sonuçlarını örtbas etmek için rüşvet istediği ve bunun IAAF Disiplin Yönetmeliği’ne aykırı olduğu belirtiliyor.  Bunun yanı sıra raporda ayrıca ‘Biyolojik pasaportta tespit edilen dengesizlikleri örtbas edebileceklerini söylerek de suç işlemişlerdir" ifadeleri yer aldı.  Raporda Alptekin'in kulübünden iki temsilci ile Diack'ın Monaco'daki bir otelde biraraya geldiği; Diack’ın doping sonuçlarını örtbas etmek için önce 650 bin; ardından da 350 bin Euro istediği; ancak teklifin reddedildiği yazıyor.  Diack ile İstanbul'da gerçekleşen görüşmede ise Aslı'nın 100 ile 250 bin Euro arasında bir meblağı ödemeye razı olduğu ve bunun 35 bin Euro’sunu da peşin olarak verdiği paylaşıldı. Ayrıca, Lamine Diack'ın Diamond Lig için Türkiye'den 5 milyon Dolar’lık bir sponsorluk talep ettiği; bunu alamayınca da  ında İstanbul yerine Tokyo'yu desteklediği ifade ediliyor.
Sarı-kırmızılı kulübün başkanı D 'in sahibi olduğu otelde gerçekleşen toplantıya  , menajeri   ve Hollandalı futbolcunun avukatı katıldı.   kulübü adına da başkan Dursun Özbek'in yanı sıra futbol direktörü   ve avukat Levent Polat toplantıda hazır bulundu. Sabah saatlerinde yapılan ilk toplantıda fikir alışverişinde bulunan taraflar, gün içinde yeniden bir araya gelecek. Yapılacak ikinci toplantıdan sonra Sneijder'in takımdaki geleceği netlik kazanacak.
Özel yetkili mahkemelerle ilgili düzenlemenin de yer aldığı 22 maddelik yasa teklifi, TBMM Başkanlığı'na sunuldu.  Adalet Bakanı Bekir Bozdağ, 22 maddelik yasa teklifi ile ilgili gazetecilere bilgi verdi. 22 maddelik bu teklifte önemli maddeler var.  
 
 - Özel yetkili mahkemeler tamamen kalkıyor. Özel yetkili hakim savcı ve kovuşturma usülleri bundan sonra olmayacak. - ÖYM'lerin baktığı tüm dosyalar Ağır Ceza Mahkemeleri'ne iade edilecek. - Yasa dışı dinlemelere ve özel hayatın gizliliğine dair verileri yok etmeyenlere yönelik cezalar artıyor. - Tutukluluk üst sınırı 10 yıldan 5 yıla iniyor. Ancak Ergenekon davası sanıkları bundan faydalanamıyor, çünkü Yargıtay ve AİHM içtahaklarına göre temyiz süresi tutukluktan sayılmıyor.  - Gözaltı kararı için kuvvetli şüphe şartı geliyor. - Savunma makamı suçlandığı tüm dosyalara ulaşabilecek. - Dinlemelerde suç dışı belge ve tape'ler yok edilecek. - Mevcut dinleme kararları gözden geçirilecek. - Dinleme kararını sadece Ağır Ceza Mahkeme heyeti verebilecek. Dinleme kararı için mahkeme heyetinin oybirliği gerekiyor. - Mal varlığına el koymak için BDDK, MASAK, SPK raporu şartı geliyor. - Dinleme kararını sadece Ağır Ceza Mahkemesi heyeti verecek. Mevcut dinleme kararları gözden geçirilecek.  - Kişisel verileri hukuka aykırı alanlara ağır cezalar geliyor Bozdağ, ayrıca, Adana'da TIR'ların durdurulmasıyla ilgili başsavcıyı aradığını ve gizlilik konusunda kendisini uyardığını söyledi. Bozdağ, o fezlekenin de iade edildiğini ifade etti. Bu arada CHP Grup Başkanvekili Engin Altay, "Adalet Bakanı, elindeki fezlekeleri TBMM'ye göndermeyerek bizce anayasal suç işlemiştir, görevini kötüye kullanmıştır. Önümüzdeki günlerde Adalet Bakanı hakkında bir gensoru, TBMM gündemine partimizce getirilecektir" dedi.
CHP İstanbul Milletvekili Sezgin Tanrıkulu, Başbakan Binali Yıldırım'ın yanıtlaması istemiyle verdiği soru önergesinde konuyu Meclis gündemine taşıdı. Tanrıkulu'nun soru önergesi şöyle: 1. Toplam 13 kişinin ihraç edildiği (5’nin FETÖ üyeliği sebebiyle) 2017 – 2018 yılı Ankara Polis Akademisi Okulu Komiser Yardımcılığı Kursuna katılımı bulunan kişiler arasında, 1 kişinin ihraç edilmesine rağmen kursa tekrar katılımına izin verildiği iddiaları doğru mudur? 2. Daha önce, ihraç edildiği halde kursa katılımı sağlanan bir emsal olmadığı halde ve kursa normal şartlarda, 16 günden fazla katılım sağlamayanların kursa katılımları mümkün olmadığı halde, bahse konu olan kişinin (16 günden fazla devamsızlığı olmasına rağmen) kursa katılımına izin verildiği iddiaları doğru mudur? Kursa katılma iznini kim vermiştir? 3. Buna benzer kaç kişi vardır* Bunlarla ilgili ne tür işlem yapılmıştır? 4. Bahse konu olan kişinin Valinin yanında görev yaptığı iddiaları doğru mudur? İddia doğru ise, bu kişi kimdir? Bu kişi için Valinin imtiyaz istediği iddiaları doğru mudur? 5. İddialar ile ilgili olarak inceleme ve soruşturma başlatılacak mıdır? Başlatılan inceleme ve soruşturmanın akıbeti kamuoyu ile paylaşılacak mıdır? 6. Anılan iddialar doğru ise, bahse konu kişinin kursa katılımı ile ilgili olarak ne tür işlemler yapılacaktır?
Bosna Hersek'in, Avrupa Birliği'ne tam üyelik için yaptığı başvuru kabul edildi. AB'den yapılan açılamada Bosna Hersek'in üyelik başvurusunun kabul edilmesi için gerekli kriterleri yerine getirdiği belirtildi. Bundan sonraki adım olarak Avrupa Komisyonu, Bosna Hersek’in ekonomisini, demokratik kurumlarını, ülkede hukukun egemenliğini ve insan haklarını değerlendirecek bir çalışma yapacak. Bir yıl sürmesi beklenen inceleme sonucunda komisyonun hazırlayacağı raporun ardından, Bosna Hersek'in AB ile üyelik müzakerelerine başlaması bekleniyor. Üyelik müzakerelerinin ne zaman sona ereceğini belirten bir takvim hazırlanmadı. Bosna Hersek, 15 Şubat 2016 tarihinde AB'ye resmi olarak üyelik başvurusunda bulunmuştu.
TBMM’ye sunulan torba kanun tasarısında yer alan varlık barışı düzenlemesinde, gerçek kişilerin yanı sıra şirketlere ait varlıklar da başka kişilerin nam veya hesabına yurda getirilebilecek. Yurtdışından kredi kullanan şirketler, dışarıdaki varlıklarını fiilen yurda sokmadan, doğrudan dış kredilerini ödemede kullanabilecekler. Böylece aile bireylerinden veya şirket ortaklarından herhangi birisi adına yurtdışnda bulunan varlıklar getirilebilecek. Bu işlem nedeniyel Veraset ve İntikal Vergisi ödenmeyecek. Diğer yandan 2008 yılındaki ilk varlık barışında beyan ettiği 5.2 milyar lirayı getiremeyen Ali Türkan benzeri durumla karşılaşmamak için önlem alındı. Beyan ettiği varlıkları, öngörülen sürede yurda getirmeyenler, denetim muafiyeti hakkından yararlanamayacak. Bu kişilere müfettişler, “Beyan ettiğin parayı nereden buldun, nasıl kazandın” diye sorabilecek. Varlık barışı ilk defa 2008 yılındaki küresel kriz dolayısıyla çıkartıldı. 2011 ve 2013 yıllarındaki varlık barışına ise gelişmekte olan ülkelere yönelik risk iştahının azalması gerekçe gösterildi. Turizmde son yılların en kötü döneminin yaşanmasının da etkisiyle varlık barışı 4. defa gündeme geldi. 2008’deki düzenlemede yurtdışından getirilen varlıklar için yüzde 2, yurtiçinden sisteme sokulacak varlıklar için de yüzde 5 oranında vergi öngörüldü. Sonraki yıllarda da yurtdışından getirilen varlıklar için yüzde 2 vergi alındı. Öncekilerden farklı olarak bu varlık barışında hiçbir vergi alınmayacak. Gerçek ve tüzel kişiler yurt dışında bulunan para, altın, döviz, menkul kıymet ve diğer sermaye piyasası araçlarını 31 Aralık 2016 tarihine kadar bankalara ve aracı kurumlara beyan edecekler. Beyan edilen tarihten itibaren bir ay içerisinde yurda getirecekler. Alacaklar ile taşınmazların bedelini yurda getirmek için ise bir yıl süre tanınacak. Şirkete ait parayı yurda getirenler isterlerse sermayeye ilave edebilecekler. Sermayeye eklenmemiş varlıkların ortaklar tarafından işletmeden çekilmesi “kâr dağıtımı” sayılmayacak. Dolayısıyla bu paradan dolayı gelir ve kurumlar vergisi ödemek zorunda kalmayacaklar. Beyan edilen varlıklar nedeniyle beyan sahibi kişiler ile “nam veya hesabına” getirilen diğer kişiler hakkında hiçbir suretle vergi incelemesi yapılamayacak, vergi cezası kesilemeyecek. Varlıklarını yurda getirenler hakkında, bundan dolayı inceleme, soruşturma veya kovuşturma yapılamayacak. 2008 yılındaki varlık barışı uygulamasında 64 bin 567 gerçek ve tüzel kişi 28 milyarı yurtdışı, 20 milyarı da yurtiçi olmak üzere 48 milyar liralık varlığı sisteme sokacağını bildirdi. Bu kişiler için 1.6 milyar lira vergi tahakkuk ettirildi. İlk kez HABERTÜRK’ün duyurduğu karşılıksız çekte yeniden hapis cezası uygulaması da torba kanun tasarısına girdi. Tasarıda, 2012 yılından evvel olduğu gibi önce adli para cezası, bu ceza ödenemediği takdirde de hapis cezası öngörüldü. Ceza tutarı, karşılıksız çıkan çekten az olamayacak. Karşılıksız çek suçu nedeniyle ön ödeme, uzlaşma ve hükmün açıklanmasının geri bırakılmasına ilişkin hükümler uygulanamayacak. Adli para cezalarının ödenmemesi halinde bu ceza doğrudan hapis cezasına çevrilecek. “Kamuya yararlı bir işte çalıştırma” hükümleri, karşılıksız çekle ilgili hapis cezalarında söz konusu olamayacak. Torba yasa tasarısında yer alan diğer düzenlemeler şöyle:  Son 3 yıldaki ortalama ihracat tutarı Bakanlar Kurulu’nun belirleyeceği değerin üzerinde olan firma yetkililerine 2 yıl süreyle yeşil pasaport verilebilecek.  Borca batık şirketlere görevlendirilen kayyumlar veya alacaklıları; mali durumunun iyileştirilmesinin mümkün olduğuna dair bir iyileştirme projesini mahkemeye sunarak iflasın ertelenmesini isteyebilecek. Erteleme durumunda şirkete para konulması gerekecek. İflas erteleme süresi 4 yıldan 2 yıla indirilecek.  Bireysel Emeklilik Sistemi’nde (BES) biriken paraların emekliliğe hak kazanıldığında en az on yılda ödenmek üzere “gelir sigortası”na yatırılması durumunda gelir vergisi alınmayacak.
Halkların Demokratik Partisi (HDP) Sözcüsü Ayhan Bilgen, partilerinin tutuklu cumhurbaşkanı adayı Selahattin Demirtaş’ın propaganda hakkını cezaevi koşullarında kullanabilmesi için Adalet Bakanlığı’na başvuruda bulundu. HDP Basın Bürosu tarafından yapılan açıklamaya göre, başvuruda Demirtaş ile televizyon programı yapmak ve görüşmek isteyen basın mensuplarına izin verilmesi talep edildi. HDP'den yapılan açıklama şöyle: "Parti Sözcümüz Ayhan Bilgen, Cumhurbaşkanı Adayımız Selahattin Demirtaş'ın propaganda hakkını cezaevi koşullarında kullanabilmesi için Adalet Bakanlığına başvuruda bulunmuştur. Başvuruda Demirtaş ile televizyon programı yapmak isteyen, görüşmek isteyen basın mensuplarına da izin verilmesi talep edilmiştir. Ayrıca Demirtaş'ın Fox TV'de yayınlanan ‘Liderler Fox'ta' programına cezaevindeki ankesörlü telefondan katılabilmesinin sağlanması da talepler arasında yer almıştır. HDP’nin Cumhurbaşkanı adayı Selahattin Demirtaş, 4 Kasım 2016 tarihinden bu yana Edirne F Tipi Cezevi’nde tutuklu bulunmakta. Yüksek Seçim Kurulu, Demirtaş’ın adaylığında hukuki bir sakınca görmedi ve adaylığını kabul etti. Demirtaş, 24 Haziran erken seçimlerinde, AKP-MHP adayı Recep Tayyip Erdoğan, CHP adayı Muharrem İnce, İYİ Parti adayı Meral Akşener, SP adayı Temel Karamollaoğlu ve Vatan Partisi adayı Doğu Perinçek’le yarışacak. Ancak diğer adaylardan farklı olarak Demirtaş, tutuklu bulunduğu için meydanlarda yurttaşlara seslenemiyor ve seçim kampanyasını şahsen anlatamıyor. Selahattin Demirtaş, sadece avukatları ve partisi aracılığıyla yazılı mesajlarla Cumhurbaşkanı adayı olarak sesini duyurabiliyor.
Haftaya 13 puanla 5. sırada giren bordo-mavililer, Beşiktaş'ın da 3 puan kaybettiği haftada, galip gelemeyip dördüncülüğü elde edemedi. Ligde 7. sıraya gerileyen Trabzonspor, lider Galatasaray'ın berabere kaldığı haftada rakibiyle puan farkını da 3'e düşüremedi. Karadeniz ekibi, 5. haftanın kapanış maçında da Aytemiz Alanyaspor'a 1-0 mağlup olarak yine dördüncülük şansını değerlendirememişti. Trabzonspor, iki haftanın kapanış maçında da böylece rakiplerinin puan kaybından faydalanamayarak sıralamada dördüncülüğü yakalama fırsatını tepmiş oldu.     Trabzonspor, 76 haftadır ligde dördüncülüğü elde etme başarısı gösteremiyor. Bordo-mavililer, son olarak 2016-2017 sezonun ilk haftasında Kasımpaşa'yı 2-0 mağlup ederek averajla dördüncü sırada lige başlangıç yapmıştı. Karadeniz ekibi, daha sonraki dönemde en iyi beşinci olarak ligde kendine yer bulabildi.     Trabzonspor, milli maç nedeniyle lige verilen araları iyi değerlendiremedi. Bordo-mavililer, milli maç arası sonrasında Aytemiz Alanyaspor'a deplasmanda 1-0 mağlup olurken Büyükşehir Belediye Erzurumspor ile de 0-0 berabere kaldı. İki maçta 5 puan yitirerek zirve yolunda yara alan Karadeniz ekibi, milli maç arasından sonraki haftalarda yakaladığı dördüncülük fırsatından da yararlanamadı.     Trabzonspor, ligde 258 haftadır da liderlik hasreti çekiyor. Ligde en son 2010-2011 sezonun 29. haftasında zirvede yer alan bordo-mavililer, bu sezonun ilk 9 haftalık bölümü de dahil son 8 sezonda liderlik koltuğuna oturma başarısı gösteremedi.
Bursa'nın Gürsu ilçesinde, 5 kişinin hayatını kaybetmesi, 16 kişinin yaralanmasıyla sonuçlanan iplik-boya fabrikasındaki patlamaya ilişkin Bursa Cumhuriyet Başsavcılığı'nca yürütülen soruşturma kapsamında hazırlanan iddianame, 1. Ağır Ceza Mahkemesi tarafından kabul edildi. Cumhuriyet Savcısı Hüsnü Gür, bilirkişi raporunun ardından, tutuklu bulunan işyeri sahibi Şükrü Demir hakkında "taksirle birden fazla kişinin ölümü ve yaralanmasına sebep olmak" suçundan 2 ila 15 yıl arasında hapis cezası talebiyle dava açtı. Bilirkişi raporunun ardından serbest bırakılan iş güvenliği uzmanı hakkında ise kovuşturmaya gerek olmadığına karar verildi.
Ankara'da Yenimahalle İlçe Emniyet Müdürlüğü'nce Batıkent'te sokak köpeklerinin zehirlenerek telef olduğu iddialarını soruşturmak üzere özel ekip kuruldu.  Ekiplerin çalışmasıyla bir şüpheli belirlenen adreste yakalandı. Polis ekiplerinin çalışmalarının sürdüğü, gözaltı sayısının artabileceği öğrenildi. Batıkent semti Turgut Özal Mahallesi'nde dün çok sayıda sokak köpeğinin yedikleri tavuk etinden zehirlendiği ihbarı üzerine belediye ekipleri olay yerine gitmişti. Yapılan incelemede 13 sokak köpeğinin telef olduğu belirlenmişti.
HDP tarafından başlatılan Vicdan ve Adalet Nöbeti, Musa Anter Parkı'nda 3'üncü gününde devam etti. Türkiye'deki yargı sistemini eleştiren HDP Sözcüsü Baydemir, "Kılıçdaroğlu tutuklanırsa hiç şaşırmayın, açıkçası ben şaşırmam" dedi. Burada açıklama yapan HDP Sözcüsü Osman Baydemir şunları söyledi: "Eğer demokrasilerde bir siyasi parti kendini eleştirilere kapatırsa, bir lider kendisine yapılan eleştiriyi vatana ihanetle özdeşleştirirse bunun adı demokrasi olmaz, bunun adı diktatörlük olur. Muhalefetin görevi yol yöntem önermektir ve kimden gelirse gelsin doğruya doğru demektir. Şu anda AKP Genel Başkanı Erdoğan, Rize’de çok doğru bir söz söyledi. Ben grubum ve partim adına o sözü doğruluyorum. Şöyle demişti Erdoğan, 'Allah’ın bize verdiği Ayder bambaşka, biz Ayder’i kirlettik, rezil ettik' doğru aynen de öyle siz kirlettiniz rezil ettiniz. Bu sadece Ayder ile sınırlı değil 15 yıllık çevre politikasının özetidir. Sadece Ayder mi Haskeyf, Allianoi ve hemen yanı başımızdaki Van Gölü. Şu an da Van gölü ile Van halkı arasında bir utanç duvarı örülüyor. Van halkının göle erişimi engelleniyor. Bendi Mahi'de HES'er inşa ettiniz, iki derenin yönünü değiştirdiniz, 40 tane yerleşim birimi tarım yapamaz hale geldi." 81 ilde OHAL rejimi olduğunu belirten HDP Sözcüsü Baydemir, "Hani OHAL rejimini kaldırmak ile övünüyordunuz. Hani askeri vesayeti bitirmek ile övünüyordunuz? Askeri vesayet bitti ve bu Türkiye demokrasi güçlerinin ortak mücadelesiyle bitti. Ama o askeri vesayetin de üzerine yepyeni faşizan bir vesayet getirdiniz. Ne uğruna, tek başına iktidar olma uğruna yaptınız" dedi. Muhalefetin görevinin iktidarı eleştirmek olduğunu vurgulayan Baydemir, Türkiye'deki yargının bağımsızlığına inanmadığını belirterek şöyle konuştu: "Milletvekilimiz İdris Baluken’in yargılanmasına, suçlarına bakıyoruz. Sadece ve sadece yaptığı konuşmalar ve değerlendirmeler. Bugün burada benim, hükümeti ve AKP’yi eleştirmek görevimdir. Eğer ben bunu yapmazsam halkıma karşı sorumlu olurum. İdris Baluken de bunu yaptığı için tutuklanıyor. Yargı bağımsız diyorsunuz yalan söylüyorsunuz." Siyasetçilerin, yazarların, akademisyenlerin eleştiri yaptığı için tutuklandığını belirten Baydemir, "AKP’yi eleştirme suçu, Erdoğan’ı eleştirme suçu adı altında insanlar tutuklanıyor. 'Kılıçdaroğlu tutuklanırsa hiç şaşırmayın, açıkçası ben şaşırmam.' Eğer demokrasi güçlenmezse faşizm güçlenerek yoluna devam edecektir" diye konuştu. Van'daki Vicdan ve Adalet Nöbeti'ne HDP Sözcüsü Şanlıurfa Milletvekili Osman Baydemir, HDP Van Milletvekilleri Lezgin Botan, Bedia Özgökçe Ertan, Adem Geveri, Nadir Yıldırım, İzmir Milletvekili Ertuğrul Kürkçü, Siirt Milletvekili Besima Konca, Batman Milletvekili Mehmet Ali Aslan, Şırnak Milletvekili Leyla Birlik, Bitlis Milletvekili Mizgin Irgat, Hakkari Milletvekili Nihat Akdoğan, Adana Milletvekili Meral Danış Beştaş, Iğdır Milletvekili Mehmet Emin Adıyaman ile Şanlıurfa Milletvekili Dilek Öcalan, HDP, DBP Van il ve ilçe örgütleri katıldı.
Filistin Kurtuluş Örgütü’nün (FKÖ) kurucularından Ebu Cihad’ın, 1988 yılında İsrail tarafından öldürüldüğü kesinleşti.  İsrail, "Ebu Cihad” lakaplı" Halil el-Vezir'e yönelik suikastı düzenlediğini ilk kez kabul etti.  İsrail Askeri Sansür Heyeti, Ebu Cihad’ı öldüren İsrailli komando birliğinin komutanı Nahum Lev’in Yedioth Ahronoth gazetesiyle yaptığı ve bugüne kadar yayımlanamayan röportaja, yıllar sonra izin vererek bu konudaki gizliliği kaldırmış oldu.  2000 yılında ölmeden önce gazeteye konuşan Nahum Lev’e göre, operasyon Mossad tarafından planlandı ve "Sayeret Matkal" adlı elit komando birliği tarafından gerçekleştirildi.  “Operasyona katılan 26 komando, Tunus’ta bir plaja ayak bastıktan sonra iki gruba ayrıldı" diyen Lev, "Ertesi gün kendisinin ve kadın kılığında bir başka komandonun akşam gezmesine çıkmış karı-koca gibi Ebu Cihad’ın bulunduğu eve yaklaştığını" anlattı.  Nahum Lev, öne evin önündeki korumayı vurduklarını, ardından da ikinci kata çıkarak Ebu Cihad'ı öldürdüklerini kaydetti.  Arafat’ın en yakın adamı ve Filistin Kurtuluş Örgütü’nün iki numaralı ismi olan Ebu Cihad, 1987’de başlatılan İntifada’nın da başını çekmişti.
Altın yatırımcısı John Paulson, altın yatırım miktarını azaltırken; milyarder yatırımcı George Soros ve diğer büyük fonlar, fiyatların yaklaşık 30 yılın en hızlı artışını göstermesi üzerine yıllar sonra yeniden altına döndü. Dünyanın en etkili altın yatırımcılarından John Paulson'ın yönettiği New York merkezli Paulson&Co. dünyanın en büyük altın borsa yatırım fonu SPDR Gold Trust'taki altın oranını yüzde 17 düşürerek 4.8 milyon hisseye çekti. Paulson böylece son bir yılda üçüncü kez SPDR'daki payını azaltırken, fondaki en büyük ikinci yatırımcıdan üçüncülüğe geriledi. Paulson'ın önünde BlackRock ve First Eagle Investment Management bulunuyor. Reuters'a geçtiğimiz Temmuz ayında bir röportaj veren Paulson, o dönemlerde 1,100 dolar ile beş yılın en düşük seviyelerinde olan altın fiyatlarının "makul seviyelerde" olduğunu söyledi. Paulson'ın açıklamaları, Fed'in faizleri artırmaya hazırlandığı bir dönemde altın fiyatlarının önemli bir toparlanma göstereceğine inanmadığına işaret etti. Altın fiyatları birinci çeyreğin sonundan bu yana yükselişini sürdürerek geçtiğimiz ay 1,300 dolarla bir yılın en yüksek seviyesini görürken, artışta Fed'in bu yıl faizleri artırma hızının beklenenden daha yavaş olacağı tahminleri etkili oldu. Paulson'ın görüşleri 2010 yılında altından yaklaşık 5 milyar dolar kazanmasının ardından yakından takip edilmeye başlanmıştı. Bunun tam tersine bir zamanlar altın fiyatlarını "balon" olarak tanımlayan Soros ise 123.5 milyon dolar değerinde pay alarak üç yıl sonra fona tekrar geri döndü. Soros Fund Management LLC 2013 yılının ilk çeyreğinde yaklaşık 82 milyon dolarlık payını satmıştı. Soros'un yanında Jana Partners gibi diğerleri de altına daha küçük oranlarla geri döndü. Aktivist yatırımcı Barry Rosenstein öncülüğündeki Jana Partners, 5.9 milyon dolarlık pay aldı.
Almanya Başbakanı Angela Merkel'in geçtiğimiz hafta gerçekleşen Türkiye ziyaretinde denizaltı pazarlığı yapıldı. 214 sınıfı denizaltılar, "su yüzüne çıkarken aşırı derecede yan yatması" nedeniyle dünyada çok tercih edilmiyor. Yunanistan dört, Türkiye altı tane 214 sınıfı denizaltı almak için Almanya ile anlaşma imzaladı. Mali kriz nedeniyle dibe vuran Yunanistan, yapımının hatalı olduğunu söylediği bu denizaltıları almak istemedi. Ama Almanlar “sizi mali krizden kurtarmayız” baskısı yaparak Yunanistan’ın ‘hatalı’ denizaltıları almaktan vazgeçmesini önlediler. Türkiye aynı denizaltılardan altı adet alabilmek için kredi arıyor. Yapım anlaşması imzalanan bu altı denizaltı için, Hazine Müsteşarlığı iki milyar Euro kredi arayışını sürdürüyor. Düşük faizli uygun koşullu kredi için finans kuruluşlarıyla müzakereler yapılıyor. Denizaltı kulisini kaleme alan Taraf gazetesi köşe yazarı Süleyman Yaşar, Yunanlıların 214 sınıfı Alman denizaltılarına itiraz ettiğini yazdı. Çünkü bu denizaltılar, tecrübeli savunma uzmanlarının belirttiğine göre, su yüzüne çıkarken aşırı derece yan yatıyor ve çok gürültü çıkartıyor. Özellikle su yüzüne çıkarken çok gürültü çıkartan denizaltı, yerini hemen belli ediyor. Zaten Almanlar da bu nedenle 214 sınıfı denizaltıları kendileri kullanmıyorlar. Almanya, 212 sınıfı denizaltı kullanıyor ancak kendisinin kullanmadığı 214 sınıfı denizaltıları da yüksek fiyatlarla Yunanistan ve Türkiye’ye satıyor. Böylece NATO ve Avrupa Gümrük Birliği üyesi Türkiye ve Yunanistan’ı gereksiz kamu harcaması yapmaya zorluyor.
, İtalya spor gazetelerinden  ’a  ’da pazar gün oynanacak   maçı ve bu takımlardaki milli futbolcular   hakkında açıklamalarda bulundu. Haberde Fatih Terim için iz bırakan bir teknik adam ifadesi kullanıldı. Roma’da forma giyen Cengiz Ünder’in yükselen performansı hakkında konuşan Terim, "O, İtalya’ya gelmeden önce de bizim ülkemizde de önemli maçlarda oynayan, kendini gösteren umut vadeden bir oyuncuydu, öyle de. İşine odaklanan, motivasyonu antrenmanlarda üst düzeyde olan sorumlu bir profesyonel. Bu nedenle, tekniğini ve fiziğini geliştirdikçe daha da başarılı olacaktır. Bu sadece bir başlangıç. Halen bütün kalitesini göstermiş değil. Üst düzey bir oyuncu olabilir. Bunu yapma isteği de var. İtalya’dan ve İtalyan futbolundan öğreneceği çok şey var. Büyük bir oyuncu olmak için doğru mentaliteye sahip" diye konuştu. Hakan Çalhanoğlu’nun yaşına rağmen olgun biri olduğunu söyleyen deneyimli çalıştırıcı, "Özel yaşantısında da son derece güvenilir ve tam bir profesyonel. Tam bir takım oyuncusu. Takım arkadaşları için maksimumunu verir ve büyük bir esnekliğe sahip olma avantajı var. Goldü, asist idi her şeyi yapmasını biliyor. Çok tehlikeli bir hücumcu orta saha oyuncusu. Benim dönemimde milli takımda bir hayli şans buldu. Milan’da kendini daha da geliştirebilir. Genç yaşta olmasına karşın uluslararası deneyime sahip, bu da onun İtalya’ya adapte olmasına yardımcı oldu" şeklinde konuştu. Bu hafta Serie A’da oynanacak Roma - Milan maçını da yorumlayan Fatih Terim, "İyi olan kazansın. Cengiz ve Hakan Milli Takım’da öğrencimdi. İkisi de çok iyi oyuncular. Tek temennim ikisinin de kariyerlerinde büyük başarılar elde etmesi. İtalya, sadece tarihiyle, coğrafyasıyla ya da stratejik konumuyla önemli bir ülke değil, aynı zamanda futboluyla ve futbol kültürüyle, futbola olan ilgisiyle öne çıkan bir ülke. İnsanlar, Serie A’yı büyük bir ilgiyle takip ediyor. Bence iki takım da büyük camialar. İki takımın da arkalarında büyük taraftar destekleri var" ifadelerini kullandı. Fatih Terim, ayrıca Serie A’da Napoli ya da Juventus'un şampiyon olmasını beklediğini açıkladı.
Beşiktaş'la karşılıklı olarak anlaşarak sözleşmesini feshedecek olan Pepe, devre arasında yeni bir maceraya atılmanın hesaplarını yapıyor. Portekizli savunmacıyla ilgili olarak ilk teklif Porto'dan gelirken, birçok Çin kulübü de yıldız savunmacıyı kadrosuna dahil etmenin hesaplarını yapıyor. Ancak Pepe'nin, sözleşme fesih şartlarını kulüpler görüşmeye başlamasının ardından, bu futbolcuya yeni bir teklif geldi. İngiltere Premier Lig'de mücadele eden Wolverhampton, Pepe'yi devre arasında kadrosuna katmanın hesaplarını yapıyor.
Rekabet Kurumu, zorunlu trafik sigortası fiyatlarının katlanması ile ilgili re'sen ön araştırma süreci başlattı. "Ön araştırma süreci" çerçevesinde Rekabet Kurumu uzmanları, sigortacılık sektörüne ilişkin rapor hazırlayacak. 7 üyeden oluşan Rekabet Kurulu, rapor doğrultusunda sigorta şirketlerinin aralarında anlaşarak, ortak fiyat belirlediği ve rekabeti ihlal ettikleri kanaatine varırsa, sigorta şirketleri hakkında soruşturma açabilecek.
Bir havayolu şirketine ait Şanlıurfa-İstanbul seferini yapan uçak, lastiğinin patlaması sonucu yaklaşık 8 saat rötar yaptı. Alınan bilgiye göre, Şanlıurfa-İstanbul seferini yapan özel bir havayolu şirketine ait uçak, saat 14.15'te GAP Havalimanı'ndan uçuş için hareket etti. Henüz hızlanmadan pistteki çakıl taşına çarpan uçağın sağ lastiği patladı. Bunun üzerine aprona yanaşan uçak, yolcular indirildikten sonra teknik bakıma alındı. İstanbul'dan özel bir ekibin gelerek yeni teker taktığı uçak, 7 buçuk saat süren bakımın ardından uçuşa hazır hale getirildi. Yapılan teknik kontrolün ardından havalanan uçak, seferini 8 saat rötarlı gerçekleştirdi. Bazı yolcular, gecikme nedeniyle duruma tepki gösterdi.
The Digital Policy Council'ın raporuna göre 164 ülkenin devlet ve hükümet başkanlarından 69’unun kendi adlarına ya da oturdukları makam adına Twitter hesabı var.  Listede Cumhurbaşkanı Abdullah Gül yedinci sırada yer alıyor. Hesabı kullanma sıklığı, açıklamaların içeriği ve takipçi sayısı gibi unsurlar göz önünde bulundurularak hazırlanan listede ilk sırada ABD Başkanı Obama bulunuyor. Güney Amerikalıların ağırlıkta olduğu göze çarpan listede ilk 10 siyasetçi şöyle sıralanıyor:  1 - ABD Başkanı Obama  2 - Venezuela Devlet Başkanı Hugo Chavez  3 - İngiltere Başbakanı David Cameron  4 - Meksika Devlet Başkanı Felipe Calderon  5 - Arjantin Devlet Başkanı Cristine Fernandez  6 - Filipinler Devlet Başkanı Benigno Aguino  7 - Türkiye Cumhurbaşkanı Abdullah Gül  8 - Şili Devlet Başkanı Sebastian Pinera  9 - Dubai Şeyhi Muhammed  10 - Brezilya Devlet Başkanı Dilma Rousef
Amerikalı pop yıldızı  , yeni albümü  'nın piyasaya çıkışı dolayısıyla verdiği bir röportajda çıplak fotoğraflarını paylaşan ünlü isimler hakkında çarpıcı açıklamalarda bulundu. Bu fotoğrafların kadının özgürlüğü adına kişiye hiçbir saygınlık kazandırmadığını savunan 38 yaşındaki şarkıcı, "Bunun kadın gücü ya da feminizm ile alakası yok. Kimse buna saygı göstermiyor" dedi. Pink, İnsanlar bunlara özenebilir, sizi kıskanabilir veya sadece sizinle cinsel anlamda birlikte olmak isteyebilirler. Ama size saygı göstermezler" dedi.
Irak, Temmuz ayından itibaren günlük petrol üretimini 3 milyon varile çıkardı.  Böylece, petrol ihraç eden ülkeler örgütü OPEC içinde, Suudi Arabistan'ın ardından en büyük ikinci petrol üreticisi ülke konumuna geldi.  Buna karşın merkezi hükümet, petrol konusunda Bölgesel Kürt Yönetimi ile anlaşmazlık yaşıyor. Taraflar, petrolün çıkarılması ve ihracatı konusunda bir türlü uzlaşamıyor.  Kürtlerin, Fransız ‘Total’, Rus ‘Gazprom Neft’, Amerikan ‘ExxonMobil’ ve ‘Chevron’ petrol şirketleriyle anlaşmasına karşı çıkan Bağdat, onayı olmadan yapılan bu anlaşmaları yasadışı ve geçersiz saydı. Petrolün kendi denetiminde olmasını isteyen Bağdat, Kürtlerin hem hükümete hem de federal sisteme meydana okuduğu görüşünde. Kürtler ise Bağdat'ın 2007'de hazırladığı petrol ve gaz tasarısının hala yasalaşmadığına işaret ediyor.
WASHINGTON - Türkiye'nin Washington Büyükelçisi Serdar Kılıç, Washington Post gazetesinin "Editöre Mektuplar" köşesinde yer alan yazısında, "22 Aralık tarihli 'abesle iştigal' başlıklı başyazının, Türkiye'de meşru bir cezai soruşturmayı ifade özgürlüğünün baskı altına alınmasıyla karıştırdığını" belirterek, "İstanbul Cumhuriyet Başsavcılığının verdiği bilgiler, ilgili kişilerin, dini bir grubun kendilerine karşı iftira ve sahte delillere dayanarak medya ve polis tarafından kampanya yürütüldüğü yönündeki şikayetleri nedeniyle sorgulandığını net olarak ortaya koyuyor" ifadesini kullandı. Tüm cezai soruşturmaların gizli olduğuna dikkati çeken Kılıç, şöyle devam etti:  "Ancak şu gayet açıktır ki, demokrasilerde gazeteciler dahil hiç kimse hukukun üstünde değildir. Delillere ve tersi yöndeki suçlamalara rağmen bir kişinin sırf mesleği nedeniyle suçsuz olduğunu varsaymak adaletsizliktir. Bu konuda sorgulanmak üzere gözaltına alınan 31 kişiden çoğu, bağımsız yargının soruşturması devam ederken kısa süre sonra serbest bırakıldı." Büyükelçi Kılıç, Türk medyasının hükümet müdahalesi olmadan ifade özgürlüğünü düzenli biçimde kullandığını, bu konuyla ilgili haber kuruluşlarında herhangi bir sonuçla karşılaşmaksızın muhtelif fikirlerin dile getirildiğini belirtti. Türkiye'nin insan hakları ve ifade özgürlüğünü güçlendirdiğini, demokrasinin teşviki yolunda önemli adımlar attığını, adil ve hızlı yargılamaları teminat altına almak için yargı sistemini AB üyesi ülkelerinkiyle uyumlu olarak dönüştürdüğünü bildiren Kılıç, şunları kaydetti: "Suçlamaların ya da gözaltına alınanların faaliyetlerinin tam incelemesi yapılmadan, devam eden soruşturmanın siyasi maksatlarla başlatıldığını varsaymak sorumsuzluktur. Türk demokrasisi hüsnüzanı hak ediyor."
Derginin internet sitesi Forbes.com’da yayımlanan listede, 10 üzerinden 10 puan alan Will Smith’in arkasından ikinciliği, 9.8 puanla Angelina Jolie, Brad Pitt, Johnny Depp ve Leonardo DiCaprio paylaştılar.  Eğlence sektöründen 150’den fazla kişinin katılımıyla yapılan araştırma sonucu oluşturulan listenin son 5’ini sırasıyla Tom Hanks, George Clooney, Denzel Washington, Matt Damon ve Jack Nicholson tamamladı.
Juno'nun Güneş Sistemi'nin en büyük gezegeni olan Jüpiter'e dokuzuncu yakın geçişi sırasında 24 Ekim'de çektiği görüntülerden seçilen bir fotoğraf, NASA'nın internet sitesinde yayımlandı. Gezegenin yaklaşık 10 bin 100 kilometre üzerinden çekilen fotoğrafta, farklı irtifadaki bulutları saat yönünün tersinde sürükleyen bir fırtına görülüyor. Daha koyu renkte olan bulutlar parlak olanlara göre atmosferin daha derinlerine yayılmış. Fırtınanın parlak bulutlu kolları arasında daha küçük bulutların ve bulut kümelerinin görüldüğü fotoğrafta, güneş ışığı sağ taraftan geldiğinden bulutların gölgeleri sola doğru düşüyor. Parlak bulutlar ile gölgeleri arasında, hem derinlik hem de yatay mesafe olarak 6 ila 13 kilometre arasında mesafe olduğu görülüyor. Bu Juno'nun "gaz devinde" daha önce yaptığı gözlemlerle örtüşüyor. Bilim adamları bu parlak bulutların atmosferde yukarı yükselen amonyak buz kristallerinden oluştuğunu düşünüyor. Uzaya 2011'de fırlatılan Juno, Temmuz 2016'da Jüpiter'e vardığından bu yana dev gaz gezegenindeki keşif faaliyetini sürdürüyor. Juno, 20 Şubat 2018'de gezegenin yüzeyine doğru yapacağı son dalışın ardından atmosferde yanarak misyonunu tamamlayacak.
Irak'ta, 255 Sünni mahkumun öldürüldüğü iddia edildi. İnsan Hakları İzleme Örgütü, Irak'ta güvenlik güçleri ve hükümet yanlısı militanların 9 Temmuz'dan bu yana 255 mahkumu öldürdüğünü açıkladı. 6 kentte öldürülenlerin hepsinin Sünni ve en az 8'inin 18 yaşının altında olduğu belirtiliyor. İnfazların, Irak Şam İslamDevleti örgütünün saldırılarına karşılık intikam amaçlı gerçekleştirilmiş olabileceği ifade ediliyor. Irak ordusuysa iddiaları reddediyor. Bu arada, Kürtlerin kontrolündeki Kerkük'te dün düzenlenen intihar saldırısında ölenlerin sayısı 30'a yükseldi.
New York'taki Madame Tussaud Müzesi’nin en yeni balmumu heykeli, yıldız futbolcu Lionel Messi oldu. Amerika Birleşik Devletleri'nin New York kentinde sergilenmeye başlanan heykelde Messi, Arjantin Milli Takımı’nın renkleri ve 10 numaralı formayla görücüye çıktı. Heykel, saatler süren araştırmaların sonunda, yaklaşık 4 ay sonunda tamamlandı. Balmumu heykeli hakkında bilgi veren Madame Tussaud Pazarlama Direktörü Eric Fluet, yıldız futbolcunun sadece saçını yapmanın bile 6 hafta sürdüğünü aktardı. Messi'nin dinamik görünümünü yansıtmaya çalıştıklarını söyleyen Fluet, "Bu heykel 20 sanatçının uzun süreli çalışamaları sonunda ortaya çıktı. Heykelin gerçeğine benzemesi için sanatçılar yüzlerce Messi videosu izledi. Sonunda da ortaya böyle dinamik bir heykel ortaya çıktı. Heykeli gören biri rahatlıkla, Messi'nin muhteşem bir gole imza atacağını söyleyebilir" diye konuştu. 2005 yılından bu yana milli takımda mücadele eden Lionel Messi, bu süreçte Arjantin formasıyla 97 maçta 45 gol kaydetmişti. Yıldız oyuncu halen Barcelona ve La Liga tarihinin de en golcü oyuncusu konumunda. Arjantinli yıldızın, Berlin'deki Madame Tussaud Müzesi'nde de Arjantin formalı bir heykeli bulunuyordu.
Savunma Sanayii Müsteşarlığı (SSM) Siber Güvenlik ve Elektronik Harp Sistemleri Daire Başkanı Muhammet Sami Ulukavak, siber güvenlik ekosisteminin geliştirilmesi için siber güvenlik kümelenmesi modelinin hayata geçirileceğini bildirdi. Ulukavak, "Siber Güvenlik Ekosisteminin Geliştirilmesi ve Kümelenme" ana temasıyla Sheraton Hotel'de gerçekleştirilen Uluslararası Siber Savaş ve Güvenlik Konferansı'nın 2. gününde düzenlenen oturumda yaptığı konuşmada, siber olayların yüzde 80'inin basit uygulamalarla önlenebileceğini söyledi. Milli yazılım ve donanımların geliştirilmesi için SSM olarak önemli faaliyetler gerçekleştirdiklerini belirten Ulukavak, siber güvenlik ekosisteminin geliştirilmesi için siber güvenlik kümelenmesi modelinin hayata geçirileceğini ifade etti. Bu konularla ilgili çalıştaylar düzenlediklerinin altını çizen Ulukavak, yol haritası belirlediklerini aktardı. Ulukavak, oluşturulacak küme modeli için dünyadaki örnekleri incelediklerine işaret ederek, bu tür kümelenmelerin bir yapı tarafından yönetildiğini ifade etti. Türkiye'de kurulacak kümenin büyük ihtimalle bir dernek tarafından yönetileceğini belirten Ulukavak, "Biz bir şirket tarafından da yönetilebileceğini düşündük ama firmalar, bu firmanın ileride kendilerine rakip olabileceğini söylediler." ifadesini kullandı. Ulukavak, söz konusu kümelenme yapısında bir yönetim kurulu ve küme yönetim birimlerinin olacağını vurgulayarak, yönetim birimlerinin stratejik pazar geliştirme, insan kaynakları, hukuki işlemler ve belgelendirme gibi işlemlerde firmalara yardımcı olacağını aktardı. Ulukavak, firmaların yetişmiş eleman alımında da sıkıntıları olduğuna dikkati çekerek, kümelenme kapsamında bir siber güvenlik akademisi kurulacağını söyledi. Ulukavak, şunları kaydetti: "Oluşturulacak olan kümelenme modeliyle, proje ürün organizasyonunun gerçekleştirilmesi yapılacak. Sonucunda bir ürün çıkacak. Ürünün hem yurt içinde hem de yurt dışında satılması için çalışacağız. Diğer bu alanlarda yapılan çalışmalar da var, bizim çalışmalarımız onları dışlamıyor. Firmalar arası iş birliği çalışmaları yapılacak. Tüm paydaşlarla yerli milli farkındalığı oluşturacak etkinlikler ve eğitimler gerçekleştirilecek. Yapılacak çalışmalarla var olan fonları, hem ulusal hem de uluslararası alanda kullanılacak şekilde etkin yönlendirme yapacağız." Çalışmalarına kümenin nasıl işleyeceğine dair bilgilendirme portalı kuracaklarını bildiren Ulukavak, "Çalışmalarımızda kümeye dahil olacak firmaların başvuru şartlarını belirleyeceğiz." diye konuştu.
Türkiye'nin Tel Aviv Büyükelçiliği'ne, içeriği bilinmeyen beyaz toz dolu bir zarf gönderildi. Büyükelçilik yetkilileri alarma geçerken, İsrailli güvenlik yetkilileri ve uzmanlar elçilikte incelemelere başladı.  Büyükelçiliğe bir ambulans ve bir itfaiye aracı da gönderildi. Zarfın içindeki maddenin ne olduğunu tespit etmek için çalışmalar sürüyor.  Zarfı gönderenin kimliği de bilinmiyor. Tel Aviv'deki ABD, İspanya ve İsveç büyükelçiliklerine de geçen hafta benzer zarflar gönderilmiş, zarflarda İsrail karşıtı ifadeler de yer almıştı.  Geçtiğimiz Ağustos ayında Tel Aviv Türk Büyükelçiliği’ne giden Nadim İncaz isimli Filistinli, bir görevliyi rehin almış ve Türkiye'den sığınma talebinde bulunmuştu.
Miller yaptığı açıklamalarda,   ifadelerini kullandı. Miller, projenin çok kısa bir zamanda gerçekleşebileceğini, çünkü Türk Akımı'nın 940 kilometrelik uzunluğunun 660 kilometresinin eski Güney Akımı projesi olduğunu ve bu projenin tüm ön hazırlığının yapıldığını ifade etti. Rus haber ajansı Ria Novosti'de yer alan haberde Miller şunları söyledi:
Ünye Belediyesi, 7-14 Ocak Beyaz Baston Görme Engelliler Haftası dolayısıyla toplumda farkındalık oluşturmak amacıyla etkinlik düzenledi.   Ünye Belediyesi, görme engelli bireylerin yaşadıkları zorlukları hissettirmek ve toplumda farkındalık oluşturmak amacıyla, anlamlı bir etkinliğe imza attı. "Kimse görmek istemeyenler kadar kör değildir" adlı etkinlikte görme engellilerin yaşadığı zorluklara ve sorunlara dikkat çekmek istendi. Ünye Belediye Başkanı Ahmet Çamyar, Ünye Kaymakamı Mustafa Demir, İlçe Garnizon Komutanı Gökhan Coşkun, engelli bireylerin yaşadıkları zorlukları empati kurarak, anlamak için gözlerine siyah bant takarak, çevre ilçelerden gelen görme engellilerle beraber beyaz bastonlarla yürüdü.
Türk Silahlı Kuvvetleri 20 Ocak Cumartesi tarihinde Afrin'e yönelik başlatılan Zeytin Dalı Harekatı kapsamında, "Bütün köyler teröristlerden temizlenerek Afrin'in tamamında kontrol sağlandı" açıklamasını yaptı. TSK açıklamasında harekat öncesi hedeflenen 2 bin kilometrekarelik alanda TSK ve desteklediği Özgür Suriye Ordusu'nun hakimiyetinin sağlandığını belirtti. Açıklamada harekatın henüz tamamlanmadığını bölgede temizlik ve güvenlik çalışmalarının devam ettiğine dikkat çekildi. Afrin ve kırsalında güvenlik güçlerince, el yapımı patlayıcı ile bubi tuzaklarına yönelik arama tarama ve imha çalışmaları sürdürülüyor. Afrin'ın kontrol altına alınmasının ardından güvenlik güçleri, bölgede bırakılan tuzaklanmış patlayıcıların tespit ve imhasına başladı. TSK birliklerinin arama tarama çalışması sırasında bulunan patlayıcılar kontrollü şekilde imha edildi. Öte yandan dün akşam yapılan açıklamada, 23 Ocak'ta şehit olan Piyade Üsteğmen Usta ve Piyade Uzman Çavuş Mehmet Muratdağı'nın naaşlarına ulaşıldığı bildirilmişti. Açıklamada ayrıca, "Şehitlerimize bir kez daha Allah'tan rahmet, şehitlerimizin kederli ailelerine, Türk Silahlı Kuvvetleri ile Yüce Türk milletine başsağlığı ve sabır dileriz" ifadelerine yer verildi.
PKK'nin Suriye uzantısı PYD'nin lideri Salih Müslim, YPG güçlerinin büyük bölümünün, IŞİD'e karşı mücadele eden ABD öncülüğündeki koalisyonun koordinasyonu olmadan Fırat'ın batısına geçmeyeceğini söyledi. Amerika'nın Sesi'ne açıklamalarda bulunan Salih Müslim, en büyük endişesinin Türkiye'nin savaşa katılması olduğunu kaydetti. Suriye'nin kuzeyinde şiddetlenen savaşın Kürt bölgelerinde değil, bunlara yakın yerlerde olduğunu söyleyen Müslim, Kürt güçlerin çatışmalara dahil olmadığını, ancak YPG'nin bazı Arap müttefiklerinin El Nusra ile savaştığını söyledi. Salih Müslim, “Türk birlikleri ya da Suriye'deki militan gruplar arasındaki müttefikleri gelecekte sorun yaratabilir ve Kürt bölgelerine saldırabilirlerö diye konuştu. Cumhurbaşkanı Recep Tayyip Erdoğan, IŞİD'e karşı YPG ile işbirliği yapan ABD'nin, Türkiye ile YPG arasında bir tercih yapması gerektiğini söylemiş, ancak Washington'dan art arda bunun tersi yönde açıklamalar gelmişti.
100 kilometre hıza 2.9 saniyede ulaşan araba adeta uçuyor. V12 motara sahip aracın şimdilik 9 adet üretildiği belirtiliyor. Bir savaş uçağını andıran dizaynıyla otomotiv dünyasına yenilik getiren aracın kimler tarafından satın alınacağı ise merak konusu oldu. Takvim gazetesinde yer alan habere göre, otomobilin içi de her türlü konfor ile donatıldı.
"45 Yıl" filmindeki performansıyla "en iyi kadın oyuncu" dalında Oscar'a aday gösterilen ünlü aktris Charlotte Rampling Fransız Europe 1 Radyosu'na Oscar boykotuyla ilgili çarpıcı açıklamalar yaptı. Bu yıl Oscar'a aday gösterilen oyuncuların beyaz oyunculardan oluşmasını, "Belki de siyah aktörler bu son aşamada olmayı hak etmemişlerdir" sözleriyle açıklayan Rampling, Oscar ödül törenine katılmayacağını açılayan ünlü yönetmen Spike Lee'yi eleştirerek, "Günümüzde hemen hemen herkesin kabul gördüğü ülkelerde yaşıyoruz, ancak insanların 'yeterince yakışıklı değil', 'çok beyaz' ya da ‘çok siyah' gibi gerekçelerle yargılanması problemleri hep var olacaktır" diye konuştu. Rampling boykota tepkisini "Yani her yerde binlerce küçük azınlık yaratmak için herkesi sınıflandıralım mı?" sözleriyle ifade etti. Ünlü oyuncu sözlerinin büyük yankı uyandırması üzerine CBS News'e yaptığı açıklamada "İfadelerinin yanlış yorumlandığını ve her performansa eşit değerlendirme fırsatının verilmesini dilediğini" söyledi. Oscar törenini boykot ederek bu yılki törene katılmayacaklarını ve töreni televizyondan da izlemeyeceklerini açıklamışlardı.
İHA,   Teknik Direktörü  'in dünkü olaylı   derbisinde yaralandığı anın görüntülerini yayınladı. Haberde, fotoğraflarda olaydan sonra gözaltına alınan S.D isimli taraftarın tecrübeli çalıştırıcının kafasına sert bir cisim atması ve Şenol Güneş'in yere devrilmesi saniye saniye görüldüğü kaydedildi. DHA'da yer alan habere göre Fenerbahçe-Beşiktaş maçında çıkan olaylarda Şenol Güneş'in yaralanmasıyla ilgili gözaltına alınan S.D.'nin ilk ifadesinde ,"Elimdeki çakmağı attım, yaralamak istemedim" dediği öğrenildi. Olaylı derbide Beşiktaş Teknik Direktörü Şenol Güneş'in yaralanmasıyla ilgili gözaltına alınan S.D.'nin İstanbul Emniyet Müdürlüğüne bağlı Spor Güvenliği Şube Müdürlüğü'ndeki işlemleri sürüyor. S.D'nin ilk ifadesinde "Kaleci bize küfür edince ortalık gerildi. Ben de elimdeki çakmağı attım, yaralamak istemedim. Ona geleceğini tahmin etmedim" dediği öğrenildi. S.D.'nin tehdit ve çeşitli suçlardan sabıkasının olduğu belirtildi. Habertürk Haber Merkezi'nden Mustafa Şekeroğlu ve Arzu Kaya'nın haberine göre; Beşiktaş Teknik Direktörü Şenol Güneş'in başına 5 dikiş atılmasıyla yarıda kalan olaylı derbinin ardından İstanbul Anadolu Cumhuriyet Başsavcılığı'ndan açıklama geldi. İstanbul Anadolu Cumhuriyet Başsavcısı İsmail Uçar imzası taşıyan açıklamada şöyle denildi: Kadıköy Şürkü Saraçoğlu Stadyumu'nda gerçekleşen Fenerbahçe-Beşiktaş futbol müsabakası esnasında çıkan ve Beşiktaş Teknik Direktörü Şenol Güneş'in de yaralanmasıyla sonuçlanan olaylarla ilgili olarak Cumhuriyet başsavcılığımızca derhal soruşturma başlatılıp stadyum kamera kayıtları incelenmek suretiyle tribünden fırlattığı cisimle Şenol Güneş'in yaralanmasına sebep olduğu belirlenen bir şüpheli gözaltına alınmıştır. Müsabaka esnasında suç işleyen tüm kişilerin tespitine yönelik çalışmalar aralıksız olarak devam etmektedir" Tribün olaylarına karışanları tespit etmek için polis statta yer alan kameraları incelemeye aldı. Polis, olayların yaşandığı noktada yabancı madde atan kişiler ile Beşiktaş kalecisi Tolga Zengin'e küfür eden kişileri görüntüden tespit etti. Şenol Güneş'e çakmak atan dahil 22 kişi gözaltına alındı. Kamera incelemelerinin ardından gözaltı sayısının artabileceği belirtildi. Polisin, olayların yaşandığı bölgede yer alan özel güvenlik görevlilerinin ifadesine başvuracağı kaydedildi. Çıkan olaylarda 17 Fenerbahçe taraftarı ile 15 Beşiktaş taraftarı hakkında nöbetçi savcılık talimatıyla maça biletsiz girme ve sahaya cisim atma eylemlerinden ötürü idari işlem yapıldı. Bu 32 kişi savcılık tarafından serbest bırakılırken Şenol Güneş'in yaralanmasına neden olan ve gözaltına alınan Fenerbahçe taraftarının ise polisteki ifadesinin ardından savcılığa sevk edileceği öğrenildi.
ABD Başkanı Donald Trump, ABD’nin güney sınırına duvar inşa edilmesini, ülkede ailesi olmayan çocukların geldikleri ülkelere geri gönderilmesini öngören ve sığınma hakkı düzenlemelerine sınırlama getiren taleplerini Kongre’ye bildirdi.  ABD Başkanı Trump mektupta, tüm ilgili bakanlık ve kurumlara ABD’nin ekonomi ve ulusal güvenliği için gerekli incelemeleri yaparak ihtiyaç duyulan yasal değişiklikleri tespit etmelerini istediğini belirtti.  Trump kurumların, ülkenin göçmenlik yasalarında birçok açık, gereksinimleri karşılamayan ve kolayca suistimal edilebilecek yasalar tespit ettiğini ifade etti.
Diyarbakır'da bulunan 133 Sivil Toplum Kuruluşu, milletvekilliği düşürülen Hatip Dicle ile ilgili ortak açıklama yaptı.  Açıklamada, ''sorunların, siyasi zeminlerde müzakere edilmesi ve demokratik yöntemlerle çözüme kavuşturulması'' görüşü paylaşıldı.  Yaklaşık 15 kişilik bir heyet oluşturulduğu ve bu heyetin bugünden itibaren başta Cumhurbaşkanı ve Başbakan olmak üzere bütün ilgili kurumlarla diyaloğa girmeye çalışılacağı belirtildi.  133 sivil toplum kuruluşu adına yazılı açıklamayı, Diyarbakır Baro Başkanı Avukat Mehmet Emin Aktar okudu.  YSK'nın seçim sürecinde çelişkili kararlar verdiği ve bunun da siyasi gerilimin artmasına yol açtığı kaydedildi.  Aktar, milletvekillerinin tutukluluklarının devam ettirilmesinin gerilimi körüklediğini, hiçbir makamın, halkın iradesini yok saymaya, bir temsil krizi çıkarmaya ve yeni seçilmiş parlamentonun demokratik meşruiyetine gölge düşürmeye hakkı olmadığını belirterek, herkesin Diyarbakır halkının iradesine saygılı olmak zorunda olduğunu belirtti.  Yaşanan krizin Meclisin de meşruiyetini zedelediğini, demokratik anayasa yapma süreçlerini zora sokma riskini barındırdığını kaydeden Aktar, şunları söyledi:  ''Var olan kriz, fırsata dönüştürülmelidir. Bunun için siyaset mekanizması, soruna çok acil bir şekilde çözüm üretmelidir. Meclis toplanıp soruna çözüm bulmalı, halkın iradesinin Meclise yansımasını sağlayacak bir formül geliştirerek yaşanan hak gasbını ortadan kaldırmalı, blok milletvekillerinin Meclise girmesini sağlayacak adımlar atılmalıdır.  Biz imzası bulunan sivil toplum örgütleri olarak, Türkiye'de yaşanan bütün sorunların siyasi zeminlerde müzakere edilmesi ve demokratik yöntemlerle çözüme kavuşturulması gerektiğini düşünüyoruz.  Halkın iradesinin etkisiz bir şekilde Meclise yansıması konusunda hassasiyet gösterdiğimizi, krizin çözümünün takipçisi olacağımızı, çözüm adına her türlü sorumluluğu almaya hazır olduğumuzu bütün kamuoyuna ve ilgililere saygılarımızla bildiririz.''
Kulak üç kısımdan oluşuyor. Kulak zarından iç kulağa kadar olan kısım orta kulak. Ortakulağı enfeksiyona açık hale getiren şey ise östaki borusu. Ortakulak, küçük bir borucuk ile boğaza bağlanıyor. Östaki borusunun işlevi orta kulağı havalandırmak. Kış aylarında çok sık görülen üst solunum yolu enfeksiyonları orta kulağa bağlanan bu borunun işlevini bozuyor. Orta kulağın havalanamaz hale gelmesi de enfeksiyona neden oluyor.  Genellikle kulak ağrısı ve ateş şeklinde kendini gösteriyor. Geçici işitme kaybı da olabiliyor. Kulak zarı delindiyse, kulaktan sıvı da gelebiliyor.  İki yaş altı çocuklarda sıklıkla antibiyotik tedavisi gerektirmeden dört beş gün içinde geçebiliyor. Tabi nasıl bir tedavi uygulanacağı her zaman doktorun takdiri. Nadiren eğer kulağın içinde apse oluştuysa, kulak zarına çizik atarak bu sıvıyı tahliye etmek gerekebiliyor. Eğer östaki borusunun işlevi bozulmazsa, orta kulak etkilenmiyor. Östaki borusunun işlevini etkileyen bazı faktörler var. Tıkalı burun ve büyük geniz eti gibi.  En iyi korunma yöntemi evdeki ortam sıcaklığını 20 derecenin üzerine çıkarmamak ve nem oranını yüzde 50’de tutmaktır. Kış aylarında evlerimiz çok sıcak ve nemsiz oluyor. Bu da özellikle üst solunum yolları enfeksiyonları sırasında burnumuzun daha da kapalı kalmasına neden oluyor. Üst solunum yolu enfeksiyonu sırasında çocuklar açık havada vakit geçirmeli. Bu da burunlarının açık kalmasına katkı sağlayacaktır.  Tüylü oyuncaklardan, tozlu ve sigara içilen ortamlardan uzak durma, sık sık ellerin yıkanması da koruyucu olacaktır. Çocukların anatomileri mükemmel değil. Her şeyden önce enfeksiyonlara çok daha yatkınlar. Yine anatomik nedenlerle ortakulak da yetişkinlere oranla çok daha çabuk bu enfeksiyonlardan etkileniyor.
İran Dışişleri Bakanlığı Sözcüsü Abbas Musevi, yaptığı yazılı açıklamada, Netanyahu'nun ‪17 Eylül'de yapılması planlanan genel seçimleri kazandığı takdirde Batı Şeria'daki Ürdün Vadisi ile yasa dışı yerleşim birimlerini ilhak edeceğine ilişkin açıklamalarını değerlendirdi.  İran'ın yapılan açıklamayı kınadığını aktaran Musevi, bazı Arap ülkelerini Netanyahu ile müttefik olmakla suçladı ve bunun politikalarını uygulaması için İsrail'e fırsat tanıdığını savundu. Musevi, "Netanyahu'nun oy alabilmek ve iktidarda kalabilmek adına bir gün İran'a suçlamalar yönelttiği diğer gün ise Filistin'in kalan bölümlerini ilhak etme vaadinde bulunduğuna" işaret etti. Bakanlık Sözcüsü ayrıca İslam İşbirliği Teşkilatının (İİT) 15 Eylül Pazar günü yapılması beklenen olağanüstü toplantısıyla ilgili "ülkesinin, İsrail'in Filistin'deki tecavüz ve yayılmacılığının önlenmesi için İslam ülkeleri topluluğu tarafından atılacak her türlü adımı destekleyeceğini" ifade etti.    Netanyahu, 17 Eylül'de yapılacak erken seçim öncesi düzenlediği basın toplantısında, yeniden seçilmesi halinde "kısa süre içinde" Batı Şeria'da yer alan Ürdün Vadisi'nin ABD yönetimiyle koordineli şekilde "İsrail'e ilhak edeceğini" açıklamıştı. Netanyahu, 9 Nisan'daki genel seçimler öncesi seçimi kazanıp koalisyon hükümetini kurması halinde yine aynı vaatte bulunmuştu. ABD'nin İsrail Büyükelçisi David Friedman da İsrail'in Batı Şeria'nın bazı kısımlarını ilhak etmeye "hakkı olduğunu" iddia ederek, Netanyahu'ya destek vermişti. İsrail'in 1967'de işgal ettiği Batı Şeria'da 250'ye yakın yasa dışı Yahudi yerleşim birimi bulunuyor ve buralarda 400 binden fazla Yahudi yerleşimci ikamet ediyor. Uluslararası hukuka göre, işgal altındaki topraklarda tüm Yahudi yerleşim birimleri yasa dışı kabul ediliyor.
Son dakika haberi:  'nın 20 Ocak 2018'de başlattığı Afrin'e Zeytin Dalı Harekatı'nda 19. güne girildi. TSK'dan yapılan açıklamada etkisiz hale getirilen terörist sayısının 999'a yükseldiği belirtildi. Bugün 29 teröristin daha etkisiz hale getirildiği açıklandı.  TSK ve ÖSO, Zeytin Dalı Harekatı'nda Afrin'in kuzeyindeki Şeyh Huruz köyü ve alt yerleşimlerini terörden arındırdı. TSK'dan yapılan açıklamada, "Zeytin Dalı Harekâtı kapsamında bölgeden elde edilen bilgilere göre; 07 Şubat 2018 tarihinde, 29 PKK/KCK/PYD-YPG ve DEAŞ terör örgütü mensubu etkisiz hale getirilmiştir. Harekâtın başlangıcından itibaren etkisiz hale getirilen terörist sayısı 999 olmuştur. Zeytin Dalı Harekâtı planlandığı şekilde başarıyla devam etmektedir" ifadelerine yer verildi. Habertürk TV'de yer alan son bilgiye göre, Afrin'deki Raco bölgesinin köyleri de tamamen TSK'nın kontrolüne geçti.  Reyhanlı, Kırıkhan ve Hassa'nın karşısındaki Afrin batı kırsalında yer alan teröristlere ait birçok mevzi, Türk Silahlı Kuvvetlerine ait havan ve obüs toplarıyla vuruluyor. Sınır hattında askeri helikopter hareketliği de devam ediyor. Bu arada, kente gelen çok sayıda askeri araç ve komandonun askeri birliklere sevki sürüyor. Habertürk TV'den Murat Karataş'ın aktardığına göre, Kuzey cephesinde silah sesleri yoğun bir şekilde duyuluyor. Şeyh Huruz civarındaki çatışmaların sabah saatlerinden bu yana yoğun şekilde sürdüğü belirtiliyor. Şırtah'ta kuzeydoğu hattına yakın bir noktada da çatışmalar 5 gündür sürüyor.  Piyade Astsubay Üstçavuş Musa Özalkan Üsteğmen Oğuz Kaan Usta Piyade Uzman Çavuş Mehmet Muratdağı Piyade Astsubay Üstçavuş Fatih Mehmethan Piyade Uzman Çavuş Ali Gümüş Teğmen Cihangir Çubukçu Tankçı Sözleşmeli Er Nurullah Seçen Tankçı Uzman Onbaşı Halil İbrahim Akgül Uzman Çavuş Ufuk Aktağ Uzman Onbaşı Fırat Karaca Piyade Uzman Çavuş Fevzi Gürsu Piyade Komando Uzman Çavuş Bekir Evren Uzman Çavuş Selim Vurdal Piyade Uzman Çavuş Şahin Kaya Piyade Teğmen Ahmet Aktepe 
 Hatay'ın Reyhanlı, Kırıkhan ve Hassa ilçeleri karşısındaki terör mevzileri, Türk Silahlı Kuvvetleri (TSK) topçu birliklerince ateş altına alındı. Hatay'ın Reyhanlı, Kırıkhan ve Hassa ilçeleri karşısındaki terör mevzileri, Türk Silahlı Kuvvetleri (TSK) topçu birliklerince ateş altına alındı.  Reyhanlı, Kırıkhan ve Hassa'nın karşısındaki Afrin batı kırsalında yer alan teröristlere ait birçok mevzi, TSK'ye ait obüs ve havan toplarıyla vuruluyor. Sınır hattında birçok noktadan dumanların yükseldiği görüldü. Başbakan Binali Yıldırım, Zeytin Dalı Harekatı’nın sevk ve idaresinden sorumlu olan 2. Ordu’nun Hatay’daki Harekat Merkezi’ni ziyaret etti.  Başbakan Yıldırım, Harekat Merkezi'nde 2. Ordu Komutanı Korgeneral İsmail Metin Temel ve diğer askeri yetkililerden Zeytin Dalı Harekatı hakkında bilgi aldı.  Ziyarette, İçişleri Bakanı Süleyman Soylu ile Ulaştırma, Denizcilik ve Haberleşme Bakanı Ahmet Arslan da yer aldı.  Afrin'de PYD/PKK'nın yerin 4 metre altında yaptığı tünel ağı bulundu. Türk Silahlı Kuvvetleri (TSK) ve Özgür Suriye Ordusu (ÖSO) unsurlarının Afrin'de PYD/PKK'dan temizlediği bir köyde, yerin 4 metre altında tünel ağı ve sığınaklar ortaya çıkarıldı. TSK ve ÖSO'nun, Zeytin Dalı Harekatı kapsamında yürütülen operasyonlarda Burseya Dağı'nın temizlenmesinin ardından teröristler, Kastel Cündo köyüne çekilmişti. Köy civarındaki mevzi ve gözetleme kulelerinin Türk savaş uçakları tarafından vurulmasının ardından TSK ve ÖSO'nun kara unsurlarının ilerlemesiyle köy ele geçirilmişti. AA'nın haberine göre, PYD/PKK'dan arındırılan mevzilerde başlatılan aramalarda, teröristlerin savaş uçakları ile diğer ağır bombardımanlardan korunmak amacıyla yerin 4 metre derinliğinde inşa ettikleri sığınak ve tünel ağı tespit edildi. İncelemelerde tünel ağının sözde komuta merkezleri ile terör örgütü açısından önemli çeşitli mevki ve gözetleme kulelerini birbirine bağladığı anlaşıldı. AA'nın görüntülediği tünel ve sığınakların elektrik tesisatı döşenerek aydınlatıldığı ve çeşitli yaşam malzemeleriyle 24 saat kullanılabilecek şekilde tasarlandığı dikkati çekti. Ayrıca, sıvanarak boyandığı görülen sığınaklardan birinin, örgüt tarafından sözde merkez büro olarak kullanıldığı tespit edildi. Sığınakta, teröristlere ait Türkçe ve Kürtçe yazılmış günlükler, çok sayıda siyasi doküman ve terörist elebaşı Abdullah Öcalan'a ait resimler bulundu. PYD/PKK'nın yaklaşık 7 yıldır yoğun şekilde yuvalandığı Afrin'de, kayalık ve dağlık bölgelerde çok sayıda tünel ve sığınak yaptığı biliniyor. Dün, terör örgütünün televizyonlu tüneli bulunmuştu.  Bugün de Afrin'in batısında 2 köyün teröristlerden temizlendiği duyuruldu. Teröristlerden temizlenen bölgelerde çok sayıda tuzak da deşifre ediliyor. Teröristlerin taş süs verdikleri mayın bulundu.  Fırat Kalkanı Harekatı'nda terör örgütü DEAŞ da benzer yöntemi uygulamıştı.  Çok sayıda tuzak hazırlayan teröristlerin, el yapımı patlayıcıları arazi, yol, bina yapısına uygun malzemeler ile kamufle ederek doğal görünüm sağladıkları ortaya çıkmıştı. TSK ve ÖSO tarafından Zeytin Dalı Harekatı ile Suriye'nin Afrin kentinin Kastel Cindo Köyü terör örgütü PYD'den arındırıldı.  PYD'li teröristlerin köyde hemen hemen her evin altına betonarme sığınak ve tünel yaptığı belirlendi.  Tünel ve sığınaklarda tuzaklanmış patlayıcı temizliği yapılırken, ÖSO güçleri daha önce PYD tarafından kontrol ve gümrük noktası belirlenen alanlarda denetime başladı. Zeytin Dalı Harekatı'nda Afrin'in kuzeydoğusundaki stratejik Burseya Dağı, PYD/PKK'dan ele geçirildi. TSK'nın Suriye'nin Afrin bölgesine yönelik başlattığı Zeytin Dalı Harekatı'nın 9. gününde Burseya Dağı, Suriye'nin sıfır noktasında konuşlu fırtına obüsleri ve tank atışları ile bombardımana tutuldu. TSK'nın hudut güvenliği ve bölgede istikrarı sağlamak maksadıyla Suriye'nin kuzeybatısındaki Afrin bölgesinde PKK/KCK/PYD/-YPG ve DEAŞ'a mensup teröristleri etkisiz hale getirmek, dost ve kardeş bölge halkını terör örgütlerinin baskı ve zulmünden kurtarmak üzere düzenlediği Zeytin Dalı Harekatı'nda görev alan Özgür Suriye Ordusu (ÖSO) güçleri, kış şartlarının getirdiği zorlu koşullara rağmen özgürlük umuduyla mücadelesini sürdürüyor. ÖSO güçlerinin Afrin'deki terör hedeflerine yolculuğu görüntülendi. Sınır hattına ve belirli bir yere kadar araçlarla giden ÖSO güçleri, daha sonra zorlu kış şartlarında kendi imkanlarıyla ilerlemeye çalışıyor. Yoğun sis ve yer yer yağmur altında saatlerce yürüyen ÖSO askerleri, araçların kış şartları nedeniyle gidemediği noktalarda silah ve mühimmat gibi teçhizatları sırtlarında taşıyor. Bölgeden gelen son fotoğraflarda harekata adını veren zeytin dalları da dikkat çekiyor. Afrin'e giren ÖSO mensuplarının dışarıdan olacak sızmalara karşı kollarına sarı bant taktığı görüldü. TSK, Suriye'nin Afrin Bölgesinde terör örgütü PYD/PKK tarafından işgal edilen alanlara yönelik başlattığı Zeytin Dalı Harekatı'na katılan askerlere moral amacıyla Hatay Büyükşehir Belediyesi Mehter Takımı konser verdi. Hatay'ın Hassa İlçesi sınırından Afrin operasyonuna destek olan tank ve zırhlı araçlar, bölgede mevzilendi. Zeytin Dalı Harekatı kapsamında askeri birliklere takviye olarak gönderilen obüs ve tanklar Hatay'daki sınır birliklerine konuşlandırıldı. Vatandaşlar, görevli personele sevgi gösterisinde bulundu ve fotoğraf çektirdi. TSK'nın 'Zeytin Dalı' harekatı kapsamında Afrin'e gerçekleştirdiği havadan bombardımana Konya'daki 3'üncü Ana Jet Üs Komutanlığı'nda konuşlu olan 132'nci Hançer Filo'ya ait 12 adet F-16 savaş uçağının da katıldığı ortaya çıktı. Türk Silahlı Kuvvetlerince, Suriye'nin kuzeybatısındaki Afrin bölgesinde terör örgütleri PYD/PKK ve DEAŞ'a yönelik başlatılan Zeytin Dalı Harekatı kapsamında, PKK/KCK/PYD-YPG terör örgütü tarafından Afrin'de mühimmat deposu olarak kullanılan tünelin tam isabetle vuruş görüntüsü, TSK tarafından basınla paylaşıldı. Kilis'in Öncüpınar Sınır Kapısı'ndan Suriye'nin Azez bölgesine askeri araç sevkiyatı yapıldı. Kent merkezinden eskort eşliğinde Öncüpınar Sınır Kapısı'na yönlendirilen askeri araçlar, Halep'in Azez ilçesine doğru geçiş yaptı. Hatay'ın Hassa İlçesi Ardıçlı Mahallesi'nden geçen tanklar üzerindeki askerleri vatandaşlar Türk bayrakları ve alkışlarla afrin sınırına uğurladı. Afrin'de PYD/PKK hedeflerine yönelik başlatılan Afrin Harekatı için tanklar ve zırhlı araçlar sınırı böyle geçti.
Bir Hollywood firmasında yetenek avcısı olarak çalışan Trawick, en pahalı takım elbiseleri, jilet gibi ütülenmiş gömlekler ve bakımlı ayakkabılar giyiyordu. Ama Spears'la çıktığı bir yıl içinde profesyonel görünümünü kaybetti ve Spears'ı görmeye alışık olduğumuz şekilde derbeder bir tarz edindi. Sinekkaydı tıraşlı yüz ve arkaya taranmış saçlar gitti, yerine kirli sakal ve dağınık saçlar geldi. Takım elbisenin yerini de yırtık kot pantolon, buruşuk gömlek ve parmak arası terlikler aldı.   Spears rahat tarzıyla tanınıyor ve modacıların elinden çıkma şık giysiler yerine genellikle dağınık, sutyensiz, çıplak ayak ve dağınık saçlı tarzıyla görüntüleniyor. Trawick ve Spears ilk olarak geçen Mayıs ayında, Spears'ın iki oğluyla Bahamalar'da sörf yaparken görüntülenmişti.  İkili ilişkilerini hiçbir zaman doğrulamasa da geçen yıl içinde dünyanın dört bir yanında beraber görüntülendi. Trawick'i kısa süre içinde eski haline dönmüş bulabiliriz. Bir derginin haberine göre Jessica Steinford diye bir oyuncuyla uzun süredir bir ilişki içindeymiş.
Ekonomik büyümenin öncü göstergesi olan sanayi üretimindeki toparlanma devam ediyor.  Türkiye İstatistik Kurumu (TÜİK) verilerine göre, Haziran ayında sanayi üretimi bir önceki yıla göre yüzde 9.7 geriledi. Üretim Mayıs'a göre yüzde 7.3 artış kaydetti.  CNBC-e anketinde yüzde 12.6 daralma bekleniyordu. Ankette en iyimser tahmin yüzde 8.2 daralma yönündeydi.  Üretimdeki daralma Şubat ayında yüzde 23.8'le rekor kırmıştı. Sanayi üretimi Mayıs ayında yüzde 17.4 düşüş göstermişti. Sanayi üretimi Haziran'da kriz döneminde ilk kez tek haneli daralma kaydetmiş oldu. Sanayinin alt sektörleri incelendiğinde, üretim madencilik ve taşocakçılığı sektöründe yüzde 7.9, imalat sanayi sektöründe yüzde 10.6, elektrik, gaz ve su sektöründe yüzde 3.8 azaldı.  Ana sanayi grupları sınıflamasına göre, Haziran ayında bir önceki yılın aynı ayına göre en yüksek düşüş yüzde 29.7 ile sermaye malı imalatında görüldü. Aramalı imalatında yüzde 10.8, enerjide yüzde 7 düşüş olurken, dayanıklı tüketim malı imalatı yüzde 7.2, dayanıksız tüketim malı imalatı yüzde 1.8 arttı.  İmalat sanayi alt grupları incelendiğinde, en yüksek düşüş oranı yüzde 36.5 ile diğer ulaşım araçlarının imalatında gerçekleşti. Onu, yüzde 35.9’luk düşüş ile tıbbi hassas ve optik aletler ile saat imalatı ve yüzde 33.6’lık düşüş ile motorlu kara taşıtı, römork ve yarı römork imalatı izledi.  BGC Partners Başekonomisti Özgür Altuğ, "Özel tüketim vergisindeki geçici indirimlerin bazı sektörlerde imalat tarafına Haziran'da olumlu yansıdı. Yıllık bazda belirgin artış gösteren tek alt sektör yüzde 7.2 ile dayanıklı tüketim malı imalatı oldu" dedi.  Altuğ, Ağustos'tan itibaren baz yılın daha avantajlı bir hale geleceğini belirtti, ancak bunun etkisinin Temmuz'dan itibaren imalattaki daralmanın yavaşlaması olarak görüleceğini, ÖTV'deki indirimlerin ise Temmuz'dan itibaren etkisini yitirmeye başlayacağını" belirtti.  Altuğ, "daralmanın üçüncü çeyrekte de sürmesinin neredeyse kesin" olduğunu ve sanayi üretiminin üç aylık ortalamasındaki daralmanın Mayıs ayındaki yüzde 18.9 seviyesinden yüzde 15.2'ye indiğini belirtti.
Çarşamba günü Fas'tan İstanbul'a gelen 45 kişiyi polis IŞİD terör örgütüne katılacağı şüphesiyle önce mülakata sonra gözaltına aldı. 41 kişiden 20'si dün sınır dışı edilirken kalan 21 kişi Atatürk Havalimanı Geliş Katı Arındırılmış Bölge'de bir odada gözaltında tutuluyor. Bu grubun da bugün Kazablanka'ya gönderileceği bildirildi. 4 kişinin ise Türkiye'ye girişine izin verildi. Sınır dışı edilmek için işlemleri devam eden 21 kişi Atatürk Havalimanı Dış Hatlar Gidiş Katı Arındırılmış salonda bulunan bir odada bekletilirken, her hangi bir olumsuzluğa karşı çevik kuvvet polisinin takviye olarak geldiği ve kapıda nöbet tuttuğu öğrenildi.  Uzun süredir Avrupa ve özellikle Kuzey Afrika ülkelerinden gelen uçakların kapılarında, Terörle Mücadele Şubesi'ne bağlı profil analizi yapan polisler görev yapıyor. İstanbul'a gelen Faslıların cübbe ve sakallı olmadıkları görüldü. Polis bu durumu IŞİD'in yeni taktiği olarak değerlendiriyor. Son dönemde artan operasyonlar sonrası Türkiye üzerinden Suriye'ye geçmeye çalışan IŞİD üyelerinin yakalanmamak için cübbe, sarık ve sakal yerine modern giyimli olduğu belirtiliyor. Bu grubun da bu kapsamda ülkeye girmeye çalıştıkları belirtiliyor.
Suriyeli sığınmacılara vatandaşlık verileceğiyle ilgili tartışmalar sosyal medyada devam ediyor. Suriyelilere vatandaşlık verilmesini istemeyenler Twitter'da #suriyelileriistemiyoruz diye etiket açıp tepkilerini paylaştı. Ünlü şarkıcı   de #suriyelileriistemiyorum etiketiyle tweet attı. Ergen tweetinde "#suriyelileriistemiyorum dersen, ülkende bombalar patladığında hatırlatırlar sana bunu, canını kurtarmak için sığınmak zorunda olursan bir gün" dedi.  dersen,ülkende bombalar patladığında hatırlatırlarsana bunu,canını kurtarmak için sığınmak zorunda olursan bir gün Ancak Ergen'in paylaşımına birçok takipçisinden tepki geldi. Sosyal medya kullanıcıları, şarkıcının Tweet'i Bodrum'dan atması ve Suriyeli çocuğu evlat edinmesi gerektiği gibi pek çok konuyla ilgili ünlü şarkıcıyı eleştiri yağmuruna tuttu.
BBC'de yer alan habere göre, Crescencio Ibarra, 15 yaşındaki kızı Rubi'nin 15. doğum günü partisi için hazırladığı davetiye videosunu Facebook'tan herkese açık olarak paylaşınca 1,2 milyon kişinin partiye katılacağını beyan ettiğini açıkladı. Partiye üç yerel müzik grubunun katılacağını belirten Ibarra, etkinlikte yapılacak at yarışında kazanana 490 dolar (10 bin peso) ödül vereceğini duyurdu. Partiye katılacağını beyan eden kişilerin sayısının 1,2 milyona ulaşması üzerine Ibarra, daveti yalnızca komşuları ve arkadaşları için yaptığını ancak gelen kimseyi geri çevirmeyeceğini açıkladı. Öte yandan doğum gününde güvenliğinin sağlanması için La Joya'ya takviye polis gönderileceği belirtildi.
Hükümetin Kürt açılımı için bildik konular dışında henüz net bir planı olmadığı biliniyor. Konuyla ilgili kişi ve taraflarla görüşerek hem kamuoyu oluşturmaya hem de yeni öneriler üretmeye çalışıyor.  Sorunun ve çözümün parçası olabilecek birden çok bileşeni olan sancılı bir sürecin başlangıcında olduğumuz söylenebilir. Sorunun büyük kısmı Türkiye’nin içinde çözülecek olsa bile özellikle sorunun ana aktörlerinden PKK’nın asıl gövdesinin Irak’ın kuzeyindeki dağlarda olduğunu unutmamak gerek. Bu nedenle Irak Kürt yönetimi yetkililerine göre çözüm için atılacak adımlara paralel çalışmaların Irak Kürt yönetimi ile yürütülmesi zorunlu. Çünkü sorunun uluslararası boyutu da var.  Bir süre önce Kürt bölgesinde, Erbil ve Süleymaniye’deki izlenimlerimiz Irak Kürt yönetimini de bu sorundan yorulduğu, Türkiye ile geliştirmek istediği ilişkileri ve bölgenin gelişmesinin önünde engel oluşturduğu yönünde. Yani PKK meselesi halledilmedikçe ne Türkiye ile ilişkiler istenilen düzeye ulaşacak ne de Kürt yönetimi ileriye yönelik projeler üretebilecek.  Ama, Kürt bölgesi yetkilileri bu sorunun kaynağının kendileri olmadığını sürekli tekrarlıyor. Bu doğru. Ancak 30 yıldır devam eden bir savaşta Kürt Bölgesinin sorunun parçası olduğu da ortada; şimdi de çözümün parçası olmak durumunda. Zaten hükümeti oluşturan KDP-KYB ittifakı olsun, Meclis’e giren Değişim Grubu yetkilileri olsun, çözümün bir parçası olmak konusunda hemfikirler.  Kürtlerin önünde birkaç sorun var: Birincisi, ABD çekildikten sonra Kerkük meselesi, petrol yasası, sınırlar yüzünden Araplar’la yaşanacak olanlar. Bu konu gerçekten ciddi ve bölgede kanlı olaylarla sonuçlanabilir.  Bu nedenle Kürt Yönetimi-Türkiye ilişkileri giderek iyileşmek zorunda. ABD de bunu istiyor; çekilmeyi geciktirmeyi bile düşünüyor. Türkiye-Kürt yönetimi ilişkilerinin önünde geçmiş yıllardan kalan sorunlar da Türkiye’nin lehine çözülüyor. Artık Bağımsız Kürdistan fikri ya da paranoyasına gerek yok. Kerkük meselesi Irak’taki diğer gruplar Türkiye ve ABD’nin istediği biçimde öteleniyor. 140. madde yakın zamanda pek oylanacak gibi görünmüyor. Türkiye açısından ise tek bir sorun kalıyor, o da PKK. Bu nedenle Türkiye, Kürt bölgesini sorunun çözümü konusunda hemen devreye sokmak, en azından bunun hazırlığını yapmak zorunda.  Bu tür hazırlıkların Dışişleri ve MİT aracılığı ile açık ve gizli biçimlerde yapıldığını da artık söylemek gerekiyor. Ama bu yeterli değil. Çünkü sorunun ana gövdesinin o bölgede olmasıyla ve sayıları 5 bine yakın olunduğu söylenen PKK militanlarının durumu ile doğrudan ilişkili. Yani dağdakiler inmeden, istenildiği kadar açılım yapılsın, sorunun sonu gelecek gibi görünmüyor. Üstelik PKK militanlarının sadece Türkiye kökenli olmadığı düşünülürse, Suriye, İran ve Irak kökenlileri için hem bu ülkelere hem de Irak Kürt yönetimine çözüm önerileri götürmek ve bu ülkelerin fikrini almak da gerekiyor.  İşin asıl zor yanı da Irak’ın kuzeyinde yatıyor. Binlerce silahlı militanın bir anda ikna olması ne kadar mümkün, belirsiz.  Mahmur Kampı’nda bulunan Türkiyeli mülteciler hemen evlerine dönebilecek mi? Bu konuda sınır bölgelerindeki köylerde bir fizibilite çalışması yapılıp, o insanlar için uygun şartlarda dönüş imkanları hazırlanıyor mu? Geri dönüşünü hukuki boyutu ne olacak? Bunlar paralel yürütülmesi gereken konular.  Kürt bölgesi ise Türkiye’nin düğmeye basması ile katkıyı sağlamaya hazır. Mahmur Mülteci Kampı sınır itibariyle Bağdat yönetimine bağlı. Türkiye bu kampın boşaltılma işlemini Bağdat yönetimine ihale etmek istiyor. Bağdat yönetiminin ise bu kampla ilgili bir tasarrufu, kampı boşaltma ve isteği yok. Kürt Yönetimi işin içinde olmadan Mahmur kampının boşaltılması mümkün değil. Ama ne yapılacağı netleşmeden Kürt Yönetimi de bu işe karışmak istemiyor. Kürt yönetimi ancak kamptakilerin ikna olması halinde her türlü katkıyı sunmaya hazır. Yani ya o insanları başka bir bölgeye nakledecekler ya da geri dönüşüne katkıda bulunabilecekler.  Militanların ise dağdan silahsız inmesi ve Kürt bölgesi yasalarına uymaları halinde hem Mahmur hem de bölgede yaşamalarına sıcak bakıyorlar. Zaten Kürt bölgesinde bu şartlara uyarak dağdan inen çok sayıda PKK militanı mevcut. Kürt yönetimi bunu saklamıyor. Belki ileride onlara yerleşim ve vatandaşlık da verebilirler. Yani Kürt bölgesi, Türkiye dönmek istemeyenler için yeni bir hayat anlamına geliyor. Türkiye, sorunun Kuzey Irak’taki ayağını çözüm noktasına getirmek için projeleri hemen hayata geçirmek zorunda. Bunun ilk ayağı ise Kürt yönetimi ile resmi düzeyde kurulan ilişki seviyesini yükseltmek, bölgeye resmi ziyarette bulunmak ve Erbil’e bir konsolosluk açmak.  Bugüne kadar reddedilenlerin hayata geçtiğini bildiğimiz için bunları yapmak da zor değil. Yani çözüm derken diğer ayakları unutmamak gerekiyor. Bu ayakların en önemlisi de Irak Kürt bölgesinde. Türkiye’den somut öneri bekleniyor.
Dünyanın sayılı coğrafyalarından Kafkasör Yaylası Cerattape bölgesinde bakır ve altın çıkarmak isteyen şirketlere karşı yıllardır direnen, son haftalarda ise biber gazlı, plastik mermili, TOMA’lı saldırılara uğrayan Artvinliler, yaşam alanlarını korumaya kararlı. Cumhurbaşkanı Recep Tayyip Erdoğan’ın “yavru Gezi’ciler” tehdidi bile gözlerini korkutmuyor. Başbakan Ahmet Davutoğlu’nun “mahkeme kararı beklenecek” açıklamasını ise, “Biz zaten daha önce yargıda kazanmıştık. Gereği yapılsın, Cengiz hemen orayı terk etsin” diye karşılıyorlar. 25 bin nüfuslu Artvin, coğrafi koşullar nedeniyle enine değil boyuna büyümek zorunda kalmış. Çoruh Vadisi’ne bakan kentin girişinin rakımı 150, madencilik yapılmak istenen Kafkasör ve Genya’ya çıkan üst mahallelerin ise yaklaşık 850 metre. Yani kentin hemen yanı başında, çok özel bir coğrafya uzanıyor. Cengiz Holding’e ait Eti Bakır AŞ’nin madencilik yapmak istediği alan, 4 bin hektarın üzerinde. Cerattepe ve Genya bölgesini kapsıyor. Artvin’e kuş uçuşu uzaklığı sadece 4 kilometre. Sürekli heyelan yaşanan bu alanda, kentin en önemli içme suyu kaynakları bulunuyor. Ayrıca her yıl haziranda, boğa güreşlerinin de yapıldığı Kafkasör Şenlikleri gerçekleştiriliyor. Üstelik Hatila Milli Parkı’nın da yanı başında. Son ÇED raporuna karşı açılan davada, bu konuda şu görüşlere yer veriliyor: “Artvin şehir merkezine karşıdan bakıldığında gözün alabildiği her alan maden ruhsat alanı haline getirilmiştir. Bu ruhsat alanı, alanın büyüklüğü ile birlikte taşıdığı nitelikler itibariyle büyük önem taşımaktadır. Artvin şehir merkezinin bütün su kaynakları bu ruhsat alanı içerisinde yer almaktadır. Bir madencilik faaliyetinin bütün su kaynaklarını kirleteceği açıktır. Maden ruhsat alanı şehir merkezine kadar inmekte bazı mahalleleri içine almaktadır. ” Cengiz Holding’in geçen 17 Şubat’ta jandarma ve polis “gazı” eşliğinde iş makineleri, konteynır, tel örgütü gibi madenciliğe hazırlık malzemelerini bin 700 rakımlı Kafkasör Yaylası Cerattepe bölgesine konuşlandırması, sürecin son halkası... Madencilerin bu noktayı tehdidi ise 25 yıl öncesine dayanıyor. Kanadalı şirket Cominco 1990’lı yıllarda, INNET Mining ise 2000’lerde bölgeden bakır çıkarmak istiyor. Ancak Yeşil Artvin Derneği çatısı altında örgütlenen halkın kararlılığı sayesinde geri adım atılıyor. Artvinlilerin “soluk aldıkları” bu doğal alanlarda madencilik hakkı, önce Özaltın, daha sonra da Cengiz Holding’e geçiyor. Artvinlilerin “Gapakti (defol) Cengiz!” diye seslendikleri şirket, Cerattepe ve Genya’yı kapsayan, Hatila Milli Parkı’nın yanı başındaki yaklaşık 4 bin 400 hektarlık doğal alandan maden çıkarmak istiyor. Ayrıca bölgenin coğrafi konumundan ötürü ciddi heyelan tehdidi olduğu da, kazanılan davalardaki bilirkişi raporlarına yansımış. Bir önceki ÇED onayını iptal eden Rize İdare Mahkemesi, 2014 sonunda, “Projenin yeri hatalıdır” vurgusu yapmış. Madencilere karşı verilen hukuksal mücadeleyi, halkın kararlı direnişini Yeşil Artvin Derneği Yönetim Kurulu Üyesi Bedrettin Kalın’la konuşuyoruz: “Dava açmamızı bile beklemeden Cerattepe’ye çıkma girişimde bulundular. Biz de aynı ayın 21’inden itibaren Cerattepe’ye çıktık ve 1700 rakımda 24 saat nöbete başladık. 10 Temmuz’da 2. ÇED’in iptali için dava açtık. 751 kişiyle Türkiye’nin en büyük çevre davasıdır bu. 7 ay boyunca hiçbir karar verilmedi. Bu arada defalarca dağa çıkma girişiminde bulundular ama başaramadılar. Sonra bildiğimiz olaylar buldu. Sahildeki 7 ilin güçlerini topladılar. Gerçekten çok ağır bir gaz ve plastik mermi saldırısıyla nöbet yerimizi geçebildiler. ” Artvinliler, tüm baskılara ve “en yukarıdan” gelen karalama kampanyalarına karşın, mücadelelerini hukuksal zeminde ve sivil itaatsizlik eylemleriyle sürdürmeye kararlı. Bu kararlılık, haftalardır süren eylemlerdeki pankartların diline de yansıyor. Bunlardan en aklımızda kalanını paylaşmadan geçmeyelim: “Bu derenin uzuni, Kıramadım buzuni, Cengiz sana ayırdım, Sopanın en duzuni...” Cerattepe’de yargı kararlarının bekleneceğinin açıklanması, akıllara hemen Bergama’yı getiyor. Fethullah Gülen Cemaati’ne yakın Koza Altın şirketinin Bergama Ovacık’taki altın madeni ve buna karşı yürütülen mücadele, uzun süre ülke gündeminde yer tuttu. Şirket kayyuma devredildiği ve yıllar içinde Ovacık’tan çıkarılacak rezerv kalmadığı halde, madene karşı açılan davalar sürüyor. Konuyu en iyi bilen isimlerden biri, İzmir Barosu avukatlarından Senih Özay. Bergama köylülerinin de avukatlığını yapan Özay, Ovacık’taki rezervin tükenmesinin ardından Havran’dan buraya cevher taşınmasına ilişkin 18 Şubat 2008 tarihli ÇED iznine karşı açtıkları dava kapsamında, yarın Bergama’da 5 kişyilik bilirkişi heyetinin keşif yapacağını anlatıyor. “Atı alan Üsküdar’ı çoktan geçti” diyen Özay, “Bu bilirkişi heyeti neye bakacak? 2009 yılındaki Bergama yerli yerinde değil ki! Artık kazılan çukurlara, tahrip olan ağaçlara, baksın” dedi. Yeşil Artvin Derneği Başkanı Nur Neşe Karahan, Türkiye Barolar Birliği Çevre Komisyonu üyeleriyle birlikte, valiliğin verdiği “özel” izinle maden sahasına çıktı. Başbakan’ın sözüne karşın, şirketin tel örgülerle sahanın etrafını çevirdiğini ve konteynırlarını yerleştirdiğini gördüklerini bildiren Karahan, “Yargı kararının kendi lehlerinde çıkacağından emin görünüyorlardı. Şirket orayı boşaltsın” dedi. 56 yaşında. Cerattepe direnişinin ön saflarında yer alanlardan şöyle diyor: “Kaleyi kaybetmeyecektik. Çok kötü oldu. O kepçenin üzerinde sağlam dursaydım, geçemezdiler. İnmezdim de ama o gaz neydi öyle...” Saraç, Atabarı Kayak Merkezi)nin işletmecisi. Jandarmanın valilik talimatıyla yolları kesmesi nedeniyle, ne kendisi ne de müşterileri işletmeye ulaşamıyor. “Mücadelemiz çocuklarımızın geleceği içindir” diyor. Bölge, biyolojik çeşitlilik açısından çok zengin. Türkiye’de tanımlanan 122 Önemli Bitki Alanından 4’ü Artvin sınırlarında bulunuyor. Burası aynı zamanda Galanthus (Kardelen) cinsinin de biyolojik çeşitlilik merkezi. Artvin’de yaklaşık 140 endemik, 80 de korunması gereken bitki türü bulunuyor. Toplam tür sayısı ise 1400. Sadece maden çıkarılmak istenen Cerattepe ve Genya bölgesinde 20 endemik, 19 endemik olmayan nadir bitki türü var. “Abies nordmanniana-Göknar” ve “Picea orientalis-Ladin” ormanları Bern Sözleşmesi Habitatlar listesinde yer alıyor. Sığır kuyruğu ve sıklemenden oluşan 3 bitki türü Bern Sözleşmesi türler listesine girmiş. Vaşak karaca, boz ayıların başlıca yaşam alanı. Önemli yırtıcı kuş göç yollarının merkezinde.
İngiliz yazar Peter Mayle'in ilk baskısı 1973 yılında yapılan "Where Did I Come From" (Nereden Geldim) adlı kitabı Malezya’da tepki çekti. Kitaba kamu çıkarlarını ve sosyal ahlakı tehdit eden unsurlar içerdiği gerekçesiyle Malezya İçişleri Bakanlığı tarafından yasak getirildi.  Bakanlık, kitabı dağıtanların 3 yıla kadar hapis cezasına çarptırılabileceklerini duyurdu. Üreme sürecini anlatan çizgi resimlerin de bulunduğu kitap, bazı uluslararası kitap satış sitelerinde 4-8 yaşındaki çocuklar için tavsiye ediliyor.
Galatasaray, UEFA Avrupa Ligi son 32 turu ilk maçında Portekiz'in Benfica takımına 2-1 yenildi. Konuk ekip, 27. dakikada Salvio'nun penaltı golüyle 1-0 öne geçti. İlk yarı bu skorla sona ererken; 54. dakikada Luyindama skoru eşitledi. Maçta son sözü 64. dakikada Seferovic söyledi, Galatasaray: 1 - Benfica: 2.  Galatasaray, Benfica maçına beklediği başlangıcı yapamadı. Fatih Terim'in karşılaşma öncesi 'Trabzonspor maçındaki gibi başlamak istiyoruz' demesine karşın, Sarı Kırmızılılar organize Benfica karşısında istenilen performansını sergileyemedi. Galatasaray, oyunu daha çok rakip yarı sahada oynamasına karşın, Benficalı oyuncular ani ataklarla tehlikeli olmaya çalıştı.  Maçta ilk net pozisyonu Galatasaray, 19. dakikada yaşadı. Linnes'in sağdan cezasahasına ortasında Onyekuru, penaltı noktası yakınında demarke durumdayken vurdu. Top sağ direğin hemen yanından auta gitti.  Dakikalar 26'yı gösterirken; Cervi, soldan cezasahasına ortaladı. Hakem Jesus Gil Manzano, Marcao'nun topa elle müdahele ettiği gerekçesiyle penaltı noktasını gösterdi. Penaltı atışı için topun başına giden Salvio, Muslera doğru köşeyi tahmin etmesine karşın meşin yuvarlağı sol direğin yanından ağlarla buluşturdu ve Benfica'yı 1-0 öne geçirdi.  Galatasaraylı oyuncular, Benfica lehine verilen penaltı kararının ardından hakem Jesus Gil Manzano'ya uzun süre itiraz etti.  40. dakikada sarı kart gören ve cezalı duruma düşen Fernando, 21 Şubat Perşembe günü oynanacak rövanş maçında oynayamayacak.  İkinci yarıya Galatasaray seyircisinin büyük desteğiyle başlarken; konuk ekipte etkili isimlerden Salvio sakatlanarak yerini 46. dakikada Gabriel'e bıraktı.  54. dakikada Diagne'nin sol kanada bıraktığı topu Yuto Nagatomo, ortaladı. Arka direkte Christian Luyindama kafayı vurarak topu Benfica ağları ile buluşturdu. Luyindama, Avrupa kupaları kariyerindeki ilk golünü Benfica'ya attı. 64. dakikada Seferovic'in golüyle Benfica tekrar öne geçti. Ruben Dias'ın orta sahadan savunma arkasına gönderdiği uzun pasla ceza sahası içerisinde sağ çaprazda buluşan Haris Seferovic, Marcao'ya rağmen düzgün bir vuruş çıkardı ve topu Fernando Muslera'nın üzerinden ağlarla buluşturdu. 81. dakikada Feghouli, cezasahası dışından sürpriz bir şut çıkardı. Top az farkla sol direğin yanından auta gitti.  85.' Belhanda'nın cezasahası sağ yan çizgisi yakınından kullandığı serbest vuruşta, Luyindama altıpas ön çizgisi yakınında çok iyi yükseldi ve harika bir kafa çıkardı. Kaleci, son anda yerden yükseklik kazanan topu çıkardı ve mutlak golü önledi.
Gençlik ve Spor Bakanlığı Yüksek Öğrenim Kredi ve Yurtlar Kurumuna (KYK) bağlı yurtlar yarın açılacak.  KYK yurtları için başvuru yapan 398 bin 60 öğrenciden 168 bini yurtlara yerleştirilmişti.  Süresi içinde yurtlara kayıt yaptırmayan öğrencilerin yerlerine yedek sırada bekleyenler yerleştirilecek. Bu kapsamda, Türkiye genelinde ilk yedek yerleştirme işlemleri de yarın yapılacak. Yedek öğrenci yerleştirmeleri, pazartesi çarşamba günleri gerçekleştirilecek. Öğrencilerin yedek yerleştirme süreçlerini www.kyk.gov.tr internet adresinden takip etmeleri gerekiyor.  Ek kontenjan, yatay-dikey geçiş, özel yetenek ile üniversiteyi normal eğitim süresi içerisinde bitiremeyen öğrencilerin müracaatları da yarından itibaren alınmaya başlanacak. Yüksek lisans ve doktora yapan öğrenciler de yurt başvurularını yarından itibaren yapabilecek.  KKTC'de bulunan Necmettin Erbakan ve Bülent Ecevit yurtlarının açılış tarihi ise 28 Eylül 2015 olarak açıklandı.
ABD Winconsin-Madison Üniversitesi'nden bir grup araştırmacı benzin ve mazot karışımını aynı anda kullanabilen bir motor geliştirdi. Motor, düşük emisyon oranına sahip ve yüzde 20 oranında daha fazla verim sağlıyor.  Araştırmacıların ‘hızlı tepkili yakıt karıştıcı’ adını verdikleri buluşun özelliği, yakıtı ateşleme haznesinde tam oranlarda karıştırabilmesi. Bu oranın tam olarak tuturulması motorun daha düşük ısılarda çalışmasını ve bu nedenle ısı kaynaklı enerji kaybını engelliyor. Karışım makine düzeninde karıştırıldığı için hata payı sıfıra çok yakın oluyor ve ateşleme işleminde daha az yakıt kullanılıyor.  Normal şartlarda benzin-mazot karışımı dizel bir motor tarafından kullanılamaz ve motorda büyük miktarda zarara neden olabilir. Araştırmacılar geliştirdikleri motorun ise doğru oranı ve zamanlamayı yakaladığını ve sorunsuz bir şekilde çalıştığını söylediler.  Araştırma takımının lideri Rolf Reitz çalışmalrıın sonuçlarını bir Enerji Departmanı Kongresi'nde kamuoyu ile paylaştılar. Reitz, karışımın Birleşik Devletler Çevre Koruma Ajansı (EPA)’nın 2010 yılı için yayınladığı yakıt standartlarına uyduğunu söyledi ve aynı zamanda otomobillere bağlı gaz salınımını yüzde 33 oranında azaltacağını ekledi.
Bunun üzerine hastalar soluğu kaymakamın yanında aldı. Tatvan kaymakam da hastalarla birlikte hastaneye giderek, başhekim ve hastane müdüründen sorunların çözülmesini istedi. Ancak kaymakamın hastaneden ayrılmasının ardından hasta yakınlarıyla hastane yetkilileri arasında kavga çıktı. Bir hasta yakını başhekimi darp ettiği için gözaltına alındı.  Tatvan Kaymakamı Süleyman Yılmaz bir kez daha devreye girdi ve diyaliz hastaları için gereken malzemeyi temin etmediği gerekçesiyle Hastane Müdürü Emrullah Gülmez’i görevinden aldı.  Bitlis İl Sağlık Müdürü Şevki Erkal, Tatvan Devlet Hastanesi’nde yaşanan sıkıntıların giderilmeye çalışılacağını söyledi.  Erkal, “Malzeme bittiğinden başhekimin ve müdürün de haberi yokmuş. Kim sorumluysa, kim görevini yapmamışsa cezasını alacak. Bundan haberimiz yoktu, haberimiz olsa Bitlis’ten gerekli malzemeler getirilirdi. Tatvan'da üçüncü kez bir başhekimimiz darp ediliyor. Olayı soruşturacağım, başhekim malzeme takibi ile ilgilenmez, malzeme takibi oradaki görevlilerdedir. Hak edenler gerekli cezayı alacak'' diye konuştu.  Tatvan Devlet Hastanesi’nde tedavi gören hastalar ise hastanede 2 yıldır doktor olmadığını ve 35 diyaliz hastasının mağdur olduğunu savundu.
, geçen hafta doğum gününü kutlayan  'ın davetlisi olarak Fransa'ya gitti. Birçok dünya yıldızının bulunduğu davette Andre Santos'un yanında götürdüğü Boluspor Piyangosu biletlerinden 5 bin adet alan Neymar, kulübe 75 bin lira destek oldu. Boluspor Kulübü Başkanı Necip Çarıkçı, 28 Şubat'ta çekilişi yapılacak piyangonun biletlerinin satışının devam ettiğini ancak biletlere çok rağbet olmadığını söyledi. Bu konuda teknik heyet ve futbolcuların da katkı sağladığını aktaran Çarıkçı, "Teknik heyet ve futbolcularımız da bu biletlerden alacak. Takım kaptanımız Santos, 5 bin bileti Fransa'ya götürdü. En iyi arkadaşı Neymar'a 5 bin bilet verdi. Biletlerimiz dünya yıldızları tarafından rağbet görüyor. Brezilyalı kaptan Andre Santos'un arkadaşı Neymar, 75 bin lira değerindeki 5 bin adet Boluspor Piyangosu bileti alarak kulübe destek oldu" diye konuştu.   Çarıkçı, burada amacın Boluspor'a katkı sağlamak olduğunu sözlerine ekledi.
İstanbul’da 1 Mayıs’ta polis yoğun güvenlik önlemleri aldı. Taksim’e çıkan yollar tamamen kapatılırken, görevli polislerin giydiği kırmızı yelekler dikkat çekti.  1 Mayıs nedeniyle Şişli Camii’nin 3 duvarına da geçtiğimiz yıl olduğu gibi "İşçi bayramınızı kutlar, Allah rızası için tarihi cami duvarlarına yazı yazılmamasını rica ederiz" yazılı pankart asıldı.
ABD ordusunun daha önce gizli silahlarını Afganistan'da kullandığı biliniyor. Mayına karşı kullanılan akıllı bombalar buna bir örnek. ABD'nin Afganistan'ı deneme alanı olarak görmesine son örnek ise yüksek teknolojiye sahip bir tüfek. ABD silah şirketleri, binalarda ya da sığınaklarda saklanan ve görüş açısında olmayan düşman askerlerini öldürmek için yeni bir silah geliştirdi. Bilimkurgu filmlerinden çıkmış gibi görünen bu silahın tetiğine basıldığında, silahtan havaya doğru bir el bombası fırlatılıyor. Normal şartlarda hedefin çok üzerinden ıska geçmesi gereken el bombası gizlenen düşmana doğru yöneliyor ve düşmanın tam üzerinde patlıyor. Bunu sağlayan da silaha monte edilmiş ileri lazer sistemleri.  XM-25 olarak adlandırılan ama askerler arasında ‘punisher-cezalandırıcı’ lakabı takılan bu silah ABD ordusunun gelecekte kullanacağı silahlardan biri. Henüz prototip aşamasında olan silahın denemelerini gösteren en geniş video geçtiğimiz günlerde yayınlandı. Ancak denemeler sadece kapalı alanlarda yapılmadı.  ABD Ordusu’ndan gelen bilgilere göre bu silahtan beşi Afganistan’da düzenlenen dokuz farklı operasyonda kullanıldı. Ordudan yapılan açıklamada ‘cezalandırıcı’nın ölümcül çatışmaları kısa sürede sonlandırdığı belirtildi.  Akıllı teknoloji kullanan ilk küçük silah olan XM-25, el bombasının dışında farklı mühimmatlar da kullanması öngörülüyor. Pentegon, 12 bin 500 adet XM-25 siparişi vermeyi planlıyor.
BM Güvenlik Konseyi'nin Suriye oturumunda Suudi Arabistan'ın Esad rejimine yönelik eleştirilerine cevap veren Suriye'nin BM Daimi temsilcisi Beşar Caferi, kayıp gazeteci Cemal Kaşıkçı'nın kaybolmasından Suudi Arabistan'ı sorumlu tuttu.  Suudi Arabistan'ı başka bir ülkenin başbakanını alıkoymak, kendi ülkesindeki bir işadamını alıkoyarak fidye ödetmekle suçlayan Caferi, Suudi Arabistan'ın Kaşıkçı'yı da konsolosluğunda tuttuğunu ve kimsenin ona ne olduğunu bilmediğini belirtti.  Suudi temsilci El Mouallimi ise, Caferi'ye cevap vermek için söz aldığında Suriye'nin BM Daimi temsilcisi Caferi salondan ayrıldı.
Geçtiğimiz yıllarda 6 yıllık eşi Tom Cruise'dan boşanan ve zor günler geçiren güzel oyuncu Katie Holmes hayata döndü. Beyaz perdeye geri dönen Holmes yeni filminin çekimlerinde görüntülendi. Son kez 2006 yılında Tom Cruise ile evlenirken gelinlikle görüntülenen Holmes'in yeni filminin çekimleri sırasında sürekli telefonuyla ilgilenmesi dikkat çekti. Holmes için "Kötü günleri geride bıraktı" yorumları yapıldı. 2012 yılında boşanan çiftin çocukları Suri'nin velayeti annesine verilmişti. Başrollerini Katie Holmes'in oynadığı Bayan Meadows filmi 2014 yılında vizyona girecek.
Celalettin Cerrah gazetecilerin sorularına "Karabulut cinayeti ile ilgili son kez konuşacağım" diyerek cevap verdi.  Katil zanlısının yakalanıp, daha sonra bırakılması iddiasının doğru olmadığını bildiren Cerrah, "Karabulut ailesi devamlı İstanbul Emniyet Teşkilatı'nı suçluyor. Ancak Cem Garipoğlu denen katil zanlısı evde olsaydı, mutlaka orada yakalanır ve adalete teslim edilirdi. Ayrıca evde aramayı polis tek başına yapmamıştır. Olayın meydana geldiği yer jandarma bölgesi olduğu için arama yapılırken polise, jandarma da katılmıştır. Ayrıca arama sırasında Cem Garipoğlu'nun anne ve babası, site sakinleri vardır. Polis bu kadar kişinin içinde katil zanlısını yakalayacak, sonra da serbest bırakacak. Böyle bir şey mümkün değil" dedi.
Süper Lig'de 2 Şubat Cuma akşamı Büyükşehir Belediye Stadyumu'nda oynanacak olan   maçı öncesi Bursa İl Emniyet Müdürlüğü güvenlik tedbirlerini en üst seviyeye çıkarma kararı aldı. Maçla ilgili olarak İl Emniyet Müdürlüğü'nde yapılan toplantıda 3 bin polis memuru ile 600 özel güvenlik görevlisinin maçta hazır bulunmasına karar verilirken, iki kulübün anlaşmış olması nedeniyle Beşiktaş taraftarı stadyuma alınmaması öngörüldü. Ayrıca maçtan bir gün önce Bursa'ya gelecek olan Beşiktaş kafilesinin konaklayacağı otelin çevresinde ise geniş güvenlik önlemleri alınacak. Yüksek tansiyonda geçmesi beklenen karşılaşmada Bursaspor taraftarının da tribünleri doldurması bekleniyor.
Almanya'nın Gelsenkirchen kentinde doğuştan kalbi delik olan ve akciğerinde ana damarı bulunmayan 2,5 yaşındaki  Almanya'daki doktorların "yaşamaz" demesine rağmen Yunanistan ve Türkiye'de geçirdiği 3 ameliyatla yaşama tutundu. Abdülkerim'in ebeveynleri Hakan ve Funda Kaymak, Türkiye'nin yetiştirdiği en büyük kalp cerrahlarından  'un gerçekleştirdiği riskli ameliyatların ardından çocuklarının büyük ölçüde iyileştiğini belirtti. Çift, Abdülkerim'in oksijen maskesinden kurtulup normal yaşama döndüğü için tarif edilmez bir mutluluk yaşadıklarını söyledi. Anne Funda Kaymak, "Abdülkerim'in ciğerinin sol tarafının işlevini yitirmesinin ardından Almanya'da gittiğimiz doktorların bize 'oğlunuz yaşamaz boş yere ümitlenmeyin' demesine rağmen pes etmedik. Her şeye rağmen ümidimizi hiç yitirmedik. Oğlumuz biri Yunanistan ve ikisi İstanbul'da olmak üzere 3 büyük ameliyat geçirdi. Şimdi büyük ölçüde sağlığına kavuştu ve solunum cihazlarından kurtuldu." dedi. Alman sağlık sigortalarının ameliyat masraflarını karşılamadığını belirten Kaymak, "Bu ameliyatlar, sosyal medya üzerinden başlatılan kampanya ile yardımseverler sayesinde gerçekleşti. Şimdi önümüzde bir ya da iki ameliyat daha kaldı. Bu ameliyatlar sonrasında oğlumuzun tamamen sağlığına kavuşmasını ümit ediyoruz." şeklinde konuştu. Baba Hakan Kaymak da bu süreçte çok zor günler yaşadıklarını, üzüntüden kendisinin de ciddi bir rahatsızlık geçirdiğini dile getirdi. Kaymak, "Almanya'da doktorların verdiği tepkiler hep kötüydü. Olmayacağı, boşuna uğraştığımız, ameliyatların da başarısız olacağı ve masada kalma ihtimalinin yüksek olduğu söyleniyordu. Çocuğa boşuna acı çektirmeyin diyerek bizi eve göndermişlerdi. Dünyamız adeta başımıza yıkılmıştı ki Allah'a şükür Kalangos hocayı bulduk ve onun sayesinde oğlumuz yüzde 70 oranında iyileşti." ifadelerini kullandı. Sigortanın masrafları karşılamadığına dikkati çeken Baba Kaymak, sözlerine şöyle devam etti: "Avukata verdik. Sigorta olsun, doktorlar olsun 'hala bu çocuğun ameliyata ihtiyacı yoktu, durumu kötüleşince ameliyat olacaktı' dediler. Öğrendik ki kötüleşince de iş işten geçiyormuş. 'Eve gidin yaşasın yaşayacağı kadar, çaresi olsa biz burada yapardık' dediler. O dönem ilaçlarını bile kesmek istemişlerdi. Doğru bildiğimiz yoldan gittik. Biz pes etmedik ve buralara kadar geldik. Allah kimsenin başına evlat acısı vermesin, gerçekten çok zor."
, lisansüstü programlara yeni öğrenciler bekliyor. Emniyet Teşkilatı saflarına yeni polisler yetiştiren Polis Akademisi, bünyesindeki enstitülerde de akademik kariyer imkanı sağlıyor. Bu kapsamda 2002'den beri Akademi çatısı altında faaliyetlerini sürdüren Güvenlik Bilimleri Enstitüsü, 7 yüksek lisans ve 2 doktora programına başarılı adayların başvurularını bekliyor. Güvenlik stratejileri ile uluslararası güvenlik alanlarındaki 2 doktora programının yanı sıra yine aynı alanlarda yüksek lisans programlarına sahip Enstitü'de ayrıca istihbarat araştırmaları, suç araştırmaları ve ceza adaleti alanlarında yüksek lisans imkanı tanınıyor. Adli Bilimler Enstitüsü de kriminalistik ve fen bilimlerindeki iki yüksek lisans programıyla gün geçtikçe önemi artan adli bilimler alanına uzman kişiler kazandırmayı hedefliyor. Yeni kurulan ve ilk defa öğrenci alınacak Trafik Enstitüsü de ulaşım güvenliği alanında uzmanlaşmak isteyen adaylara hitap ediyor. Yabancı dil ve akademik yeterlik sınavlarına ilişkin asgari şartların yanı sıra Akademi'nin "www.pa.edu.tr" internet sitesindeki diğer şartları da sağlayan adaylar, 5 Temmuz'a kadar söz konusu programlara başvuru yapabilecek.
İYİ Parti Sivas İl Başkanlığı'nda çıkan bıçaklı kavgada 3 kişi hafif şekilde yaralandı, 4 şüpheli gözaltına alındı. İddiaya göre, İYİ Parti tarafından 5. sıra milletvekili adayı olarak gösterilen H.G, 2 gün önce parti binasında S.Y'nin darbedildiğini öğrenince beraberindeki kişilerle parti binasına geldi. Burada çıkan kavgada, F.Ü, M.B. ve İ.E.K, hafif şekilde bıçakla yaralandı. Numune Hastanesine kaldırılan yaralılar, tedavilerinin ardından taburcu edildi. Kavgaya karışan milletvekili adayı H.G. ile E.G, B.K.G. ve C.G, gözaltına alındı. Tartışmanın H.G'nin adaylık sıralamasındaki yeriyle alakalı olduğu iddia edildi.
Cumhurbaşkanı  , İsrail'de yaşanan ezan tartışmalarına değinerek, "Yakın dönemde ezan konusunda yaşanan tartışmaları tehlikeli buluyorum. Böyle bir tartışmanın varlığı dahi akıl ve vicdan dışıdır. Bu tartışmanın kimseye faydası yoktur. Bu uygulama yalnızca Filistinlileri değil, tüm Müslümanları rencide etmektedir. Bu konuda endişelerimizi, böyle bir tasarının yasalaşması halinde ne tür tehlikeli sonuçlara yol açabileceğini İsrailli yetkililere ilettik" dedi.  Cumhurbaşkanı Erdoğan Wow Otel'de "Parlamentolararası Kudüs Platformu: Kudüs ve Süreci̇n Problemleri̇ Sempozyumu"nda konuştu. Erdoğan'ın açıklamalarının satırbaşları şöyle: "Milletimizin adeta 2. İstiklal harbi olan 15 Temmuz'da ellerini semaya açan, Gazze'de, Nabul'ta sokaklara meydanlara koşan tüm Filistinlilere şahsım ve milletim adına minnettarlığımı ifade ediyorum. Bugün tüm insanlık özel bir önem taşıyan Kudüs'ü şerife ve bu değerlere sahip çıkmak için bir araya geldik. Sizler, Filistin'de yarım asırdır süren işgalin, adaletsizliğin davacısı ve takipçisi olarak geldiniz. Bir barış, adalet ve huzur davasının savunucuları olarak İstanbul'a geldiniz.  Filistin halkıyla uluslararası dayanışma gününde sizleri misafir ediyor olmak bizim için iftihar meselesidir. Filistin'e sahip çıkmak, Filistinli çocukların görevi değildir. Bu tüm Müslümanların müşterek davasıdır, vazifesidir. Kudüs Hz. İbrahim, Hz. İshak, Hz. Yakup, Hz. Yusuf, Hz. Musa, Hz. İsa, Hz. Zekeriya gibi nice peygamberlerin vatanıdır. Kudüs Darüsselam'dır. Tüm insanlığın aynası, özeti olan Kudüs miraç hadisesiyle arşı alaya açılan kapıdır. Kudüs'ü zaman ve mekan olarak bölge gayretlerinin arttığı dönemde icra edilen bu toplantı önem taşıyor. Parlamentolararası Kudüs Platformu Filistinli kardeşlerimize güç kaynağı olmuştur. Kudüs'ün yalnız olmadığını herkese ilan ettiniz. Bu toplantının akabinde, platformun daha da güçleneceğine inanıyorum. Bir çocuk düşünün. Her gün namlusu kendisine çevrilmiş silahların gölgesinde okula gidiyor. Bir genç düşünün. Geleceğe dair hayallari dikenli tellerin vahşiliğinde kayboluyor. Bir kadın düşünün yıllarca gözü gibi baktığı evi bir anda buldozerlerle üzerine yıkılıyor. Bir baba düşünün sudan sebeplerle çocukları hapse atılıyor. Bir millet düşünün meskunu oldukları öz yurtlarında horlanıyor. Filistinli çocukların, gençlerin, kadınların, babaların her gün yaşadıkları hayat budur. Filistin'de hergün kendini tekrar eden baskı ve zulüm düzeni vardır. Bu adaletsizlik tüm dünyanın gözü önünde yarım asırdır katmerlenerek devam ediyor.  1 milyar 700 milyonluk İslam aleminin içini yaralayan bu tablo değişmedikçe kalıcı huzurun olması mümkün değildir. Birçok sorunun temelinde buradaki hak haspının yattığı aşikardır. BM kararları bu haksız durumu gidermeye yetmedi. Üstünlerin hukukunun geçerli olduğu bu sistemde kararların hiçbiri uygulanamıyor.  1948 yılından bu yana baskı, tehcir, ayrımcılık politikaları devam etti. Filistin meselesinin BM Güvenlik Konseyi için turnusol kağıdı olduğunu düşünüyorum. Bu durum Müslümanlar nezdinde büyük bir güven kaybı oluşturdu. BM Güvenlik Konseyi gibi kurumlara yönelik güvensizlik DEAŞ gibi örgütlere zemin hazırlıyor.  Ortadoğunun kalbindeki bu yara tedavi edilmeden bölgenin huzur ve sükuna kavuşması düşünülemez. İsrail ve diğer ülkeler gerilimi artıracak adımlar atıyor. Filistinlilere yönelik pervasızlaşan saldırılar bunun en çarpıcı örneğidir. Müslümanların ibadetlerini kısıtlayan mütecaviz eylemlere sessiz kalamayız. Mescit'i Aksa'nın içinde yer aldığı Haramül Şerif Müslümanlara aittir, öyle kalacaktır. Yakın dönemde ezan konusunda yaşanan tartışmaları tehlikeli buluyorum. Böyle bir tartışmanın varlığı dahi akıl ve vicdan dışıdır. Bu tartışmanın kimseye faydası yoktur. Bu uygulama yalnızca Filistinlileri değil, tüm Müslümanları rencide etmektedir. Bu konuda endişelerimizi, böyle bir tasarının yasalaşması halinde ne tür tehlikeli sonuçlara yol açabileceğini İsrailli yetkililere ilettik.  Kalıcı barış için tek yol 1968 haritası temelinde bağımsız Filistin devletinin kurulmasıdır. Filistin'i tanıyan ülkelerin sayısını 137'nin üzerine çıkarmamız gerekiyor. Bu bir insanlık vazifesidir. Filistin'in İsrail ile aynı şekilde temsil edilmesini sağlamalıyız. Müslümanlar olarak uluslararası planlar yanındaki bu çalışmalar yanında Kudüs'teki tarihi mirasımızın üzerine titremeliyiz. Müslümanlar'ın Kudüs'ü ve Mescidi Aksa'yı yeterli şekilde ziyaret edemediğini görüyoruz. Manisi olmadığı halde Mescidi Aksa'ya gitmeyenleri yadırgıyorum. Filistinli kardeşlerimiz "Lütfen gelin, işgalciler yalnız olmadığımızı görüyor" diyor. Bizler Filistin'e gereken desteği vermeye devam edeceğiz. Filistin'i ayağa kaldırmak için, var gücümüzle çalışacağız. Erdoğan ayrıca Twitter'daki hesabından yaptığı açıklamada, "1948 yılından bu yana, Filistinli kardeşlerimize yönelik baskı, tehcir ve ayrımcılık politikaları maalesef artarak devam etti. Bizim beklentimiz, tarihi olarak Filistinli kardeşlerimize ait olan toprakların iadesi için gereken adımların derhal atılmasıdır. Ortadoğu’da kalıcı barış için tek yol, 1967 sınırları temelinde, başkenti Doğu Kudüs olan bağımsız bir Filistin devletinin kurulmasıdır." ifadelerini kullandı. 1 milyar 700 milyon Müslüman'ın dünyada acaba 193 devletin olduğu BM'de temsil edildiğine inanıyor muyuz? Hayır. Onun için her uluslararası toplantıda dünya 5'ten büyüktür derken bir şey kastediyordum. BM Güvenlik Konseyi'nde 5 ülke var. Dünyanın kaderi bu 5 devletin elindedir, iki dudağının arasındadır. 1 milyar 700 milyonluk İslam dünyasının BM'de bunu zorlayacak adım attığını hiç duydunuz mu? Böyle bir gayret var mı? Hepsi ürkeklik, korkaklık içinde ne olur endişesi taşıyor. Demokratik hakkımız neyse almalıyız, mücadelesini vermeliyiz. Bugün şartlar değişti, bugünün şartlarına göre BM Güvenlik Konseyi'nde 20 üye mi var, 20 üyesi olacak dönerli olacak. 20'nin 10'u iki yılda bir değişecek. Sürekli bu değişiklik yapılarak hem kıtaların temsili sağlanmalıdır, hem inanç gruplarının temsili sağlanmalıdır. BM adalet tesis edecekse bu böyle olur. Şu andaki haliyle ben BM'den adalet beklemiyorum.  Suriye meselesinde BM adım atabiliyor mu? Şu anda 600'lü rakamlar konuşuluyor ama hayır. Bana göre Suriye'de 1 milyona yakın insan öldü. Bu ölüm hala devam ediyor. Çocuk, kadın, erkek ayrım yapmaksızın devam ediyor. Nerede BM, ne yapıyor? Irak'ta var mı yine yok. Biz sabır, sabır, sabır dedik en sonunda dayanamadık ve Suriye'ye Özgür Suriye Ordusu ile beraber girmek zorunda kaldık. Niçin girdik? Bizim Suriye'nin topraklarında gözümüz yok. Mesele toprağın gerçek sahipleri topraklarına sahip olsunlar, bunu sağlamak için. Yani orada bir adaletin tesisi için varız. Devlet terörü estiren zalim Esed'in hükümdarlığına son vermek için biz oraya girdik, başka bir şey için değil. Bizim asabi bir milliyetçiliğe olumlu bakmamız mümkün değil. Biz mezhepçiliği bir kenara bırakacağız. Belirleyecek olan İslam'ın ta kendisidir. Biz İslam'ın dışında başka belirleyici akım arıyorsak çok kötü bir yere doğru gideriz. Irak'ta, Suriye'de mezhep çatışmaları, buna seyiri kalalım mı? Hissi, duygusal davranmayalım, atmamız gereken adımları atalım.  15 Temmuz'da milletim F-16'ların bomba yağdıran helikopterlerin, tankların, topların, modern silahların insanoğluna işlemeyeceğini gösterdik. 248 şehit verdik. Elhamdürillah o FETÖ denilen o terör örgütü bu ülkede hedefine ulaşamadı. Benim birçok Müslüman kardeşim kendi ülkelerinde bu FETÖ terör örgütüne zemin hazırlıyor. İsminin yanında hoca varmış, ne hocası şarlatan."
Katı bulduğu Nihal Atsız ile görüş ayrılığına düşen, 1940'lardaki tabutluklarda sorgulanan Türkçülerden hayatta kalan sonuncusu olan Reha Oğuz Türkkan, bilimsel çalışmalarının bir bölümünü ABD'de gerçekleştirmişti.  Çalışmaları ABD kamuoyu tarafından ilgiyle izlenen az sayıda Türkten biri olan Türkkan, kızılderililerin uzun binyıllar önce Orta Asya'dan göçenlerin soyundan geldiğine ilişkin tez ve araştırmalarıyla da ilgi toplamıştı. Dünya çapındaki haklı gururumuz Ord. Prof. Reha Oğuz Türkkan'ın katıldığı   olan  Türkiye Gazeteciler Cemiyeti (TGC) üyesi, ''sürekli basın kartı'' ve 1997 Burhan Felek Basın Hizmet Ödülü sahibi Reha Oğuz Türkkan, İstanbul'da toprağa verildi. İstanbul'da dün 90 yaşında vefat eden Türkkan için, Altunizade'deki Marmara Üniversitesi İlahiyat Vakfı Camisi'nde tören düzenlendi. Törende, Türkkan'ın eşi Ece, çocukları Alp ve Turgut Türkkan, taziyeleri kabul etti. Cenaze törenine, TBMM Başkanvekili Meral Akşener, Yurt Partisi Genel Başkanı Sadettin Tantan, AK Parti Ordu Milletvekili Hilmi Güler, eski milletvekilleri Nazif Okumuş, Celal Adan ve Nevzat Yalçıntaş, MHP İstanbul İl Başkanı İhsan Barutçu, Üsküdar Belediye Başkanı Mustafa Kara ile Türkkan'ın ailesi, yakınları, gazeteciler ve vatandaşlar katıldı. Devlet Bakanı ve Başmüzakereci Egemen Bağış ile MHP Genel Başkanı Devlet Bahçeli de çelenk gönderdi. Türkan'ın ardından duygularını dile getiren Nevzat Yalçıntaş, ''Ömrünü Türk milletine adamış, idealist bir fikir adamıydı. Bizler onun çıkardığı dergilerle milliyetçi duyguları öğrendik'' dedi. Hilmi Güler ''Türk dünyası çok önemli bir değerini kaybetti. Herkesin başı sağ olsun'' diyerek duygularını dile getirirken, Reha Oğuz Türkkan'ın kardeşi Atilla Türkkan da ''Çok kıymetli bir insanı kaybettik. Devamlı yazıyordu. Son olarak hatıralarını kaleme almıştı. Hepimiz onu arayacağız'' diye konuştu. Camide öğle namazından sonra kılınan cenaze namazının ardından Türkkan'ın Türk bayrağına sarılı tabutu bir süre eller üzerinde taşındı. Türkkan'ın tabutu daha sonra konulduğu cenaze aracı ile götürüldüğü Zincirlikuyu Mezarlığı'nda defnedildi.   1920 yılında İstanbul'da doğan Prof. Dr. Türkkan St. Joseph, Galatasaray, Kabataş Liselerinde okudu, Hukuk Fakültesi'ni bitirdikten sonra Sorbonne ve Columbia Üniversitelerinde eğitim gördü.  Yurtiçi ve yurtdışında çeşitli Üniversitelerde öğretim üyeliği yapan Ord. Prof. Dr. Türkkan,   metodunun üç kurucusundan biri olarak "  ansiklopedisinde yer aldı.  . 1938-1944 yılları arasında Türkçülük faaliyetlerine katıldı. Dergi ve kitaplar yayınladı. Cumhuriyet, La Republiqe, Tasvir, Tercüman, Türkiye, Milliyet, Adalet ve Türkeli gazeteleri ile Human Values, Reader's Digest, Kıvılcımlar, Türk Yurdu, Türk Edebiyatı, Hisar, Milli Kültür, Türk Kültürü, Türk Dünya Araştırmaları Ergenekon, Bozkurt, Gökbörü, Türk 2000 Postası Yeni Forum ve Yeni Türkiye dergilerinde binlerce makale, dizi ve araştırması yayınlandı. Pek çok seminere katıldı. Türkçe, Fransızca ve İngilizce olarak yayınlanmış 37 kitap, 9 film ve 3 TV senaryosu yazdı. Senaryolarından Too Early For Death (Ölüm İçin Çok Erken) Amerikade NBC'de, Türk mizahı hakkındaki Rions Ensemble (Beraber Gülelim) MIP  . Uyuşturucudan kurtulanların hikâyesi olan To Be Born Again (Yeniden Doğmak) ABD'de "Human Values" vakfınca değerlendirildi. Türkkan, ayrıca, İçtiğimiz Çay, Altın Yumurta, Türkün Dışarıda Kalan Mirası, Stranger In Paradise (Garip Adasında Garip),İpek Kadife filmlerini hazırladı. Türkçülük düşüncesine büyük katkılarda bulunan ve katı bulduğu Nihal Atsız ile önemli görüş ayrılığına düşen  KIZILDERİLİLERİN ATALARI ORTA ASYA'DAN TEZİ... Bilimsel çalışmalarının bir bölümünü ABD'de gerçekleştiren Prof.Dr.Reha Oğuz Türkkan, üretimi ABD kamuoyu tarafından da ilgiyle izlenen az sayıda Türkten biriydi. Türkkan, kızılderililerin uzun binyıllar önce Orta Asya'dan göçenlerin soyundan geldiğine ilişkin tez ve araştırmalarıyla ilgi toplamıştı. (ANKA)
Türkiye, Navtex adı verilen bir denizcilik bildirisi yayınladı. Bu çerçevede 21 Nisan-30 Haziran tarihleri arasında Kıbrıs açıkları da dahil olmak üzere çok geniş bir sahada sismik araştırmalara başlanacağı ilan edildi. Araştırmalar, Barbaros Hayreddin Sismik Arama Gemisi ile ona eşlik edecek olan Bravo Suppoter adlı destek gemisi tarafından gerçekleştirilecek. Rum Hükümeti, Türk sismik arama gemilerinin bölgeye gelmesi ve araştırmalara başlaması durumunda, uluslarası hukuka dayanılarak gerekli cevabın verileceği tehdidinde bulundu. Türkiye'nin, KKTC karasularında bulunan Mağusa kenti açıklarından, sözde Rum Münhasır Ekonomik Bölgesi’ni de kapsayan çok geniş bir alanda sismik araştırma yapmayı planladığı belirtilen Rum Yönetimi, bunun uygulanmasının egemenlik haklarının ihlali anlamına geleceği iddiasında bulundu. Türkiye, Rum tarafının temmuz ayında başlayacak tek yanlı doğalgaz sondajlarına, doğal kaynaklar üzerinde Türk tarafının da hakkı bulunduğu gerekçesiyle karşı çıkıyor. KKTC'nin petrol arama sahalarındaki sondaj yetkisi Türk Petrolleri Anonim Ortaklığı’na verilmiş durumda.
Meclis Genel Kurulu’nda dünkü 17 Aralık oylamasına gelen 4 eski bakan, AKP yönetiminden aklanacakları güvencesini almışlardı ama her birinin kafasında “Diğer üçünden az oy alırsam” sıkıntısı vardı. AKP içinde de “Yüce Divan’a gönderilmeyecekleri kesin. Tümüne aynı oy çıkmaz. Oylama kimin daha çok suçlu görüldüğünü ortaya koyacak” değerlendirmeleri yapılıyordu. 17 Aralık rüşvet ve yolsuzluk operasyonu nedeniyle istifa etmek zorunda kalan 4 eski bakan dün Meclis’e öncelikle Cumhurbaşkanı Tayyip Erdoğan’ın arkalarında olduğu güveniyle geldi. AKP yönetiminin tam desteğini almışlardı. Yurtdışı seyahatini iptal etmediği için oylamaya katılmayan Başbakan Ahmet Davutoğlu’ndan o kadar kesin olmasa da, soruşturma komisyonunda aklanma aşamasını da geçmenin rahatlığı içindeydiler. Zaten Genel Kurul’da kurdukları iki cümlede söyledikleri gibi “Haklarında takipsizlik yargıda da aklanmışlardı. Meclis’e, “17 Aralık yolsuzluk değil darbedir. Bizim üzerimizden hükümete darbe yapmak istediler” diyerek geldiler. Meclis’teki soruşturma komisyonu süresince AKP içinde 4’ünün tamamını olmasa da içlerinden bir ikisini Yüce Divan’a göndermeye yetecek kadar, “Bunlar suç işlemişler” diyen milletvekili de vardı. Ancak komisyonda oylamanın ertelenmesine neden olan müdahale sırasında AKP milletvekillerine de ayar verilmişti. 4 eski bakanın, AKP tüzüğündeki 3 dönem kuralı nedeniyle artık aday olamayacak 73 milletvekilinin Yüce Divan yönünde oy kullanabileceklerine yönelik kaygılar da AKP yönetimince giderilmişti. AKP yönetimi bakanlara, “Merak etmeyin Yüce Divan için muhalefetin tam kadro oylamaya katılması bizden de 50’nin üzerinde Yüce Divan yönünde oy kullanılması gerekir. Bu mümkün değil. Fireler çıkar ancak 17 Aralık’ın suçlanan 4 eski bakanı bu nedenle oylamaya akıllarına asla Yüce Divan riski taşımadan girdi. Ancak parti yönetiminin bu 4 bakana veremediği bir güvence vardı ve kafalarını kurcalayan asıl soru da buydu. 4 eski bakan parti yönetiminden aklanma sözü almıştı ancak oylamada 4’ünün de eşit oy alıp almayacakları sorusuna yanıt alamamışlardı. Parti yönetiminden 4 isme, “4’ünüze de eşit oy çıkar” denilmemişti. Bu nedenle 4 isim de tüm oylama boyunca, “Hangimize kaç oy çıkacak? Diğer üç isim benden daha iyi oy alırsa ne olacak? En düşük aklanma oyunu ben alırsam bu en çok benim suçlandığım anlamına gelir. Bizi Yüce Divan’a gönderemeyen kendi partililerimiz 4’ümüz arasında daha suçlu anlamına gelen farklı oylar verirse bunun tartışması sürer” sıkıntılarını yaşadılar. 4 eski bakandaki bu kaygı AKP yönetimi açısından tersinden bir anlam taşıyordu. AKP yönetimi de 4 isme çıkacak farklı farklı oyların anlamını önemsiyordu. AKP yönetiminde milletvekillerinin yapacakları oylamada 4 isim arasında yapacakları bir sıralamanın mesajının alınması gerektiği ifade ediliyordu. AKP yönetimine göre oylamada en kötüden en iyi doğru Egemen Güler ve Erdoğan Bayraktar arasında bir sıralama yapılması, “Evet Yüce Divan’a gönderilmediler, aklandılar ama en kötü oy alan, ikinciden kötü oy alan, üçüncü en kötü oy alan ve en iyi oy alan sıralaması milletvekillerinin 4 bakana nasıl baktığını gösterecek. Bu hem bizim hem de toplum için de bir mesaj olacak” değerlendirmeleri yapılıyordu.
Fenerbahçe Kulübü, Kadınlar Basketbol Süper Ligi'nde  'ın hükmen mağlup sayılmasıyla sonuçlanan ABD'li oyuncu 'in lisans krizini adli yargıya taşıdı. Sarı-lacivertli kulüpten yapılan açıklamada, "Fenerbahçe Kulübü Hukuk Kurulu, T -Kizer lisans olayıyla ilgili gerekli inceleme ve araştırmanın yapılması, sorumluların tespiti ve cezalandırılması için dün Bakırköy Cumhuriyet Başsavcılığı'na suç duyurusunda bulunmuştur" denildi.
AKP Genel Başkanı ve Başbakan Binali Yıldırım, partisinin Haliç Kongre Merkezi'nde düzenlenen İl Başkanlığı Genişletilmiş Danışma Meclisi'nde konuştu. Yıldırım, AKP'lilerin yaptığı "Başkanlık istiyoruz" sloganları için, "Merak etmeyin meydanlar ısınacak" karşılığını verdi. Gündemlerinde anayasa değişikliğinin bulunduğunu söyleyen Yıldırım, "Türkiye'de bir anayasa değişikliği gündemi var. Fırsat buldukça vesayetçiler, darbeciler harekete geçiyor. Millet iradesiyle seçilmiş hükümetleri alaşağı etmeye çalışıyor. En son 1980 darbesiyle yapılan bu darbe anayasası Türkiye'nin ihtiyaçlarını karşılamaktan çok uzakta. Bunu bütün siyasi partiler söylüyor. Türkiye'nin gelişen demokrasisine uygun, halkın iradesinin tam yansıdığı, kuvvetler ayrılığının eksiksiz çalıştığı ve bütün vatandaşları kapsayan bir anayasaya ihtiyaç var. Bunu seçimler öncesi bütün partiler söz vermesine rağmen, seçim bittikten sonra bunlar unutuluyor ve diğer seçime kadar işi unutuyorlar. Başkanlık gelmezse ülkenin bölünme riski var. Başkanlık üniter yapı ile olacak" diye konuştu. Başbakan Yıldırım'ın konuşmasının satırbaşları şöyle: "Türkiye'de ister FETÖ'cü ister bölücü, bu milletin gücü sizin bu eylemleriniz yanında asla ve asla azalmayacak, artmaya devam edecek. Dün millet olarak Cumhuriyetimizin kuruluş yıldönümünü coşkuyla, heyecanla kutladık. Bugün Cumhuriyetimizin gelecekte de istikbalimizin sembolü olarak bu gururu yaşatacağız. Bu emaneti canımız pahasına korumayı herbirimiz için şerefli bir görev sayıyoruz. İnşallah 2023'e geldiğimizde Cumhuriyet'in 100'üncü yılında, 100'üncü kuruluş yıldönümünü çok daha heyecanlı gerçekleştireceğiz. O günlerden bu günlere vatan şehitlerini rahmetle, minnetle arıyorum. Başta Gazi Mustafa Kemal ve arkadaşları olmak üzere bütün gazilerimizi şükranla yad ediyorum. Yenikapı'da muhteşem bir miting gerçekleştirdik. 5 milyon vatandaşımız Demokrasi ve Şehitler Mitingi'nde meydanı doldurdu. O gün o meydanda beden veya kalben bulunan vatandaşlarıma bir kez daha teşekkür ediyoruz. O gün Yenikapı'da Türkiye'nin gücünü, milletin demokrasiden yana tavrını bütün dünyaya gösterdik. O gün beraberliğimizi hiçbir gücün bozamayacağını dosta düşmana ilan ettik. 27 gün süren demokrasi nöbetlerinde de milyonlarca vatandaşımız meydanları doldurdu. 81 ilimiz tek yürek oldu, tek vücut oldu. İstanbul demokrasiye, özgürlüklere ve büyük Türkiye hayaline sahip çıktığını gösterdi. Bu yiğit ve dik duruşundan dolayı bütün İstanbulluları, bütün vatandaşları tebrik ediyorum.  Türkiye'nin özeti İstanbul, 15 Temmuz'da kendine yakışanı yaptı, tıpkı 79 milyon vatan evladının yaptığı gibi. 7'den 70'e bütün İstanbullu 15 Temmuz gecesi devletini korumak ve Cumhuriyet'i yaşatmak için hainlere karşı dimdik durdu. 246 şehidimiz, 2 bin 194 gazimiz var. 15 Temmuz şehitlerimize ve bütün şehitlere bir kez daha Allah'tan rahmet diliyorum. Bu millet şehitlerini asla unutmayacak, gazilerini asla unutmayacak. O gün bu milletin her bir ferdi birer kahramandı. Millet adına, devlet adına hepinize şükranlarımı sunuyorum. Sizler, başkomutanımız, Cumhurbaşkanımızın çağrısıyla meydanları doldurdunuz. Darbe kalkışmasının gerçekleştiği ilk yer olan Şehitler Köprüsü'nü de tuttunuz. 'Şehitler Köprüsü geçilmez' diyerek kurşunlara vücudunuzu siper ettiniz. Darbe gecesi olduğu gibi demokrasi nöbetlerinde de İstanbul'un her köşesinin nabzını tuttunuz. İstanbul'da 2 milyon 200 bini aşan üyemiz 27 gün boyunca çoluğuyla, çocuğuyla meydanlardaydık. Vatanına ihanet edenler değil, meydanlarda demokrasi nöbeti tutanlar kazandı. Milletin tanklarını sürenler değil, tankların üzerine çıkan kahramanlar kazandı. Aklını kiraya veren teröristler değil, herbiri birbirinden yiğit şehitler, gaziler kazandı. Bu acı tecrübeden önemli dersler çıkardık. Gereken her adımı kararlılıkla atarak, bu türden alçak kalkışmaların yaşanmaması için her türlü tedbiri aldık, almaya devam ediyoruz. Hiç kimse devlet içinde devlet olmaya cesaret edemeyecek. Millet iradesine ipotek koymayı aklından geçirmeyecek. Sınırlarımız içinde veya dışında bu necip millete kast edenlerin üstesinden gelmeye muhtediriz. FETÖ'den de, BETÖ'den de, DEAŞ'tan da, onun siyasi uzantılarından da kurtaracağız. AK Parti, 2001'de yola çıkarken kurucu liderimiz genel başkanımız Recep Tayyip Erdoğan, o kutlu yolculukta bir şey söyledi: Artık hiçbir şey eskisi gibi olmayacak. AK Parti için 3 Kasım 2002 tarihi bir başlangıçtır. AK Parti iktidarı 14 yıl boyunca bir yandan Türkiye'yi 3'e katlarken, milli gelirini 3 kat artırırken, milletimizin hayali olan hizmetleri yaparken, yurdun her köşesini bilişim ağlarıyla donatırken, sağlıkta dönüşümü gerçekleştirirken, eğitimde büyük reformları yaparken, sosyal devlet olma yolunda dönüşümü gerçekleştirirken, diğer yandan da AK Parti vesayetçileri, darbe özlemcilerinin de tepelerine vura vura geliyor. Ülkeye tuzak kuran darbecileri de teröristleri de hallede hallede bugüne geliyoruz. Bu hizmetleri yaparken zannetmeyin ki önümüze kimse çıkmadı. Bir yandan hizmet yaptık, proje gerçekleştirdik, bir yanda da vesayet odaklarıyla, darbe meraklılarıyla mücadele ettik. İlk açık müdahale 27 Nisanındaki e-muhtıradır. 363 milletvekiliyle işbaşına gelmişiz 'Cumhurbaşkanı seçemezsiniz' dediler. Bu işin çözümü millettir dedik ve millet kararını verdi, millet 'Cumhurbaşkanını ben seçeceğim' dedi ve o referandumla birlikte artık Cumhurbaşkanının halk tarafından seçilmesinin önü açıldı. Bu Türkiye'deki yönetim sisteminin en önemli değişikliğinin başlangıcıdır. Bugün başkanlık tartışmalarının başladığı nokta dad budur. CHP ve onun akıl daneler o gün adam gibi parlamentoda cumhurbaşkanı seçimi yaptırsalardı, bugün biz sistem meselesini konuşma ihtiyacı duymazdık. CHP siyasi hayatında hiçbir zaman halkın iradesine ram olmamıştır. AK Parti'nin karşılaştığı vesayet ve darbe heveslileri bununla da yetinmedi. Hemen arkasından kapatma davası açtılar. Onu da savuşturduk. Hala durmadılar, yargıyla darbe yapmaya kalktılar. Yine millete giderek yargı reformuyla aştık. Bu sefer Gezi olaylarını tertip ettiler. Ağaç, yeşil diyerek iktidarı devirme hevesine kapıldılar.  Gezi'de bu milletin evladı Recep Tayyip Erdoğan 'Gezicilere pabuç bırakmayacağız, yol da yapacağız, milletimizin gönülünü de yapacağız' dedi. Bu sefer 17-25 Aralık'ı tezgahladılar. 17-25 Aralık Türkiye demokrasisine yargı yoluyla darbe kalkışmasıdır. Orada da sert kayaya çarptılar. Onlara derslerini 17 Aralık sabahı Cumhurbaşkanımız 'Bu ülkeyi darbecilere asla teslim etmeyeceğiz' dedi. O gün FETÖ'ye dikkat çeken Cumhurbaşkanımız maalesef sesini tam duyuramadı. Birçok siyasi parti, bu meselenin ciddiyetinin ne kadar derin olduğunu idrak edemedi. Ve nihayet, AK Parti iktidarının önüne en büyük sınama 15 Temmuz'da geldi. Milletin tankıyla, topuyla, uçağı, helipkopteriyle millete ateş ederek yönetimi ele geçireceklerdi. Akılları sıra işte tam zamanıydı, hükümeti alaşağı edelim. Akıl hocaları da 'Tam zamanı' demişti. Bir şeyi hesap edemeler, halkın gücünü hesap edemediler. Cuntacılar contayı 15 Temmuz'da yaktı. Bunlar olduktan sonra Yenikapı ruhuyla 79 milyonun birliğini, beraberliğini, kardeşliğini cümle aleme ilan ettik. O meydanda verdiğimiz bir söz var: Yenikapı ruhuna gözümüz gibi sahip çıkacağız dedik. Sözümüzün arkasındayız. Ama ana muhalefet partisi bu ruhu ortadan kaldırmak istiyor. Önceki gün ana muhalefet partisi genel başkanının son derece çirkin açıklaması oldu: 'Beyfendi Marmaris'te tatildeyken Meclis topa tutuluyordu.' Bu son derece haksız ve yakışıksız bir açıklamadı. 15 Temmuz gecesi Türkiye büyük bir tehlike atlattı. Bu haksız, yakışıksız ithamı yapan ana muhalefet partisi genel başkanının en azından bir özür borcu var. Özür dilemelidir. Cumhurbaşkanımızın o gece nerede olduğunu cümle alem biliyor. Darbecilerin Cumhurbaşkanımızı almaya gittiklerini bütün Türkiye biliyor. Cumhurbaşkanımızın o gün gösterdiği cesaret ve dirayet dünyada hayranlıkla karşılanıyor. Teslim olmayı bir an düşünmedik, bu güzel ülkeyi terk etmeyi bir an düşünmedik. Hep millletin yanında olduk. Tehditlere rağmen, suikastten, uçağın düşürülmesinden asla tereddüt etmeden Cumhurbaşkanımız İstanbul'a geldi. Üzerinde jetle uçarken, kurşunlar atılırken saklanmayı, gizlenmeyi, kaçmayı asla düşünmedi. Sayın Kılıçdaroğlu, Cumhurbaşkanımız milletiyle beraberdi, siz neredeydiniz? Darbe oldu CHP Genel Merkezi FETÖ'cülerin ağlama duvarına döndü. Mağdur edebiyatıyla FETÖ'cülere moral veriyorsunuz. İnsanın diliyle vicdanı arasında irtibat olmalı. Türkiye'de bir anayasa değişikliği gündemi var. Fırsat buldukça vesayetçiler, darbeciler harekete geçiyor. Millet iradesiyle seçilmiş hükümetleri alaşağı etmeye çalışıyor. En son 1980 darbesiyle yapılan bu darbe anayasası Türkiye'nin ihtiyaçlarını karşılamaktan çok uzakta. Bunu bütün siyasi partiler söylüyor. Türkiye'nin gelişen demokrasisine uygun, halkın iradesinin tam yansıdığı, kuvvetler ayrılığının eksiksiz çalıştığı ve bütün vatandaşları kapsayan bir anayasaya ihtiyaç var. Bunu seçimler öncesi bütün partiler söz vermesine rağmen, seçim bittikten sonra bunlar unutuluyor ve diğer seçime kadar işi unutuyorlar. Başkanlık gelmezse ülkenin bölünme riski var. Başkanlık üniter yapı ile olacak.
Bir grubun Suriye'deki insanları para karşılığında Türkiye'ye getirdiği bilgisine ulaşan güvenlik güçleri çalışma başlattı. 3 ay süren teknik ve fizik takip sonunda jandarma ve polis cuma günü Yayladağı İlçesi'nin Suriye sınırındaki Güveççi, Görentaş ile Uluyol Mahallesi'nde önceden belirlenen adreslere eş zamanlı operasyon düzenledi. Operasyonda 1'i asker 14 kişi gözaltına alındı. Şüphelilerden birinin evinde 40 bin TL ele geçirildi. Ekipler, ilçede er asker olarak görev yapan ve kısa süren önce terhis olan bir kişiyi de memleketinde yakalayarak Yayladağı'na getirdi. Sorguları tamamlanan 15 şüpheli Yayladağı Adliyesi'ne sevk edildi. Aralarında halen vatani görevini yapan ve terhis olan askerlerin de bulunduğu 10 şüpheli tutuklanırken, diğer 5'i adli kontrol kararıyla serbest bırakıldı. Hatay Valisi Ercan Topaca, operasyonun çatışma ya da bölgede son günlerde yaşanan olumsuzluklar nedeniyle kendiliğinden gelenleri kapsamadığını, bunu ticari amaçla uzak noktalardan Yayladağı'na insan getirenleri kapsadığını söylemişti.
Google’ın robot teknolojileri alanında araştırmalar yapan biriminin başındaki isim olan Andy Rubin, internet devindeki işinden ayrılıyor. ABD mekezli Google adına konuyla ilgili açıklama yapan basın sözcüsü, Andy Rubin’in şirketten ayrıldığını doğruladı ve bu ayrılığın şirketin bu kulvardaki yatırımlarını sekteye uğratmayacağının altını çizdi. Google ile bir problem yaşamadığını açıklayan Rubin, kendi başına yeni projelerde yer almak için ayrılık kararı aldığını açıkladı.  Daha önce Google’ın Android biriminin başında da görev alan Andy Rubin, Android’in başarısının arkasındaki isim olarak görülüyordu. Google, akıllı telefonlar için geliştirilen Android işletim sistemini 2005 yılında bünyesine katmıştı.  Yapılan açıklamaya göre, Andy Rubin’dan boşalan göreve şirkette görev alan bilim adamlarından James Kuffner getirildi.
'daki siyasi krizle ilgili yoğun açıklamalarıyla gündeme gelen Beyaz Saray Ulusal Güvenlik Danışmanı John Bolton, Küba'daki anayasa referandumuna ilişkin, "ABD, Küba halkının özgürlük ve demokrasi çağrılarını destekliyor." değerlendirmesini yaptı. Ulusal Güvenlik Danışmanı Bolton, Twitter hesabından Küba'daki anayasa referandumu hakkında paylaşımda bulundu. Venezuela'daki siyasi krizle ilgili olarak Donald Trump yönetiminin en öne çıkan ismi olan Bolton, Küba'daki referandumun meşru olmadığı imasında bulundu. Bolton, "Küba'da bugün yapılan anayasa referandumu, Küba rejiminin kendi baskı ve tiranlığını örtmek için uyguladığı bir başka taktiktir. ABD, Küba halkının özgürlük ve demokrasi çağrılarını destekliyor." ifadelerini kullandı. Küba'da halk, referanduma sunulan bir dizi anayasal değişiklik için bugün sandık başına gitti. Bolton, daha önceki açıklamalarında da Venezuela'nın yanı sıra Küba ve Nikaragua'daki yönetimleri de hedef almış ve bu ülkedeki vatandaşların "demokrasi çağrılarını desteklediklerini" ifade etmişti. Özellikle İran konusundaki "şahin" görüşleriyle tanınan Bolton, Venezuela'daki siyasi krizin ilk gününden itibaren ABD yönetiminde konuya ilişkin en fazla sayıda açıklama yapan isimlerin başında geliyor.
İstanbul'un Esenyurt ilçesi İncirtepe Mahallesi 235. Sokak'taki bir apartman dairesinin elektriği, ödenmeyen borç nedeniyle elektrik dağıtım şirketi görevlisi tarafından kesildi. Elektriği kesilen evin sahibi ve oğlu, işlemi yapan Ömer B.'yle tartıştı. Tartışmanın kavgaya dönüşmesi üzerine, Ömer B. bıçakla yaralandı.  Mesai arkadaşlarının yardımıyla özel bir hastaneye götürülen Ömer B., tedavi altına alındı.  Durumun bildirilmesi üzerine olay yerine gelen polis ekipleri, kavgaya karışan Ali G. ile oğlu Şehmuz G.'yi gözaltına aldı.  Tedavisi süren Ömer B.'nin sağlık durumunun iyi olduğu öğrenildi.
Doğruyu söylemek gerekirse aslında hiçbir olimpiyat şampiyonluğu sıradan değildir. Ancak bazı şampiyonluklar ve şampiyonlar özeldir.  Güney Koreli Kim Yu Na’nın buzla tanışması 7 yaşında oldu. Önceleri ablasıyla sadece aktivite amaçlı ayan Kim’in kaderi Ryu Jong-Hyeon’un onu keşfetmesiyle tamamen değişti. Aslında değişen sadece onun kaderi değil, belki de bir ulusun kaderiydi.  Artistik patinajda temel eğitimini Ryu Jong-Hyeon’dan alan Güney Koreli sporcu, gerçek potansiyeline ulaşmak için kendine daha imkanlar sunan Kanada’ya taşındı ve iki kez olimpiyat ikincisi Brian Orser’le birlikte çalışmaya başladı. Kim’in dikkatleri çektiği yılsa 2006 oldu. Dünya gençler şampiyonluğuna ulaşan Güney Koreli sporcu henüz 15 yaşında olduğu için Torino Kış Olimpiyatı’nda yarışamamıştı. Ancak ilerleyen günler onun adına zaman zaman zorlu geçse de şampiyonluklarla doluydu. 2007 yılında bel fıtığı başlangıcı teşhisi konulan Kim Yu Na bu zorlu günleri de işine konsantre olarak atlattı.  Yeteneği herkesçe bilinen ama gençlerdeki başarısını büyüklerde tekrarlayıp tekrarlayamayacağı merakla beklenen Kim, 2009 yılında Los Angeles’ta düzenlenen dünya şampiyonasında sporseverleri kendine hayran bıraktı. 2007 ve 2008’de dünya üçüncülüğünden öteye gidemeyen Güney Koreli, bu kez dünya rekoru kırarak altın madalyaya ulaşmıştı. Daha önce başarılamayanı başaran ve 200 puan barajını aşan ilk sporcu olan Kim, 207.71 puanla en yakın rakibine de yaklaşık 16,5 puanlık fark atmıştı.  Bu muazzam başarı Kim Yu Na’yı ülkesinin en popüler bayan sporcusu yaptı. Dünyanın önde gelen otomobil üreticileri, kozmetik firmaları, cep telefonu üreticileri ve hatta bankalar ona sponsor olabilmek için adeta birbirleriyle yarıştılar. Neticede yıllık geliri 8 milyon dolar civarında olan bir sporcu ortaya çıktı. Sayısız reklamda oynayan, attığı her adım olay olan ve bir body-guard ordusuyla sokağa çıkan KimYu Na için olimpiyat farklı bir tecrübe ve tabii ki yeni sponsorluk anlaşmalarının başlangıç noktası olacaktı. Genç sporcu da bu fırsatı olabilecek en iyi şekilde değerlendirdi ve şampiyon oldu.  Kim Yu Na eğer Vancouver’dan madalyasız dönse hem sponsorluk anlaşmalarının yenilenmemesi, hem de ülkesinde “reklamlarda oynamaktan antrenman yapmadı” eleştirilerine maruz kalma tehlikesiyle karşı karşıya kalacaktı. Ancak Kim bir kez daha tüm dünyayı büyülemeyi başardı.  Kısa programda 78.50, serbest programda 150.06 puan alan Kim, 228.56 toplam puanla kendine ait eski rekoru sadece kırmadı, kelimenin tam anlamıyla parçaladı. Hatta eski rekorun rekordan sayılmaması gerektiğini, dudak uçuklatan Los Angeles performansının son derece sıradan olduğunu ima etti. Kısacası Kim Yu Na Artistik Patinaj’ı farklı bir boyuta taşıdı. Bu sıradışı sporcu aldığı puanla erkek rakiplerine dahi gözdağı verirken, ülkesi Güney Kore’nin de kısa pist sürat pateni dışındaki ilk olimpiyat şampiyonu olarak tarihe geçti.
Fortaleza kentindeki 60 bin 348 kişi kapasiteli Castelao Stadı'nda oynanan ve FIFA kokartlı Türk hakem Cüneyt Çakır'ın düdük çaldığı mücadelede Brezilya'nın bulduğu pozisyonlarda Meksika file bekçisi Ochoa başarılı olunca taraftar 1'er puana razı oldu. İlk yarıya iyi başlayan taraf olan Brezilya, ev sahibi olmanın avantajıyla taraftar desteğini arkasına alarak Meksika kalesini ablukaya aldı. Ancak Meksika'da bu ablukaya tek başına karşı gelen kaleci Ochoa, etkili Brezilya ataklarında golcülerin son vuruşlarını başarıyla geçiştirdi. Özellikle 26. dakikada Neymar'ın şutunda muhteşem bir kurtarıi yapan Ochoa, ilk yarıda adından söz ettiren isim oldu. Meksika takımı ilk 45 dakikada pek etkili atak geliştiremedi. Ancak kalecisinin performansı sayesinde maçın içinde kalan Aztekler, maçı kazanma ümitlerini son dakikalara kadar sıcak tuttu. Mücadelenin ilk yarısında gol çıkmadı ve taraflar soyunma odalarına 0-0 eşitlikle gitti. İkinci yarını ilk 10 dakikası ilk yarıda olduğu gibi Brezilya üstünlüğünde geçti ancak hem Meksika defansı hem de kaleci Ochoa bu ataklara geçit vermeyince Brezilya'nın dengesi bozuldu. 55. dakikadan sonra maçta kontrolü ele alan Meksika, organize ataklarla karşı kaleye gitmeye başladı. Brezilya defansında David Luiz ve Tiago Silva'nın egemenliği nedeniyle uzaktan şut kovalayan Mrksikalı oyuncular, Julio Cesar'ı oldukça zorladı ancak gol bulamadı. Son 10 dakikada Brezilya, sazı tekrar eline aldı ve Meksika kalesinde gol aramaya başladı ancak yine ve yeniden Ochoa'ya takıldı. 88. dakikada Neymar'ın kullandığı kornerde Thiago Silva'nın kafa vuruşuşu yakın mesafeden çok iyi çıkaran Ochoa, takımına galibiyet için bir şans daha verdi. Devamında gol arayan Meksika, pozisyondan yararlanamayınca mücadelede son düdük geldi. Brezilya'nın bu Dünya Kupası'nda en büyük umudu olan Neymar, Meksika karşısında bekleneni veremedi. Topu ayağına aldığında hızlı bir şekilde defansın üzerine gitmesi kendine veya arkadaşlarına pozisyon yaratması beklenen genç oyuncu, bu görevlerini yerine getiremeyince takımına faydalı olamadı. Neymar'ın etkisiz kalması, önünde oynayan Fred'i de etkiledi. Nitekim 68. dakikada yerini Jo'ya bırakan Fred, tribünler tarafından ıslıklandı. Meksika'nın 28 yaşındaki file bekçisi Guillermo Ochoa, özellikle ilk yarıda yaptığı kurtarışlarla maçta adından en çok söz ettiren isim oldu. 26. dakikada Neymar'ın uzaklardan şutunu direk dibinde harika çıkarak Ochoa, ilk yarının sonlarına doğru sıklaşan Brezilya akınlarında da kalesini baaşrıyla korumayı başardı. İkinci yarıda da Aztekler'in en sağlam ismi olan Ochoa, maçı gol yemeden noktalayarak büyük övgü ve özgüven kazandı. İki Güney Amerika temsilcisinin karşı karşıya geldiği mücadelede ev sahibiyle oynamasına rağmen Meksika, oyun olarak Brezilya'dan aşağı kalır bir performans çizmedi. Genel olarak temposuz geçen mücadelede Brezilya'nın daha baskın olduğu dakikalar çoğunluktaydı ancak özellikle ikinci yarının ilk 10 dakikasında Brezilya baskısını atlatan Meksika, ev sahibi ekibin bıraktığı boş alanları daha iyi kullandı ve pozisyonlar buldu. Ceza alanı içine girmeyi başaramayan Aztekler, uzaktan şutlarla Julio Cesar'ı zorladı. Brezilya'da ülkemizi temsilen bulunan FIFA kokartlı hakemimiz Cüneyt Çakır, bu kritik mücadeleyi baştan sona hatasız yönetti ve otoritelerin beğenisini topladı. Yardımcılarıyla iyi bir anlaşma ortamı yakalayan Çakır, kendisini fazlaca zorlayan bir pozisyon olmamasının da yardımıyla bu zorlu maçtan başarıyla ayrıldı. Faul düdükleriyle maçı fazla bölmeyen ve avantaj kuralını uygulamaya özen gösteren Çakır, kullandığı sarı kartlarda da kendinden emindi.
Avrupa Birliği (AB) üyesi 7 ülkede bulunan tüketici dernekleri, kullanıcıların konumlarını takip ettiği gerekçesiyle Google'ı düzenleyici kurumlara şikayet edeceklerini duyurdu. Brüksel merkezli Avrupa Tüketici Birliği (BEUC), Hollanda, Polonya, Çekya, Yunanistan, Slovenya, İsveç ve Danimarka'daki tüketici derneklerinin, Google'ı ülkelerindeki ilgili düzenleyici kurumlara şikayet edeceklerini açıkladı. Açıklamada, şikayetin Google'ın kullanıcıların konum verilerini takip ederek AB Veri Koruma Yönetmeliği'nden (GDPR) doğan yükümlülüklerini ihlal ettiği gerekçesiyle açılacağı kaydedildi. Norveç tüketici derneğinin yaptığı araştırmaya göre, konum takibiyle insanların dini inançları, siyasi eğilimleri, sağlık durumları gibi bilgilerinin belirlenebildiğine işaret edilen açıklamada, Google'ın kullanıcıları bu özelliklerin kapatılabilmesi hakkında yeterince bilgilendirmediği ve anlaşılır açıklama yapmadığı ifade edildi. Öte yandan, AB genelinde mayıs ayında yürürlüğe giren GDPR kapsamında kişisel verilerle ilgili çok sayıda değişiklik yapıldı. GDPR ile şirketlerin kişisel verileri toplamaları, işlemeleri, paylaşmaları ve saklamaları için bireylerin tam olarak bilgilendirilmesi ve açık izinlerinin alınması gibi şartlar getirildi. Düzenleme, kişisel verilerin sızması, çalınması veya amaç dışında kullanılması gibi bir durumun ortaya çıkması halinde şirketlerin ilgili düzenleyici kurumlara 72 saat içerisinde açıklama yapması şartını koştu. Ayrıca, işletmelerin söz konusu kişisel veri kurallarını ihlal etmeleri durumunda yetkili makamlara, şirketin dünya çapındaki cirosunun yüzde 4'üne ulaşan para cezası uygulama imkanı sağladı.
AK Parti referanduma götürülen anayasa değişiklikleri için süreyi kısaltıyor. Referandum süresi 120 günden 45 güne indiriliyor.  AK Parti grup başkanvekili Bekir Bozdağ'ın verdiği teklife göre; 330 ile 367 arasında oy alarak zorunlu referanduma götürülen anayasa değişiklikleri artık 45 gün içinde halk oyuna sunulacak. Bu teklif, iktidarın yakında gündeme getireceği anayasa değişikliklerinin habercisi olarak yorumlanıyor.  Bekir Bozdağ konuyla ilgili olarak, "120 günde vatandaş neyin referanduma götürüleceğini unutuyor" dedi. Anayasa değişikliklerinin halk oyuna sunulmasını düzenleyen yürürlükteki kanuna göre, Meclis Genel Kurulu’ndan üye tam sayısının 5’te 3 veya 3'te 2'sinden az oyla kabul edilen anayasa değişiklikleri cumhurbaşkanı tarafından meclise iade edilmediği takdirde halk oyuna sunulmak üzere resmi gazetede yayınlanıyor.  Kulislerde, AK Parti'nin böyle bir değişikliğe giderek demokratikleşme yolunda önemli anayasal değişiklikleri gündeme getirebileceği ifade ediliyor. AK Parti 337 milletvekiliyle zorunlu referanduma gidecek oya sahip.  Hükümetin bu değişiklik sonrası yapacağı ilk referandumla halkın ak parti iktidarına desteğini de ölçmeyi amaçladığı ifade ediliyor.
yükseldi. , dün 143,95 lira ile son 3 haftanın en düşük seviyesini gerilemesinin ardından gelen alışlarla yükselişe geçti ve günü yüzde 0,8 artışla 146,1 liradan tamamladı. Bugün küresel piyasalarda azalan risk iştahının etkisiyle dolar kurundaki artışa paralel güne yükselişle başlayan gram altın, yüzde 1 artışla 147,5 liradan alıcı buluyor.  'da çeyrek altın 242, Cumhuriyet altını 987 liradan satılıyor.   ise dün günü yüzde 1,3 yükselişle 1.235 dolardan tamamlamasının ardından bugün 1.233 dolar seviyelerinde yatay bir seyir izliyor.
New Brunswick İslam Merkezi"nde Kurban Bayramı dolayısıyla Diriliş Ertuğrul temalı kutlama programı gerçekleştirildi. Programa, Türkiye'de yayımlanan diziden esinlenerek, tarihi kıyafetlerle gelen çok sayıda yetişkin ve çocuk, Türk otağı şeklinde tasarlanan masalarda ağırlandı. Müslüman davetliler için bir de Türk Bey'i tahtı hazırlandı. Osmanlı tarihi ve Ertuğrul Gazi’yi anlatan kısa bir sunum ile başlayan gece, TRT World tarafından hazırlanan "Ertuğrul Diriliş" dizisini anlatan video ile devam etti. TÜRK MUTFAĞINDAN LEZZETLER Diziden esinlenerek gerçekleştirilen kısa tiyatro oyununun ardından Diriliş Ertuğrul'un sevilen müziği eşliğinde kılıç kalkan ekibi gösteri yaptı.  Yoğun katılımın olduğu gecede Ertuğrul kostümleri giymiş çocuk ve yetişkinler performansları ile davetlilerden alkış aldı. Gösterilerin ardından davetlilere Türk mutfağından lezzetler ve ayran ikram edildi.  NBIC Yönetici Müdürü Sami Catovic, merkezde her yıl bayram programları düzenlediklerini belirterek, "Toplumumuz diziyi izliyor ve dizi onlarda heyecan uyandırıyor. Bu nedenle bu bayram için de Ertuğrul temasını seçtik" diye konuştu.  Etkinliğin duyurusunu yaptıktan sonra olumlu tepkiler aldıklarını kaydeden Catovic, "Bu gece diziyi bilmeyen insanların da bizi birbirimize bağlayan tarihi geçmişimiz hakkında burada bir şeyler öğrenmelerini umuyoruz" dedi. ABD'de ve Hollywood'da Türk ve Müslüman kültürü hakkında olumsuz bir bakış açısı olduğunu belirten Catovic, "Çocuklarımız bu olumsuz bakış açısına maruz kalıyor. Onları tarihimize kahramanlarla bağlamanın ilham verici olduğunu düşünüyorum. Ertuğrul bu konuda bir rol model. Çocuklar onu izleyip tarihimiz konusunda heyecanlanıyor. Ertuğrul onların kahramanı oldu" ifadesini kullandı. Etkinliğin organizatörlerinden Zaina Saman, "Çocuklar diziyi izliyor ve Müslümanların aslında ne kadar inanılmaz şeyler yaptığını görüyor. Buradaki medya bize ne derse desin, ne gösterirse göstersin Ertuğrul'u izlediğimizde madalyonun farklı bir yüzünü görüyoruz. Dizi bize, ABD'de bile yaşıyor olsak İslam'a ve kültürümüze sahip çıkabileceğimizi gösteriyor" diye konuştu.  Ertuğrul dizisinin tüm İslam dünyasında bir geçiş sürecine yol açtığını anlatan Saman, "Ben burada doğdum büyüdüm. Hiçbir zaman bir toplumun parçası olmamıştım. O topraklardan kopmuştum. Şu anda kopuk değiliz. Bu dizi bizim uzun süredir ihtiyacımız olan bağlantı oldu" değerlendirmesini yaptı.
Mitinge miletvekilleri, PM Meclisi Üyeleri, CHP İl Başkanı Canan Kaftancıoğlu, DİSK Genel Başkanı Kani Beko, Şeker İş Sendikası Çorum Şube Başkanı Sefer Kahraman katıldı. Mitinge İyi Parti, Saadet Partisi, Demokrat Parti, EMEP gibi siyasi partiler, sendikalar ve sivil toplum kuruluşları da destek verdi. Yaklaşık 10 bin kişinin katıldığı mitingde parti logosu ve parti bayrakları yer almazken sadece Türk bayrakları kullanıldı. Miting başlamadan önce özelleşecek fabrikalar arasında yer alan Çorum Şeker Fabrikası’nı ziyaret eden Kılıçdaroğlu’nu, burada şeker işçileri karşıladı. CHP’nin tüm grubunun ve PM’nin katıldığı mitingde belediye başkanları, il ve ilçe örgütlerinin yöneticileri tam kadro yer aldı. Şeker fabrikası işçi ve aileleriyle birlikte, Türk-İş’e bağlı Şeker-İş Sendikası Çorum Şubesi ve Türkiye Sosyalist İşçi Partisi yöneticilerinin de katıldığı miting alanında yalnızca Türk bayrakları dalgalandı. Kılıçdaroğlu’nun başında Şeker İş Sendikası şapkasıyla yaptığı konuşma sırasında, vatandaşlar da “Kamu varlıklarını satarak değil üreterek yönetim”, “Şekeri satanı biz de satarız”, “Şeker vatandır vatan satılmaz”, “Çayda kotaya fındıkta Ferrero’ya, şekerde nişastaya geçit yok”, “Go home Cargill”, “Fabrikama dokunma, NBŞ ile geleceğimi karartma”, “Pancardan olur şeker, çiftçinin tekeri döner”, “Fabrika satarak değil, üreterek yönetim”, “Pancarıma ve fabrikama dokunma” pankart ve dövizleri taşıdı.
Hem BMW 760Li High Security, hem de BMW 750Li High Security dünyanın BRV 2009 sertifikasını almış ilk modelleri ve her iki araç da yeni balistik koruma seviyesi VR7’nin gereksinimlerini karşılıyor. Son derece etkili koruyucu zırhları sayesinde Yeni BMW 7-Series High Security’nin saydam olmayan kaporta bölgeleri VR9 balistik koruma seviyesinin gereksinimlerini de karşılıyor. Böylece hem BMW 760Li High Security, hem de BMW 750Li High Security bir yandan bireysel hareketlilik segmentinde yeterli güvenliği sağlarken bir yandan da benzersiz yolculuk rahatlığı, üstün sürüş teknolojisi ve sürekli olarak güven dolu yolculuk yapmaya imkan tanıyan sayısız yenilikçi ekipman özelliği sunuyor. Araçlar BMW’nin azimli geliştirme çalışmaları sonucunda elde ettiği bulgulara ve güvenlik aracı mühendisliğindeki otuz yılı aşkın tecrübesine dayanıyor. Bu güvenlik konsepti üretim modeline paralel olarak geliştirilmiş ve BMW’nin Dingolfing fabrikasında güvenlik bileşenlerinin entegre edilmesi araç üretim sürecinin ayrılmaz bir parçası haline getirilmiş. Özel şasi bileşenleri sedanın zırh kaplaması nedeniyle oluşan ağırlık artışına mükemmel bir şekilde uyum sağlamış. Dolayısıyla güçlendirilmiş süspansiyon, amortisörler ve süspansiyon üst payanda bağlantıları modele özgü bileşen yelpazesi dahilinde yer alıyor. Bu yaklaşım sonradan takılan zırh kaplamasının boy ölçüşemeyeceği iyi ayarlı araç performans özelliklerini mümkün kılmış. Özel çelikten yapılma güçlendirilmiş araca özgü zırh kaplaması ve yeni geliştirilmiş güvenlik camları yolcu bölmesini özellikle her türden saldırıya karşı koruyor. Yolcu bölmesi kapıların, tavanın, kolonların, ön ayak boşluğunun ve yolcu bölmesiyle bagaj bölmesi arasındaki ayrım duvarının üzerine kaplanan zırhla korunuyor. Özel bir teknik kullanılarak imal edilen çelik paneller kaportanın dış hatlarına kusursuz bir şekilde uyuyor. Modele özgü boşluk kapama kapı kesimi ve kapı birleşim hatları gibi kritik bölgelerin güvenle sızdırmaz hale getirilmesini sağlıyor. Aracın alt takımı da özellikle maksimum patlama korumasına odaklanılarak geliştirilmiş özel bir kaplamaya korunmuş. Sedanlardaki bir başka gelişme de sedandaki 6 cm’lik güvenlik camı. Çok katmanlı lamine cam kaplaması yenilikçi yapısı sayesinde benzersiz bir dayanıklılık seviyesi sağlıyor. Kırılmış çam parçacıklarının iç kısma nüfus etmesini önlemek için pencere camlarının içi polikarbonat bir katmanla kaplanmış.
Yeni otomobil, A3 Sportback'e göre daha az steyşına benzemesini sağlayan pürüzsüz bir tasarıma sahip ve yüksekliği A4 sedandan 36 mm daha az. Çerçevesiz kapılar kesinlikle otomobilin temiz görünümünü pekiştiriyorlar. Hoş açılara sahip, krom halkalı yan camlarda akıcı bir tavan hattı barındıran sportif bir görünüm sergiliyorlar. İç kısımda müşteriler ya tek renk, ya da kontrast renkler seçebiliyor. Aracın çindeki dört bağımsız koltuk, yolcular ne kadar iri olursa olsun rahat etmesini sağlayacak kadar fazla yer sunuyor. Bagaja gelince, A5 Sportback 480 litre ile, A4 Avant ile neredeyse aynı miktarda bagaj hacmine sahip. Kaputun altında üç benzinli motor seçeneği, 2.0 litrelik TFSI ünitenin 180 ve 211 beygir güçlük varyantlarından ve 265 beygir gücündeki 3.2 litrelik V6 motordan oluşuyor. Eğer dizeli tercih ediyorsanız son derece verimli 2.0 litrelik TDI mevcut. 170 beygir gücündeki ünite 100 km'de yalnızca 5.2 litre yakıt tüketiyor. Bir çalıştırma/durdurma sistemi yakıt verimliliğinin artmasına yardımcı oluyor. Diğer TDI motorlar 2.7 litre hacminde 190 beygir gücünde ve 3.0 litre hacminde 240 beygir gücündeki ünitelerden oluşuyor. 2.0 TFSI quattro, 3.2 FSI quattro ve 3.0 TDI quattro modelleri yedi vitesli S-tronic vites kutusuyla beraber geliyor. Audi gelecek sene A5 Sportback için üç motor daha sunacak. Quattro olmayan modeller elektronik bir ön diferansiyele sahip olacak ve kafadan kayma gibi bir durumda aracı stabilite sistemi kontrol edecek. Araç Eylül ayından itibaren satışa sunulacak.
Etiyopya'da ilk insanlardan birine ait olduğu tahmin edilen bir çene kemiği bulundu. Bulunan bu kemik, ilk insanın tahmin edilenden çok daha önce yaşadığını gösteriyor.  Çene kemiği bulunan ilk insan türü, 2.8 milyon yaşında. Etiyopya'da bulunan kemik, daha önce tespit edilen ilk insandan 400 bin yıl daha yaşlı. Bulunan çene kemiğinin insan evrimi konusunda önemli bilgiler sunacağına dikkat çekildi. Kemiği inceleyen biliminsanları, ilk insanların ağaçlar üzerinde yaşamayı bırakarak yere inmelerinin nedeninin iklim değişikliği olduğu sonucuna vardı.
 İklim değişikliği sonucu oluşan kuraklık nedeniyle o dönemdeki bölgedeki ağaçların yok olduğu tahmin ediliyor.  Dünyanın en eski ve en ünlü insansı fosili olarak bilinen ‘Lucy’ de, 1974'te Etiyopya'da bulunmuştu.
AK Parti tarafından İstasyon Meydanı'nda düzenlenecek olan ve Başbakan Recep Tayyip Erdoğan'ın katılacağı miting öncesinde, alanın 2 No'lu giriş kapısı olan Akkoyunlu Caddesi'ndeki ara sokaktan ses bombası atıldı.  Ses bombasını atan bir kişinin eşkalinin belirlendiği bildirildi.
Son yıllarda PTT 1. Lige çıkmayı play off karşılaşmalarında kaybeden Bandırmaspor'un, bu yıl göre gelen başkanı 46 yaşındaki Erhan Elmastaş, bugün Bandırma'da oynanan Spor Toto 2. Lig Play Off Yarı Final ilk maçını protokol tribünündeki koltuğundan izledi. Hakemin, Bandırmaspor'un İstanbulspor'u 1-0 yendiği karşılaşmadan hemen sonra oturduğu koltuğunda rahatsızlanan evli ve 1 çocuk babası Erhan Elmastaş'a ilk müdahaleyi burada maçı izleyen Bandırma Devlet Hastanesi Başhekim Yardımcısı ersin Atıcı ile Kulüp doktoru Zafer Yılmaz yaptı. Elmastaş daha sonra çağrılan ambulans ile Bandırma Devlet Hastanesi'ne kaldırıldı. Doktorlar kalbindeki rahatsızlık nedeniyle fenalaştığı sanılan Erhan Elmastaş'ın tedavi altına alındığını söylediler.
CHP Genel Başkanı  , Cumhurbaşkanı Recep Tayyip Erdoğan'a yönelik 'yurt dışı hesap' iddialarıyla ilgili olarak, partisinin bugünkü grup toplantısında açıklamalarda bulundu. Kılıçdaroğlu, iddialarını tekrar ederek yeni sorular yöneltti. Kılıçdaroğlu'nun açıklamalarına AK Parti'den ilk tepki, AK Parti Grup Başkanvekili  'dan geldi. A Haber Televizyonuna katılan Turan şunları söyledi: Ticari işlemeden kaynaklanan bir meseleyi gündeme taşıyarak güya Cumhurbaşkanımızı sıkıntıya sokmaya çalışıyor. Oysa avukatlarla da konuştum aldığımız bilgiler gösteriyor ki bütün iddiaları yalan, yersiz. Türkiye'ye döviz getiren, ticaretten kaynaklı sonuç olarak kar eden firmanın Türkiye'ye gelen parasını bırakın, dışarıya gitmiş gibi göstererek ne olduğunu bilmediğimiz bir takım kağıtlar elinde sallamaya başladı. Altını çiziyorum iddia ettiği gibi Türkiye'den dışarıya giden milyonlarca dolar para değil aksine Türkiye'ye gelen döviz, kazanılan para ve resmi olarak yapılan bir ticaretten bahsediliyor. Kılıçdaroğlu'nun elinde olan belgelerin sahte olduğunu, siyasi ahlaktan uzak bir konuşma yaptığınız üzülerek gördüm. Şu anda yapılacak tek işlem istifaya davettir. Türkiye'ye gelen dövizi Türkiye'den çıkan bir para gibi gösteremez.
Bahçelievler Mahallesi'nde oturan Ahmet Uysal'ın evine terör örgütünün gençlik yapılanması YDG-H üyeleri olduğu belirtilen yüzleri maskeli bir grup tarafından molotofkokteyli atıldı. Çıkan yangın, ailesi bireylerinin müdahalesi sonucu söndürüldü. Ev sahibi Uysal, saldırıyı 10 kişilik bir grup tarafından düzenlendiğini belirterek, "Evin arka tarafından 3 molotofkokteyli atıldı. Evdeki bazı eşyalar yandı. Dışarı çıkınca hızla kaçıp uzaklaştılar" dedi.
İstanbul'un Üsküdar ilçesindeki trafik kazasında 1 kişi yaralandı. Kaza, Adem Yavuz Mahallesi'nde meydana geldi. Sokak arasında hız yapan Uğurcan H.'nin kullandığı otomobil, park halindeki iki araca çarptıktan sonra devrildi. Kazada aracın sürücüsü yaralanıp, direksiyon başında sıkıştı. Yaralı sürücü itfaiye ekipleri tarafından sıkıştığı yerden güçlükle çıkartıldı.
Soma'da vefat eden madencilerin ailelerine yardım amaçlı düzenlenen turnuvanın üçüncü ve son maçında Beşiktaş ile Chelsea karşı karşıya geldi. Siyah beyazlı ekip turnuvanın ilk maçında Fenerbahçe'yi 1-0 yenerken, Chelsea ikinci maçta Fenerbahçe'yi 2-0 lık sonuçla geçmişti. Karşılaşma Ersan'ın 43. dakikada attığı golle 1-0 Beşiktaş'ın üstünlüğü ile sona erdi. Alınan bu sonucun ardından hem Fenerbahçe hem de Chelsea'yi deviren Beşiktaş turnuvayı ilk sırada tamamladı. Tüm geliri Soma’daki maden faciasında yaşamını yitiren madencilerin ailelerine bağışlanacak Soma 3’lü Turnuvası’nın ödül töreni yapıldı. Fenerbahçe Şükrü Saraçoğlu Stadı’nda oynanan turnuvayı Chelsea ve Fenerbahçe’yi 1-0 ile geçen Beşiktaş, birinci tamamladı. Turnuvanın kapanış töreninde Beşiktaş Genel Sekreteri Ahmet Ürkmezgil ile Fenerbahçe yöneticisi Mahmut Uslu, turnuvada mücadele eden takımların kaptanlarına günün anısına madenci şeklinde hazırlanan plaketleri takdim ettiler.   Beşiktaş kaptanı Tomas Sivok ile Fenerbahçe ve Chelsea kaptanları daha sonra plaketlerle birlikte basın mensuplarına hatıra fotoğrafı çektirdiler. 5. dakikada soldan ceza alanına giren Diego Costa'nın şutunda, kaleci Cenk Gönen topu iki hamlede kontrol etti. 26. dakikada ceza alanı dışından serbest atış kullanan Drogba'nın sert şutunda, kaleci Cenk Gönen'in yumruklarıyla uzaklaştırdığı top taca çıktı. 32. dakikada Febragas'ın soldan kullandığı korner atışında, ceza alanı içinde arka direkte Ivanovic'in kafa vuruşunda top üstten auta gitti. 42. dakikada orta sahadan aldığı topla rakiplerini çalımlayarak ceza alanına giren Demba Ba'nın vuruşunda, meşin yuvarlak direğin yanından auta çıktı. 43. dakikada Oguzhan Özyakup'un soldan kullandığı köşe atışında, ceza alanı içinde Sivok'un kafa vuruşunda savunmadan seken topu altı pasta önünde bulan Ersan Adem Gülüm, meşin yuvarlağı boş kaleye gönderdi: 1-0 Turnuvada iki maçını da kazanan Beşiktaş, birinciliği elde etti.  Fenerbahçe Şükrü Saracoğlu  Volkan Bayarslan, Mehmet Kapluhan, Mehmet Salih Mazlum  Cenk Gönen, Serdar Kurtuluş (Dk. 17 Ümit Karaal), Sivok, Atınç Nukan (Dk. 17 Ersan Adem Gülüm), İsmail Köybaşı (Dk. 17 Motta), Holosko (Dk. 17 Kerim Frei Koyunlu), Franco, Hutchinson, Uğur Boral (Dk. 17 Olcay Şahan), Oğuzhan Özyakup, Cenk Tosun (Dk. 17 Demba Ba)  Cech, Ivanovic, Cahill, Terry, Felipe Luis, Fabregas (Dk. 37 Salah), Matic (Dk. 44 Torres), Ramires (Dk. 44 Obi Michel), Willian, Hazard (Dk. 23 Oscar), Diego Costa (Dk. 23 Drogba)  Dk. 43 Ersan Adem Gülüm (Beşiktaş)
Traktörlerini internetten satılığa çıkaran Sabri Fennibay isimli çiftçi, dolandırıcıların hedefi oldu. Fennibay'ın Ankara'ya kamyon kasası içerisinde götürdüğü traktörleri, dolandırıcılarla yemekteyken çalındı. Dolandırıcılar çalmakla yetinmeyip traktör sahibini telefonla arayarak üstüne soğuk su içmesini söyledi. Düzce'de çiftçilik yapan Sabri Fennibay isimli vatandaş, 200 bin TL değerindeki iki traktörünü internetten satılığa çıkardı. İlanı yayınlamasının ardından Ankara'dan arayan bir kişi, Fennibay'dan traktörleri kiralamasını istedi. Uzun süren telefon görüşmesi sonrası Gümüşova ilçesi Yeşilyayla köyüne gelen dolandırıcılar, Fernnibay'ı traktörlerini kiralaması konusunda ikna etti. Sabri Fennibay, yaklaşık 15 gün önce 200 bin TL değerindeki traktörlerini kamyon kasasına yükleyip Ankara'ya götürdü. Ankara'da kendisinden traktörlerini kiralamak isteyen kişilerle buluşan yaşlı adam, traktörleri otoparka bırakıp kendisini dolandıranlarla iftar yaptığı sırada otoparka çekilen traktörler çekici yardımıyla kaçırıldı. Dolandırıcılar ile yaşadıklarını anlatan Fennibay, "Traktörleri çalan kişiler bizimle birlikte yemek yiyorlardı. Diğer kişiler ise traktörleri alıp götürdü. Tahminim organize yapılan bir şey. Biz ancak sabah olduğunda olayın farkına vardık. Hemen polise başvurduk, daha önce bir çok kez yaşanmış olacak ki polis durumun hemen farkına vardı" dedi. Traktörleri çalındıktan sonra dolandırıcıların kendileriyle telefon bağlantısı kurduklarını belirten Fennibay, "Traktörler çalındıktan sonra bizi telefonla arayıp, 'başka traktörünüz var mı', 'üstüne soğuk su için' diyerek bizimle dalga geçiyorlar. Biz ulaşamıyoruz, polis ulaşamıyor peki bunlara kim ulaşacak. Benim mallarım bana nasıl geri gelecek bunu merak ediyorum. Polisi suçlamıyorum, benim amacım benim malımın bana gelmesi" diye konuştu.
Ben bunlara alışığım. 2002’den veri ilk İstanbul milletvekili seçildikten sonra hemen Ulaştırma Bakanlığına başladım. İlk seçimde İstanbul’dan Erzincan Milletvekilliğine gittim, daha sonra İzmir milletvekili adayı oldum. Daha sonra İzmir Büyükşehir Belediye Başkan adayı oldum, sonrasında tekrar arar verdik 3 dönemden dolayı. Sonra tekrar İzmir milletvekili oldum. Başbakanlık görevi var, ulaştırma bakanlığından seçim öncesi istifa eden bakanlardan biri olarak 3 sefer istifa ettim 4 sefer döve geldim. Siyasi yaşamım 16 yıl içinde çok hareketli. Dolayısıyla alışığım böyle bir şey olunca hiç şaşırmadım ve yadırgamadım.   O tarafı ayrı tabi. 70’li yılların sonunda yolumuz kesişiyor. Ondan sonra beraber çalışma 1994 sayın Cumhurbaşkanımızın belediye başkanlığı ile beraber İDO Genel Müdürü olarak başladım.  Herkes kendi işini yapsın hiç karıştırmayın. Cumhurbaşkanımız var başımızda Allah sağlık sıhhat versin.     Benim siyasi geçmişim ve meslek geçmişime baktığınızda ben hep icraatın içinde bulunan bir insanım. Yol, köprü, havalimanı, internet ağları, hızlı trenler yani sürekli insanımızın hayatını kolaylaştıran, yaşan kalitesini arttıran, doğu ile batı arasında altyapı farklılıklarını azaltan bir görev alanım olmuş. Tabii Meclis Başkanlığı işte Atatürk’ün koltuğu, Cumhurbaşkanından sonraki makam orası da çok onurlu bir yer. Milli iradenin tecelli ettiği yer. Kurtuluş Savaşımızı Gazi Mustafa Kemal oradan yönetti. Ama o görevi de kısa süreli olsa da yaptım. Onun hazzını da aldım. Burada bir ihtiyaç hasıl oldu. Bu da benim hoşuma gitti doğrusu. Sevdiğim alışık olduğum sürekli üreten, proje yapan mühendis olduğum için benim şeyime daha uygun geldi. Bir de tabi hanım ve çocuklarla, torunlarla da daha çok birlikte olma şansım olacak. O da işin tatlı tarafı. Kader çizgimizde ne varsa onu yaşayacağız.    O haberleri ben de gördüm gülümsedim geçtim. Protokol dediğiniz şey size bir yazı ile verilir, bir zarfla geri alınır. Önemli olan insanların gönlündeki protokolünüz. İnsanların gönlünde makamınız varsa o makam en üstün makamdır. Gerisi gelip geçicidir. Ama bizim devlet geleneği dikkate alınacaksa protokol büyükten başlar. O bakımdan ben bunları dert eden birisi değilim. Biz yaptığımız hizmetlerin insanlarımızın gönlüne dokunacak ne kadar çok iş yapmışsak bizim için en yüksek makam odur.     Önce Eyüp Sultan’a gittik orada şükür duamızı yaptık. Sonra oranın bir yaya yürüme caddesi var esnaflarla buluştuk o cadde üstünde. Yol üzerinde AK Parti seçim irtibat bürosuna uğradık. Yürürken baktım sağ tarafta Cumhuriyet Halk Partisi irtibat bürosu var oraya da girelim dedik. Planlı bir şey değildi. Girdik böyle bir şaşkınlık oldu kısa süre. Selamlaştık, tebrik ettik, başarılar diledik. Bu gayet normal bu niye yadırganır anlayabilmiş değilim. Savaşta değiliz, aramızda kan davası yok. İstanbul’un belediye başkanlığı için bir kampanya yürütüyoruz. Dolayısıyla ben bu kampanyanın olabildiğince sakin, bir gerginlik olmadan, İstanbul gündemine odaklı yapılmasını arzu ediyorum. Tabi ittifaklar var, ittifaklar arasında sert rüzgarlar esebiliyor bunlar genel siyasetin konuları. Ankara’nın işi. Ama bizim işimiz İstanbul. İstanbul’a yoğunlaşacağız, İstanbul’u anlatacağız, projelerimizi konuşacağız. İstanbulluların geleceğe yönelik beklentileri nedir, bunlara nasıl karşılık vereceğiz, ben kampanyanın, genel siyasetin gergin havasına kurban gitmesini istemiyorum. Bu yerel seçim çünkü. Yerel yöneticiler seçilecek. Gündemin mümkün olduğunda İstanbul ve İstanbul sorunlarıyla ilgili olmasını diliyorum. Bunun dışında tabiki parti liderleri ittifakın tarafları kendi kampanyalarını kendi söylemlerini icra edecekler.     Bekaya itirazı olan var mı? Beka dediğiniz Türkiye’nin bayrağı, toprağı ile bölünmez bütünlüğü, milleti, devleti yani dört temel ilke, üniter yapımız, Türkiye’nin 780 bin metrekare toprağı içerisinde tek devlet, tek millet, tek bayrak şeklinde bir yapı. Bu yapıya kim itiraz eder? Burada sorun HDP olabilir. Ama HDP’yi de Kürt seçmenle ayırmak lazım. HDP’nin belirli bir şekilde terör örgütünün etki alanından çıkamadığınız bugün herkes biliyor. Ama bütün Kürt vatandaşlarımızı, İstanbul’da yaşayan milyonlarca Kürt kardeşimizi HDP’nin kalıbı içerisine getirip sıkıştırmak onlara en büyük haksızlık olur. Biz nihayetinde İstanbul’un tamamını yönetmeye, bütün İstanbul'da 81 vilayetin her tarafından gelen, İstanbul’un zenginliğine zenginlik katan bütün hemşerilerimize hizmet edeceğiz. Onların hayatını kolaylaştıracağız, yaşan kalitesini yükselteceğiz, geleceğe yönelik gençlerimize, kadınlarımıza yerel inisiyatifte daha fazla fırsat tanıyacağız. Dolayısıyla bu açıdan baktığımız zaman bir beka sorunuyla ilgili ben bir endişe taşımıyorum.     Burada doğrusunu konuşmak gerekirse hedef Kürt kökenli vatandaşlarımızdır. Oradaki oyları herkes kendi hanesine peşin peşin yazıyor. Ben bunu çok etik de bulmuyorum. Ben bütün İstanbullu kardeşlerime, ‘Biz bir genel seçim yapmıyoruz, milletvekilleri seçmiyoruz, Cumhurbaşkanı seçmiyoruz onları yaptık gitti. Şimdi İstanbul’u 5 yıllığına yönetecek sizin aradığınızda her an ulaşabileceğiniz, iç içe olacağınız yönetici seçeceksiniz’ diyorum. Dolayısıyla bir takım ideolojik kalıplarla, ön yargılarla hareket etmek bu şehrin geleceğine bir katkı sağlamaz. O yüzden adaylara bakın, adayların kapasitelerine bakın, tecrübelerine bakın, yapıp yapamayacaklarına bakın ona göre karar verin. Onun dışında geçmiş işte Cumhuriyet Halk Partisi-HDP arasındaki konuşmalar görüşmeler sanki şöyle bir hava oluşturuluyor, ‘HDP Cumhuriyet Halk Partisi’nin ve İYİ Parti’nin birlikte olduğu Millet İttifakı’nın içerisinde ve orada yerini alacak ve bu şekilde Kürt vatandaşlarımızdan destek alacağını düşünüyor’. Hiç kimsenin oyu bir partinin cebinde değildir. Seçmen artık bilinçlendi. Bu bizim içinde geçerli. İletişim kanalları çoğaldı. Gençler şu anda bizim klasik siyasetle pek ilgilenmiyorlar. Onların elinde internet var, sosyal medya var. Bu internet üzerinden her şeyi takip ediyorlar, ilgisiz filan da değiller.     Özellikle HDP’ye yönelik bir çalışma yapmayı düşünmüyorum. Ben İstanbul'un bütününe hitap eden bir kampanya yürüteceğim. Yani yol, trafik sorunu HDP’ye oy verenin de sorunu, Cumhuriyet Halk Partisi’ne AK Parti’ye oy verenin de sorunu. Orada bir ayrım yapamazsınız. Hizmette siyaset olmaz. Benim bugüne kadar yaptığım işlerde bunu gördüm. Seçimde siyaset yaparsınız, kampanyanızda siyasetiniz, partinizin ilkeleri neyse bunları savunursunuz ama seçim gününden sonra artık siyaset bitmiştir, hizmet başlamıştır ve hizmette de siyaset olmaz. Herkesin ayağına hizmeti götüreceksiniz. Önemli olan sizden memnun olanlar değil onlar zaten size destek veriyor ve arkanızda duruyor. Gayrimemnun olanların sayısını ne kadar azaltabilirseniz süreç içinde o zaman toplumsal kucaklaşmayı o kadar başarmış olursunuz.     Tabii, karamsar bir tutum, karamsar bir tablo ülkeye de İstanbul’a da hiç bir yararı yok. 2008’den beri dünyanın ayarı bozuldu. Bir küresel kriz başladı Amerika’da başladı hala devam ediyor. 10 yıldır dünyada ekonomi büyümüyor. Dünya ekonomisi 80 trilyon dolara çakıldı kaldı. Yüzde 3’ün altında büyümeler gerçekleşiyor. Yüzde 3’ün altında büyüme demek dünya küçülüyor. Enflasyonu, iş talepleri bunları dikkate aldığınızda büyük bir sorunla karşı karşıyayız. Türkiye bu sorundan bağımsız değil. O bakımdan bizim mutlaka geleceğe yönelik daha toparlayıcı daha olumlu mesajlar vermek mecburiyetimiz var. Bu tabi bir hayal dünyasına sürüklemek anlamında demiyorum. Bu sıkıntıları biz geçmişte de yaşadık. Küresel krizden biz çok az etkilendik. Daha sonra 17-25 Aralık, Gezi olayları, 15 Temmuz’da düşünün hemen sonra biz yüzde 4 küçüldük ama çok hızlı toparladık ve 2017’yi yüzde 7.4 büyüme ile kapattık. 18’de bir sıkıntı yaşadık ve şimdi bir dengeleme sürecindeyiz. Bunu da atlatıp tekrar güzel günleri birlikte yaşayacağız.     Şimdi iyi şeyler bize ait iyi olmayanlar bize ait değil dersek kolaycılık olur. 2994’ten beri adı AK Parti değil ama AK Parti düşüncesi yerel yönetimlerde İstanbul’da İstanbul iktidar. Sayın Cumhurbaşkanımızın belediye başkanlığı ile başlıyor ve ondan sonra devam ediyor. Cumhurbaşkanımız da açıkladı İstanbul’da yapılaşmayı, imarı dengeli yapamadık. İstanbul’un dokusunun zaman zaman bozulduğu, dikey yapılaşma ile bu hep gündem oldu. Yeşil alan yapılaşma dengesi istediğimiz şekilde gelişmedi. Bunu tabi bir olumsuzluk olarak ele alacaksak bu var. Bir de 99 depreminden sonraki dönüşümde geç kaldık. Dolayısıyla bu iki konu özeleştiri olarak ele alabiliriz. Bunun için diyeceğim bir kere depremle ilgili dönüşümün vadesi yok. Çok riskli yapılarımız var. Hemen dönüştürülmesi lazım. Öncelikli işlerimizden birisi bu. Yine depremle ilgili biliyor musunuz büyük bir depremde insanları toplayacağımız emniyetli bir alan yok. Şu anda İstanbul’un içinde bulunan parkların tamamını kullansak yarısını anca topluyoruz insanların. Diğer yarısını toplayacağımız güvenli alan yok.     40-50 bin diyende var bunu.     İmar kirliliğiyle ilgili orada ne yapacağız onu söyleyeyim önce. Bir Allah nasip eder İstanbullular bizi seçerse belediye başkanı olursak, benimle beraber seçilen mecliste plan tadilat dosyaları gündemin birinci maddesi olmayacak. İmar revizyon dosyaları meclise gündemlerinin ana konusu olmayacak. Bu çok önemli bir şey. Bu işi uzmanları ne söylediğimi çok iyi anlıyorlar. Yani ısmarlama sipariş üzerine imar planı yok. Şehirciliği esas alan ada bazında, mahalle bazında, ilçe bazında dönüşümden bahsediyorum. Bir binam var gayet güzel, etrafından yollar geçmiş değerlenmiş 3 katlı. Ben gideyim bunu 23 katlı yapayım diye imar plan değişikliği istiyor. Şehrin planlamasını bu bozuyor. 3 kattan 23 kata çıkıyorsun otopark ihtiyacı düşünülmemiş, altyapı ihtiyacı düşünülmemiş, yeşil alan ihtiyacı düşünülmemiş al başına bir sürü sorun. Görüntü kirliliği ve etrafındaki binalarında hakkının gasp edilmesi. Böyle kazık gibi çıktı etrafında bir sürü bina var onların görsel hakkı var onu da engellemiş oluyorsunuz. Çok kritik ve çok ileri bir taahhütte bulunuyorum, bu bahsettiğim imar yapılanmasındaki yatay mimariden ziyade dikey yapılaşmayı önleyecek konu bu. İmar barışında Türkiye’nin bir problemi var. İzmir’de binaların yüzde 62’si imar mevzuatına aykırı. Ya imarı yok ya eklentiler var işlenmemiş imar değişiklikleri var, veya çok sağlıksız, dayanıksız yapılar. İstanbul’da da var. Türkiye’nin her tarafında var. Bunlar 40 senedir devam eden hep ötelenmiş problemler. Sorunları torunlara havale ederek bu günlere gelinmiş. İmar barışıyla biz artık buraya bir çizgi çekiyoruz. Bu taraf sorunlu alan burada bir beyaz sayfamız var. Bu yanlışlığı biz kabul ediyoruz diyoruz. Aynen parlamenter sistem ile cumhurbaşkanlığı sistemi gibi. 82 Anayasası’nda parlamenter sistem kabul edilmiş evren paşa Cumhurbaşkanı olacağı için ona da bir ton yetki verilmiş sürekli çatışma. Biz onu düzelttik. Burada da diyoruz ki bu alan bu fiili durumu biz gördük artık kabul ediyoruz. Bundan sonra eğer hukuki hale getirmek istiyorsan bu binaları yenileyeceksen kurala göre yenileyeceksin. Eğer teknik olarak burada yenileme ihtiyacı varsa buna da itiraz edemeyeceksin. Yani bir imar hakkı filan vermiyor. Burada sadece bu mülkiyetten imar uygulaması olmamasından kaynaklanan ciddi bir sorun var. Doğalgaz bağlayamıyor, tapusu yok kendisini mal sahibi hissedemiyor. Bunların kaldırdık rahatlattık bundan sonrası modern şehircilik anlayışına göre kademe kademe burada değişim yapılacak. Depremsel değişim olacak veya yerinde dönüşüm olacak. Bir ada alacağız mesela bu adanın etrafından burada yeşil alanı da olacak, sağlık tesisi de olacak, okulu da olacak.     Burada rıza esas yani zorla bir şey olmaz. Demokrasilerde hele hele bilinçlenmenin bu kadar hızla yayıldığı bir yerde tamam ben sizin için bunu uygun gördüm siz karışmayın diyerek işin içinden çıkamayız. Sabırla kararlılıkla, oturacağız, konuşacağız, tehlikeyi anlatacağız. Tamam karşı çıkıyorsun kardeşim o zaman deprem olursa bu bina yıkılırsa ne yapacaksın? Bu kadar insanın hayatının sorumluluğunu alabiliyor musun? Konu insan hayatı olduğunda yerine göre artık re’sen bile yapılabilir.     Zaten imar barışının amacı yapı stokumuzun fotoğrafını çekmek. Elimizde bilgi yok. Böylelikle kim ne yapmış ne etmiş onu da görüyoruz. Kartal’daki apartmanı kastediyorsunuz adamlar kendilerine mezar inşa etmişler. Yani olacak iş değil. Bunun tabi denetim boyutu da var. Burada aç gözlülük var. Bir sürü insanın hayatına mal oldu. Burada yapana suçlu, yaptıran suçlu ama bunu takip edip denetlememek ayrıca sorgulanması gereken bir şey. Genel olarak insanların kanunlara riayet etmesi hiçbir denetlemeye gerek kalmadan beklenir. Ama durum öyle değil, henüz o bilince tam erişemedik.     Bu tespit yapıldıktan sonra gayet tabi. Bir kere kazanılmış hakkını geri alamayız. Ama diyelim ki 7 katlı bir bina var biz buna imar barışı yapılmış. Biz bunun tespitini yapacağız bu bina bu şekilde olmaz. Sen yine 7 kat yap ama bu binayı yenilmen lazım. Birinci adım tespit. Şimdi ortaya fotoğrafın tamamı çıkmış oldu. Müracaat etmeyenlerde vardır.     Şimdi bir karış alan yok. Şimdi işin bedeli büyüdü. Önce yaptık sonra kendi elimizle oraları temizlememiz lazım. Hem maliyet hem o insanların razı edilmesi bu deprem bilincinin yerleştirilmesi bunlar ciddi mesai harcanacak konular ama yapılması lazım.  Cumhurbaşkanımız bunu söyledi suçun itirafıdır filan denildi. Ama Cumhurbaşkanımız 4 buçuk sene İstanbul’u yönetti. Ondan sonra yönetenler sizin partinizden filan diyebilirsiniz ama nihayetinde onlar da insan. Bir de bu işin ilçe belediyeleri boyutu var. Türkiye’de bugün 8 ayrı kurum imar yetkisine sahip. İki belediye var diyelim birisi A partisinden birisi B partisinden birbirlerine siyaseten rakip. Şu işi yapacak B belediyesi A belediyesi engel oluyor. A belediyesi muhalefet B belediyesi iktidar. Yapamayınca bu sefer gidiyor başka yolsan çözüm arıyor veya tersi oluyor. Dolayısıyla esasında imar konusunda yetki alanlarını daraltmamız lazım.     Şu anda İstanbul’da ilk defa geçen yıldan itibaren eksi göç veriyor. Yani İstanbul göç almadı göç veriyor. 60 bin azaldı. İstanbul bundan böyle doygunluk düzeyine ulaştı. O halde işimiz nispeten zor değil. Yapılan bu yüksek binalar zaten yapıldı bundan sonraki bakış açısı önemli. Bundan sonra dikey yapılaşma yok. Yatay yapılaşmayı da yerinde dönüşümle düzelteceğiz ama bazı bölgelerde mutlaka yeni alan oluşturmamız lazım. Biz bunun detayını çalıştık çözüm üretebiliyoruz.     Tabi meseleye bütüncül bir bakış getirmek gerekiyor. Yani yaşanan bu sebze meyve fiyatlarındaki dalgalanmalar belirli mevsimsel şartlardan kaynaklanıyor. Siz kışın ortasında yazın sebzesini meyvesini yerseniz bunun normal fiyatlarla almayı beklemezsiniz. Eskiden karpuz yemek isteseniz kışın bulamazdınız ama şu anda sera var yiyebilirsiniz. Ama onun bir bedeli var. Yazın da sebil oluyor neredeyse bedavaya alabiliyorsunuz. Bu ani fiyatlardaki oynaklığı bir ölçüde mevsimsel şartlara ve o üretimin yapıldığı yerdeki doğa olaylarına bağlamak lazım. Hava koşulları sıkışıklık yaratabiliyor veya daha çok ihracata yükleniyor fiyatta oynamalar olabiliyor. Esas olan piyasanın kendi şartlarında oluşmasıdır. Devlet bir tekelleşme oluşmuşsa, fiyat kontrolü kaybolmuşsa devreye girer. Halk ekmeklerin oluşmasınım arkasındaki düşünce budur ve o tutmuştur şu anda. Sebze meyvedeki durumu şu anki müdahale yerindedir ama daha uzun vadede kapsamlı ele alınması lazım. Devlet uzun vadede ticaret yapamaz. Ticaret yapanın amacı para kazanmak, işini büyütmek. Ama devlet memuruyla bu işleri sınırlı yapabilirsiniz. O bakımdan bu işi daha kapsamlı ele alacağız. Amacımız çarşı, pazardaki sebze meyve satanlara rakip olmak değil orada haksız kazanç, bir spekülatif hareket varsa bunları dengeleyecek bir hamle. Merkez Bankası var mesela dövizde filan bir takım spekülatif faaliyetler oluyor müdahale ediyor. Geçici bir müdahale oluyor işleri yoluna koyduktan sonra geri çekiliyor. Şu andaki uygulamalar kısmen rahatlatmış gözüküyor. En azından devletin bu konuda kayıtsız kalmadığını icap ederse vatandaşın şikayetlerini ortadan kaldıracak adımları atabileceğini gösteriyor. Halk ekmek böyle başlamış ve bir kalite tutturmuş vaziyette.    Buradaki düşüncemiz normal hal yasasına göre hallerde bulunan kabzımallıkları yüzde 20’sinin üretici olması lazım. Üretici olmayınca hepsi oradan buradan tedarik ediyor bu da orada sorunu arttıran bir konu. Buna dikkat edeceğiz. Mesela Bayrampaşa halinde 764 dükkan var bunlardan sadece iki tanesi üretici. Üretici ile perakendeyi buluşturacağız böylece fiyatlar düşecek. Gıda üsleri ile haller arasındaki fark bir Anadolu yakasında bir Avrupa yakasında gıda üsleri olacak. Sebze meyve olacak, su ürünleri olacak, kuru gıda olacak, et süt ürünleri hepsi aynı yerde olacak. Dolayısıyla ihtiyaç sahibi perakendeci gelince bütün ihtiyaçlarını görüp gidecek. Bir orada ağırlıklı olarak üreticiler olacak. Bunun sadece fiyatları makul düzeyde tutmak değil şehir içi trafiği de rahatlatacak. Kuru gıda için bir yere gidiyor, balık için bir yere gidiyor sebze meyve için başka yere gidiyor, toptan et süt için başka yere gidiyor. Bununda önüne geçilmiş olacak.     O zaten kalktı Büyükçekmece’ye gitti.     Bir Anadolu bir Avrupa yakasında çok geniş kapsamlı gıda üssü diye tabir edeceğimiz yapılar olacak.     Ben bunu söyledim, gazetenin biri dedi ki, “Trafik sorununu çözersem bana inanmayın” diyor. Evet aynı şeyi söylüyorum yüzde yüz trafik sorununu çözeceğim diyorsa birisi ben de diyorsam inanmayın. Bunu başaran hiçbir büyükşehir yok. Onlar hatta kısıtlama yaparak çözüm bulmaya çalışmışlar. Yasaklıyorlar, tek plaka çift plaka vesaire. Onlarda araç sayısı daha fazla bizde o kadar yok. Yüzde kişiye 3.6 ile oran İstanbul’da en yüksek. Yunanistan’da bile yüz kişiye 5 araçtan fazla düşüyor. Artmaya devam edecek ama yol olmayınca ne yapacak arabayı. Yüzde yüz demiyoruz ama katlanılabilir bir trafik akışı olacak. Yani trafik akacak. Bir kere toplu ulaşımı arttıracağız, raylı sistemin payını arttıracağız. Şu anda 170 kilometre ortalaması da yüzde 18. İstanbul’da 15 milyonun üzerinde araçlarla seyahat var bir 15 milyonda yaya gidiyor. Bu 15 milyonun sadece yüzde 18’i kabataslak 3 milyon kadarı raylı sistemi kullanıyor. Geri kalanın bir kısmı özel aracını bir kısmı metrobüsü kullanıyor ama toplamda toplu ulaşımın payı çok düşük. Çözüm raylı sistemde. Metrolarda, hafif raylı sistemlerde, yüzeysel metrolarda. Bu çözümü gelecek 5 yıl içerisinde raylı sistemin payını yüzde 48’e çıkaracağız. Bir başka deyişle 518 kilometre toplam raylı taşıma sistemi olacak. Bugün karayolunun payının da yüzde 48’e düşmesi demek bu. Geriye kalan yüzde 4 ise deniz taşımacılığı. Bazıları deniz taşımacılığıyla İstanbul’un sorunları yüzde yüz çözülür diyorlar. Ben denizciyim ömrüm bu işlerle geçti böyle bir şey yok. Karşıdan karşıya geçişlerin sayısı belli. Eskiden iki köprü vardı şimdi 3 oldu yetmedi Marmaray’ı da koyduk, Avrasya Tünelini de yaptık 5 geçiş var. Zaten oraları insanlar kullanıyor. Diyelim Haydarpaşa’dan girip Yenikapı’dan çıkmak varken iskeleye git gemiye bin oradan Sirkeci’ye geç oradan başka bir vasıtaya bin kim yapabilir bunu. Erişilebilirlik açısından ne kadar kuvvetlendirirseniz toplu ulaşım o kadar tercih edilir. Siz arabanızdan, evinize yakın bir metro olunca vazgeçersiniz, arabanıza o metronun gideceğiniz yere kadar gidip parklayacağınız bir alan olursa vazgeçersiniz. Bizim yapacağımız taşıma türleri arasında tam bir entegrasyon, aktarma istasyonlarda parklanma ve raylı sistemi İstanbul’un geneline yayma. Anadolu yakasında bir yere oturuyorsunuz, 5 sene içerisinde her yöne vatandaş 750 metre gittiğinde bir toplu taşıma istasyonuna varacak.     Şu anda 55.5 milyon metrekare yeşil ağ var İstanbul'da. Yeşil koridor boyunca da 37.5 milyon metrekare ve toplam bizim yapacağımız yeşil alan. Bunu yeşil koridorlarla oluşturacağız.    Bu koridoru oluşturunca yeşillendirme yapılacak, yürüyüş yolları, bisiklet yolları yapılacak. Bunların en dar kesiti 15 metreden az olmayacak. Ortada 5 metrelik en az bir dere olacak iki tarafında da en az 5’er metrelik bir yeşil alan olacak. Oradaki coğrafyanın yapısına bağlı olarak bazen 100-150 metreye kadarda çıkabiliyor.    Büyükdere Caddesi’ni düşünün mesela iki tarafta yüksek yüksek binalar var ortada da Büyükdere Caddesi var. Karşı karşıya geçiş yok. Burada çalışan insanlar ne yapacaklar, nerede aralarda vakit geçirecekler? Burada caddeye dokunmuyoruz onun üzerine adeta bir Millet Bahçesi yapıyoruz. Trafik aşağı inmiyor, caddenin üstünde yeşillendirilmiş teras yapıyoruz. Yolun üstünde bu yapı oluşturuluyor. Başka yerlerde de, geometrisi müsait olan yerlerde bu yapılacak. Şu anda 7 ilçede 200 metrede parka ulaşamayan mahalleler var. Bunları Park 200 projesi dediğimiz yani 200 metrede bir anne babaların çocuklarına nefes aldıracağı parklar oluşturacağız. Bu parklardan bir adım sonra semt bahçeleri geliyor, bir adım sonra millet bahçesi geliyor onun tamamlayıcı parçası da bu yeşil koridorlar geliyor. Böylece bir ekosistem bir çevre projesi ortaya çıkmış oluyor.    Endüstri 4.0’dan çağrışım yapıyor. Bir defa İstanbul’a dört dörtlük hizmet diye tanımlayabiliriz ama diğer bir şeyi teknolojik araçlarla İstanbul’un yönetimi. Akıllı ulaşım sistemleri, 7-24 interaktif trafik yönetimi gibi. Endüstri 4.0’la konvansiyonel endüstri arasında ne fark var? Bilişim teknolojileri yapay zeka, robot teknolojilerinin ve akıl terinin alın terinden daha fazla olduğu bir sanayi sistemini kastediyoruz. 94’te sayın Cumhurbaşkanımız iktidara geldiğinde İstanbul 1.0 vardı. O zaman İstanbul’un konuşulan konuları toplanamayan çöpler, çamur çukur ve hava kirliliği, Haliç’in kokuları konuşuluyordu. Şimdi onlar gündemden kalktı. Daha sonra İstanbul 2.0’a geldik sosyal belediyecilik başladı. Yavaş yavaş kavşaklar, köprüler, raylı sistemler yapılmaya başlandı. İstanbul 3.0’a geldik mega projeler oldu. Avrasya Tüneli, Marmaray projesi, 3. Köprü gibi hızlı tren gibi bunlar devreye girdi. Şimdi 4.0’da biraz daha yenilikçi teknolojileri kullanarak bunu trafik alanında yapabiliriz, turizm alanında yapabiliriz, fuarcılık alanında yapabiliriz yani İstanbul’un altyapısını kullanarak İstanbul’a katma değer sağlayacak birtakım hizmetleri bir takım işleri yapmak. Yani internetin, akıl terinin, gençlerin, dijital yerlilerin ben gençlere öyle diyorum, bize de dijital göçmen diyorum. Biz bilgi toplumunun içinde doğmadık ama gençler bilgi toplumunun içinde doğdu bize göre daha avantajlılar. Biz onlardan öğreniyoruz. Eskiden tersi oluyordu. Z kuşağı denen bir kuşak var biliyorsunuz 2000’li yılların gençleri bambaşka bir hayatları var. Bizim konuştuğumuz şeyler onlara çok hitap etmiyor. Onların konuştuğunu biz anlamıyoruz. Dolayısıyla İstanbul 4.0 kuşakları birbiri ile buluşturan ve şehrin geleceğini planlayan bir proje. Sadece altyapı değil sadece trafik değil İstanbul’un ekonomisi gençlerin İstanbul ekonomisindeki rolü, kültür sanatta kadın nasıl yer alacak, bütün bunları yenilikçi teknolojileri kullanarak gerçekleştirme.    Hayvan haklarıyla ilgili bir kanunumuz var. Şu anda yetersiz. Bunların cezaları çok anlamsız. Günün ihtiyaçlarına göre hayvan haklarını düzenleyen onlarda canlı olduğuna göre onların da hakları var bir kanuna ihtiyaç var. Ama bu yeterli değil ayrıca başı boş hayvanlar tabi bir sorun. Bir tehdit oluşturuyor. Onlara da bir çözüm getirecek bir düzenlemeye ihtiyaç var. Onların rehabilitasyonlarıyla ilgili bir düzenlemeye ihtiyaç var. Bu hayvanlara karşı işlenen suçlara verilecek cezaları da içerecek bir düzenlemeye ihtiyaç var. Bütün bunları kapsamlı şekilde bir kanun yasal olarak yapmayı çok arzu ettim. Bu teklifi vermek istedim. Ancak bunu veremedim. Sebebini, bu konuda çok fazla dernek var ve bu derneklerin yaklaşımları birbirinden o kadar ayrışık ki bir ortak noktaya getirmek mümkün olmadı. Hal böyle olunca biz bu konuyu bir meclis araştırma konusu yapalım dedik. Buraya gelmeden önce dün itibariyle diğer bazı milletvekili arkadaşlarımızla birlikte bir meclis araştırma komisyonu kurulması için önerge verdik. Bu önerge işleme girdi bu hafta içinde bu komisyon kurulacak. Hayvan hakları, hayvanlara yapılan kötü muameleye ilişkin kapsamlı bir meclis araştırması. Bütün partiler milletvekili veriyor ve bütün sivil toplum kuruluşlarıyla bir araya geliyorlar , saha çalışmaları yapıyorlar, bu konuda uluslararası uygulamaları inceliyorlar, uzman görüşlerini alıyorlar ve sonuçta ortaya kapsamlı bir şey çıkıyor. Bu çalışmayı esas alarak yapılacak bir düzenleme çok daha bütün kesimlerin ihtiyacına cevap vermiş olacak. Bununla da yetinmedik son zamanlarda sahaya indiğimizde insanlardan teknoloji bağımlılığı diye şikâyetler alıyorum. Madde bağımlılığı kadar önem kazanan bir teknoloji bağımlılığı var. Bilgisayarın başından kalkmıyor, internetin, telefonun başından kalkmıyor bu da büyük bir tehdit. Bu bağımlılık noktasına gelenler bir anlamda kendini bütün insanlar izole etmiş vaziyette. Bu bağımlılıkla ilgili de bir meclis araştırması komisyonu kurulacak önümüzdeki günlerde. Daha büyük bir sorun haline gelmeden sigara, içki gibi yeni bir bağımlılık şekli doğuyor. Teknolojinin bize getirdiği güzel taraflar var, bilgiye erişimizi sağlıyor, bilgi üretmemizi sağlıyor, bunların hepsine eyvallah ama bir de olumsuz tarafları var.     Bence cevap çok basit. Kafalardaki engeli kaldırmamız lazım. Engel insanlarda değil kafalarda. Biz kendimizi fiziki engelimiz yok diye düşünüyorsak bu çok büyük bir talihsizliktir, her an bizde engelli olabiliriz. Onun için onların penceresi ile hayata bakmamız lazım. Ben çocukluğumda hatırlıyorum köyümde bayram ziyaretlerine giderdik bize çeker filan verirlerdi. Bir komşumuz vardı evine girdiğimizde bir kapalı kapı görüyorduk. Oraya yönelince hemen çeviriyorlardı. Çok merak etmişimdir niye o kapalı hep kapalı diye. Meğer engelli bir çocukları var utanıyorlar kimseye göstermek istemiyorlar. Onu bir yere kapatmışlar orada duruyor. Bu anlayış yıkıldı artık. Engelliler hayatın içinde var olmaya başladılar ve insanlarda engellerinden dolayı kendilerini ayıplamıyorlar. Çünkü biz hükümetlerimiz döneminde buna çok sahip çıktık. Ciddi anlamda engellilere pozitif ayrımcılık yaptık, kamuda işe girmeleri konusunda ciddi ayırdık onları. Engellerle ilgili mesela çürük, sakat gibi tabirler vardı bunların hepsini çıkardık yasalardan, anayasadan çıkardık. Özürlü gibi incitici tabirleri ortadan kaldırdık. Şimdi tek tanım engelli. Şimdi şehrin altyapısı, kaldırımları, binaların içerisindeki erişimler ne yazık ki kanun olmasına rağmen, kural olmasına rağmen maalesef bugün bu ihtiyacı karşılamaktan uzak. Birkaç sefer süre kondu 2014’ün sonuna kadar bu iş bitecek denildi maalesef bitmedi tekrar süre uzadı. Bunu öncelikli konu olarak ele almamız gerekiyor. Bırakın engelliyi siz İstanbul kaldırımlarında engelsiz olarak doğrusal hareketle yürüyebiliyor musunuz? Ya araba park etmişti ya da başka engel konulmuştur. Bakın inşaat olabilir ama oraya bir perde yapıyor içine bir tünel yapıyor, tünelden geçip gidiyorsunuz. Yani sizin umuma açık alanları hiç kimse kendi tekelinde görüp işgal edemez. Kıyılar içinde böyledir kıyı olmayan alanlar içinde böyledir. Bu en temel insan hakkıdır ve anayasada da teminat altına alınmıştır. Ama gel gör ki uygulamada maalesef insanlar bulunduğu yerde genişlemeye devam ediyor ve vatandaşın hakkını gasp ediyorlar. Bunlarda bizim öncelikli olarak mücadele edeceğimiz işler arasında yerini alacak.     Bizim 39 ilçemiz var. Her biri aslında bir şehir. Nüfusu 1 milyona dayanmış ilçemiz var. Dolayısıyla bu ilçelerin biri veya birkaçını belirli bir kimlik tanımı ile geliştirmek istiyoruz. Örneğin Fatih işte Kadim İstanbul, Eyüp Sultan ‘inanç turizminin merkezi’ gibi şehri bir tema ile geliştirdiğiniz zaman o ilçenin ekonomisi bilinirliliği de artacak ve ciddi anlamda bir katma değer elde edilecek. Bu düşünce çok önemli olduğu için Kadim İstanbul deyince suriçiini düşünmek lazım. Sur içinde mümkün olduğunca yayalaştırma yapmak lazım. Orada sonradan kanser hücresi gibi yapılmış kimliği olmayan yapıları ayıklamak lazım. Bunlar yabancılar İstanbul’a geldiğinde göstereceğimiz bir mekanımız var ama tam o duyguyu vermiyor. İstanbul üç medeniyete ev sahipliği yapmış bir yer, gösterecek o kadar çok güzelliğimiz var ki. Ama bunları maalesef yerli yerinde kullanamıyoruz.     Proje çok 1400-1500 proje var ama asıl biz 9 başlıkla projeleri takdim edeceğiz. Üreten İstanbul, kolay İstanbul, yaşayan İstanbul, yeşil İstanbul, güvenli İstanbul, dinamik daha ziyade spor alt yapısı, çevreci İstanbul ve herkes için İstanbul, Akıllı İstanbul şeklinde başlıklar. Bunların tamamı 5 yılda hayata geçmez ama önemli fark oluşturur.     Beni en çok yoran proje diye tabir edeyim Marmaray’dı. Marmaray projesinin önemli özelliği Marmaray projesi sadece toplu ulaşım projesi değil aynı zamanda bir tarih projesi. Sadece kazılardan dolayı 5.5 yıl gecikti. İnsanlar bizi acımasızca eleştirdiler ama bir yandan da İstanbul’un 2 bin 500 yıllık bilinen tarihi 8 bin 500 yıla çıktı. Eğer müsaade etseydik artık 7. yüzyıl belki milattan önceye kadar gideceklerdi arkeologlar, insaf edin dedik. 2004’te temel attık fiilen 2009’da ancak başlayabildik. Ama tabi onun bitirilme hikayesi çok farklı. O projeyi Japonlar ve Türk firmaların ortak yapımı. Onların verdiği tarihe göre 2018’de bitecekti. Ama biz Cumhuriyet’in 90.yıldönümünde 2013 29 Ekim’inde açtık.
serisinin yeni filminin çekimleri için Avustralya'da bulunana  'in başı kanunlarla dertte. Ülkeye özel uçağı ile giriş yapan ve yanında getirdiği evcil hayvanını izinsiz olarak ülkeye sokan Depp'in köpeği ülkeden çıkarılmaz ise sağlık uygulamaları nedeniyle öldürülecek. Salgın hastalıklara karşı mücadelede oldukça sıkı kanunlara sahip olan Avustralya, ülkeye yurtdışından gelen evcil hayvanları karantinaya alıyor ve sağlık kontrolünden geçiriyor.  Konuyla ilgili ülke basınına konuşan Tarım Bakanı Barnaby Joyce, "Onun Jonny Depp olması Avustralya kanunlarının ona işlemeyeceği anlamına gelmez" ifadeleriyle Depp'e adeta ültimatom verdi. Ülkeye evcil hayvan sokmak için bir prosedür olduğunu belirten Joyce, 50 saat içinde köpeğin ABD'ye geri gönderilmemesi durumunda yetkililerin harekete geçeceğini belirtti. Çekimleri devam eden Pirates of the Caribbean: Dead Men Tell No Tales ( ) isimli filmin ise 2017 yılında vizyona girmesi planlanıyor.
Borsa İstanbul 100 (BIST) endeksi günü yüzde 0,02'lik hafif düşüşle tamamladı. Endeks 20,42 puanlık azalışla 108 bin 594 puandan tamamlanırken, toplam işlem hacmi 5,8 milyar lira oldu. Kapanışta bankacılık endeksi yüzde 0,51, holding endeksi de yüzde 0,11 değer kaybetti.
Hacı Ömer Sabancı Holding çatısı altındaki şirketlerden TEMSA, Almanya’nın Hannover kentinde düzenlenen ve otomotiv dünyasının en prestijli organizasyonları arasında gösterilen Hannover Ticari Araç Fuarı’nda bu yıl da yerini almaya hazırlanıyor. 20-27 Eylül tarihleri arasında düzenlenecek ve dünyanın farklı ülkelerinden çok sayıda üretici ve servis sağlayıcının yer alacağı fuara TEMSA, 3 farklı aracıyla katılacak. TEMSA; Maraton ve MD9 araçlarının yanı sıra, elektrikli otobüsü Avenue Electron’u Hall 11'de bulunan E24 numaralı standında sergileyecek. Hannover Fuarı’nın ticari araç üreticileri için yılın en çok beklenen organizasyonları arasında olduğunu vurgulayan TEMSA Genel Müdürü Hasan Yıldırım, bu yılki fuara özellikle akıllı ulaşım trendlerinin damga vuracağını ifade etti. TEMSA’nın ‘Smart Mobility’ vizyonu kapsamında gerçekleştirdiği yatırımlarla bugün otomotiv odaklı bir sanayi şirketinden ziyade bir teknoloji şirketi olarak faaliyetlerini sürdürdüğünü ifade eden Yıldırım; “Bu yıl fuarda yer alan üç aracımızdan bir olan Avenue Electron da aslında, ‘Smart Mobility’ vizyonumuzun en somut örneklerinden birisi. Bugün akıllı ulaşım dediğimizde çevreye karşı duyarlılığı, sürdürülebilirliği üretimin, yatırımın temeline koymak zorundayız. Yüzde 100 Türk mühendisleri tarafından geliştirilen bu elektrikli aracımızın yakın gelecekte smart mobility çözümlerinde şehirlerin en çok tercih ettiği araçlardan birisi olmasını bekliyoruz. Daha şimdiden çok sayıda kurumsal katılımcı ile fuar alanında randevularımızı organize ettik. Daha yaşanabilir bir gelecek için tasarlanan bu aracımızın, TEMSA’nın başarı hikayesinde yeni bir sayfa açacağına yürekten inanıyoruz” dedi.
Fenerbahçe Başkanı Aziz Yıldırım, Antalyaspor-Fenerbahçe sonrası basın mensuplarına yaptığı açıklamada sert biçimde Galatasaray'a yüklenmişti. Yıldırım, "Şikenin en kralını Galatasaray yapmıştır. Ankaragücü 8-0, Malatya’ya giden arabalar... Ülkeye şikeyi getiren Galatasaray Kulübü’dür” demişti. Galatasaray Mali Kongresi'nde söz alan üyelerden Avukat Hikmet Koyuncuoğlu, Aziz Yıldırım'ın bu sözlerinden dolayı suç duyurusunda bulunduklarını açıkladı.    Hikmet Koyuncuoğlu, Aziz Yıldırım'ın Galatasaray'a yönelik suçlamalarına tam bir karşılık verilmemesinden şikayet ederek, burada üyelere de görev düştüğünü vurgularken, kendilerinin 8 arkadaş olarak suç duyurusunda bulunduklarını açıkladı.  Aziz Yıldırım'ın Antalyaspor-Fenerbahçe maçı sonrası yaptığı açıklamaların ağır ithamlar barındırdığını söyleyen Koyuncuoğlu, "Yönetimimizin bu konudaki tutumunu anlayamıyorum. Bu sözlerin bir karşılığı olmalı. En azından suç duyurusunda bulunulabilir. İçinizde bunu yapan kimse var mı Biz yaptık. Aziz Yıldırım için suç duyurusunda bulunduk. Çağlayan Adliyesi'ne gidip suç duyurumuzu yaptık ve dosya Antalya'ya gönderildi. Takipçisi de olacağız." açıklamasında bulundu.  Aziz Yıldırım'ın bugün yine Galatasaray'a yönelik suçlamalarda bulunduğunu hatırlatıp buna tepki gösteren üyelerden Mustafa Cengiz'in ise konuşmasında Fenerbahçe Başkanı'ndan "baş şikeci" diye bahsetmesi dikkat çekti.
Rusya Savunma Bakanlığı'dan yapılan açıklamada, Karadeniz Filosu'na ait "Liman" isimli araştırma gemisinin İstanbul Boğazı'nın 40 kilometre kuzeybatısında hangi ülkeye ait olduğu belirlenemeyen "Aşot-7" isimli bir başka gemiyle çarpıştı.  "Liman" gemisinin mürettebatından kimsenin ölmediği ya da yaralanmadığı belirtildi. Bakanlık'tan yapılan açıklamada ayrıca, çarpışma sonucunda geminin sancak kısmında bir delik oluştuğu belirtildi. Karadeniz Filosu'na ait "Liman" isimli araştırma gemisi battı, mürettebat kurtarıldı. Çarpışma sonrasında olay yerine bir An-26 uçağı ile kurtarma ekiplerinin gönderildiği de kaydedildi.
Güney Amerika ülkesi Ekvador'da şiddetli bir deprem meydana geldi.  ABD Jeolojik Araştırma Merkezi, anlık büyüklüğü 6,9 olarak tespit edilen depremin merkez üssünün, Ambato'nun 140 kilometre doğusu olduğunu açıkladı.  Depremin, 185 kilometre derinlikte meydana geldiği belirtildi.  Deprem can ve mal kaybına yol açmadı.
Berlusconi, reşit olmayan bir kızla birlikte olduğu suçlamasıyla 6 Nisan'da hakim karşısına çıkmaya hazırlanıyor.  Çok sayıda politikacı, medya mensubu ve tanınmış italyan'ın da mahkemede Berlusconi saflarında yer alması bekleniyor. Bu isimlerden biri de dünyaca ünlü sinema oyuncusu George Clooney.  Berlusconi ile beraber olduğunu iddia eden Fas asıllı dansçı Ruby daha önceki ifadelerinde Başbakan'ın verdiği partilerden birinde George Clooney ve sevgilisinin de olduğunu söylemişti.  Bunun üzerine Berlusconi'nin avukatları harekete geçti ve Clooney'yi Başbakan lehine şahitlik yapması için mahkemeye çağırdı.  Şahit listesine yazılanlar arasında ünlü aktörün sevgilisi italyan model Elisabetta Canalis de bulunuyor. Ünlü çiftin Berlusconi'nin yanında yer alıp almayacağı ise henüz netleşmiş değil.
Fenerbahçe Teknik Direktörü Aykut Kocaman, Viktoria Plzen karşısında alınan galibiyet değerlendirdi. Organize ve ofansif gücü yüksek bir takımla oynadıklarını belirten Kocaman, "Maçın henüz ilk yarısı bitti, 1-0 öndeyiz" ifadelerini kullandı.  Fenerbahçe Teknik Direktörü Aykut Kocaman karşılaşmanın ardından NTV Spor mikrofonuna yaptığı açıklamada şunları söyledi:  "Maçtan önce söylediğim şeyleri tekrarlamak zorundayım. Çok organize ve ofansif gücü yüksek bir takımla oynadık. Ofansif olarak zafiyet gösterdilerse bu Fenerbahçe futbol takımının doğru oyun oynamasından kaynaklandı. Henüz ilk yarısı bitti, 1-0 öndeyiz. 8'e kalmak için küçük de olsak bir avantaj sahibiyiz. Turu çevirebilecek çapta bir takımla oynayacağımızı unutmayacağız."  Sabırlı oyunu ikinci maçta da devam ettirmek istediklerini söyleyen tecrübeli teknik adam, oyuncu değişikliği sırasında golün geldiğini belirtirken, yaşananları "Webo oyundan çıkıyordu, son anda gol atınca moralle kalmasını uygun gördük, Sow'u çıkardık. Keşke devam etseydik, 1 dakika sonra sakatlık geçirdi. Keşke ile yaşanmıyor, sadece içimden geceni söyledim" kelimeleriyle özetledi.
Başbakanlık ile bazı bakanlıklara ait atama kararları, Resmi Gazete'nin bugünkü sayısında yayımlandı. Buna göre, Başbakanlık Personel ve Prensipler Genel Müdürlüğüne, Kanunlar ve Kararlar Genel Müdür Yardımcısı Metin Yener getirildi. Adalet Bakanlığı Müsteşar Yardımcılıklarına Ankara Hakimi Selahaddin Menteş ile Adalet Başmüfettişi Basri Bağcı, Bakanlık Yüksek Müşavirliğine, Avrupa Birliği Genel Müdürü Ali Bilen atandı. Aile ve Sosyal Politikalar Bakanlığı Müşavirliğine, Strateji Geliştirme Başkanı Mustafa Can getirildi.Bilim, Sanayi ve Teknoloji Bakanlığı Müşavirliğine, Müsteşar Yardımcısı Hüseyin Rahmi Çetin, aynı Bakanlıkta Başmüfettişliklere ise Sanayi Genel Müdürü Süfyan Emiroğlu, Metroloji ve Standardizasyon Genel Müdürü Bayram Tek ile Personel Dairesi Başkanı Göksel Gündaş atandı. Ekonomi Bakanlığı Müsteşar Yardımcısı Bülent Uğur Ecevit ile Personel Dairesi Başkanı Muhammet Karakaya Bakanlık müşavirliklerine atanırken, Maliye Bakanlığı Vergi Başmüfettişliklerine Ömer Keskin ve Ahmet Ünlü getirildi.
Lopez, televizyonlardan canlı yayınlanan konuşmasında, muhalefeti desteklemesi için orduyu tehdit eden ABD Başkanı Donald Trump'a cevap verdi. "Kendi devlet başkanımız ve genelkurmay başkanımız var. Adı da Nicolas Maduro Moros." diyen Lopez, "başından beri anti-emperyalist olan" Venezuela ordusu Bolivarcı Ulusal Silahlı Kuvvetlerinin (FANB) "şantaj ve tehditlerle manipüle edilemeyeceğini" söyledi.  Anayasa ve yasaların dışına çıkmayacaklarını ve Maduro'ya kayıtsız şartsız bağlı kalmaya devam edeceklerini vurgulayan Lopez, "Bizi tanımlayan bir şey varsa o da onurdur. Ulusal onur bayrağını taşıyoruz. Eğer bizi cezalandırmak istiyorlarsa yaptırım uygulayabilirler." değerlendirmesini yaptı.  Lopez, "Yabancı bir hükümetten asla emir almayacaklarının" altını çizerek, "En yüksek teklifi verene satılan paralı askerler değiliz." ifadesini kullandı.  Trump'ın asıl amacının Venezuela'nın zenginliklerini "çalmak" olduğunu belirten Lopez, "Bir kukla, itaatkar ve vatansever olmayan bir hükümeti göreve getirmek isteyenler, FANB'de görev yapan kadın ve erkeklerin vicdanı ve vatansever ruhunu aşamayacaklar. Başaramayacaklar. Böyle bir durumda cesetlerimizi çiğnemeleri gerekecek." dedi. Lopez, Trump'ın "insani yardım" yoluyla ülkede iç savaş başlatmak istediğini savundu.  Tarihinin en ciddi siyasi ve ekonomik buhranını yaşayan Venezuela'da "insani kriz ve yardım" tartışmaları, ABD destekli muhalefet ile hükümet arasındaki gerginliğin en önemli noktalarından birini oluşturuyor. Devlet Başkanı Nicolas Maduro, yardım tartışmalarının, "ABD'nin işgal stratejisinin bir parçası" olduğunu ve "bu şova izin vermeyeceğini" söylüyor. Muhalefet ise 300 bin kişinin acil yardıma ihtiyacı olduğunu, 2 milyon kişinin de sağlık riskiyle karşı karşıya bulunduğunu savunarak ülkeye yardım girmesi gerektiğini öne sürüyor. Baskılara rağmen Maduro'ya sadık kalmayı sürdüren ordu sınırı kapatırken, muhalefetin Kolombiya'nın Venezuela sınırındaki Cucuta kasabasında bekletilen paketleri, 23 Şubat'ta ülkeye nasıl sokacağı belirsizliğini koruyor. 600 bin kişinin gönüllü olduğu "yardım" girişinin engellenmesinin, ABD tarafından olası bir müdahale için kullanılabileceği iddia ediliyor. Trump, dün yaptığı konuşmada şu ana kadar Maduro'nun yanında duran Venezuela ordusunu tehdit ederek, "Kendi geleceklerini, hayatlarını ve Venezuela'nın geleceğini, Küba ordusu tarafından kontrol edilen ve korunan bir adam için riske atıyorlar. Eğer Maduro'yu desteklemeyi seçerseniz artık güvenli bir sığınak veya kolay bir çıkış bulamayacaksınız. Her şeyi kaybedeceksiniz." ifadesini kullanmıştı. Venezuela'da, çoğunluğu muhalefetin elindeki Ulusal Meclisin Başkanı Juan Guaido, muhaliflerin mitinginde kendini "geçici devlet başkanı" ilan etmiş ve başta ABD olmak üzere Avustralya, Kanada, Kolombiya, Peru, Ekvador, Paraguay, Brezilya, Şili, Panama, Arjantin, Kosta Rika ve Guatemala gibi ülkeler tarafından tanınmıştı. Son olarak Avrupa Parlamentosu aynı yönde adım atmıştı. Meksika, Türkiye, Rusya, İran, Küba, Çin ve Bolivya ise Venezuela Devlet Başkanı Nicolas Maduro hükümetine desteklerini yinelemiş, Maduro da gelişmeler üzerine ABD ile diplomatik ve politik ilişkileri kestiğini ancak ticari ilişkilerinin süreceğini açıklamıştı. ABD Başkanı Donald Trump, "Venezuela'ya asker göndermeyi seçeneklerden biri olarak göstermişti.
AK Parti, başkanlık sisteminden vazgeçiyor, yarı başkanlık sistemi önermeye hazırlanıyor. Meclis Anayasa Uzlaşma Komisyonu çalışmalarında en çok tartışılan konulardan biri başkanlık sistemi oldu. Süreç uzadı, çalışmalar tıkanma noktasına geldi. AK Parti uzlaşı için son bir hamle yapmaya hazırlanıyor. Buna göre, muhalefetin kesin bir dille reddettiği başkanlık sistemi önerisi revize edilecek yerine yarı başkanlık sistemi önerilecek. AK Parti'nin yarı başkanlık modelinde, Cumhurbaşkanlığı seçimine girecek adayın partisinden istifa etmesine gerek yok. Yani seçilecek Cumhurbaşkanı partili olabilecek. Öneriye göre, Cumhurbaşkanı'nı halk seçecek. Cumhurbaşkanı, Başbakan’ı atayacak. Başbakan kabinesini oluşturup Meclis’ten güvenoyu alacak. Cumhurbaşkanı, yürütmenin başı olarak Bakanlar Kurulu’na da başkanlık edecek. Başbakan bir anlamda Cumhurbaşkanı’nın yardımcısı olarak çalışacak. AK Parti öneriyi henüz sunmadı ancak muhalefet yarı başkanlık modeline de karşı çıkıyor.  CHP Ankara Milletvekili Aylin Nazlıaka, konuyla ilgili yaptığı açıklamada, ''Biz parlamenter demokrasiden yanayız onun için ne başkanlık sistemi ne yarı başkanlık sistemi bizim gündemimizde yoktur'' diye konuştu.
KPSS sınav sorularını hazırlayan komisyonun üyelerinden Gönül T.'nin, KPSS'ye hazırlık kursu veren bir dershanenin sahibi olduğunun ortaya çıkması, ÖSYM yönetiminde adeta şok etkisi yarattı.  Bu gelişmenin ardından durumu değerlendiren ÖSYM, KPSS sınav sorularını hazırlayan 7 kişilik komisyonun tüm üyelerinin 'lağvedilmesi' kararı aldı. Önümüzdeki süreçte yapılacak ilk KPSS sınavının soruları, yeni oluşturulacak sınav komisyonu tarafından hazırlanacak.  Akşam gazetesinin haberine göre; YÖK ve ÖSYM'de kapsamlı bir çalışma başlatıldı. YÖK ve savcılığın koordinasyon halinde olduğu ifade edildi. ÖSYM'de Daire Başkanı Mustafa T.'nin soru hazırlama komisyonunda görev yapan eşi Gönül T.'nin, KPSS eğitimi de veren bir dershanesi olduğunun ortaya çıkması üzerine, soruşturma derinleştirildi. Mustafa. T. ve eşinin açığa alınmalarının gündemde olduğu kaydedildi. Çiftin mal varlığı da inceleme altına alındı. KPSS sorularını hazırlayan 7 kişilik komisyonun üyelerinin tümünün değiştirilmesine de karar verildi.  YÖK Denetleme Kurulu ve ÖSYM'deki inceleme kapsamında da sadece KPSS değil diğer KPDS, ÜDS, YGS, ALES gibi çok sayıdaki sınavlarda da soruları hazırlayan komisyon üyeleri inceleme altına alındı. Gönül T. dışında bazı üyelerin dershanede çalıştıkları yönünde bilgiler elde edildiği ileri sürüldü. KPSS'de soruların sızdırılması üzerine ÖSYM'de yapılan incelemenin ardından KPSS sorularının yeniden hazırlanması da gündeme geldi. Binlerce sorunun polis tarafından kopyalanması ve bu soruların sızdırılmadığına dair güven kalmaması nedeniyle yeni soruların hazırlanması yönünde görüş birliğine varıldığı ifade edildi. ÖSYM personeline ilişkin savcılığın mal varlığı incelemesi de devam ediyor. Bu konuda YÖK Denetleme Kurulu'nun da talebi ile ayrıntılı incelemelerin yapıldığı ve buradan ciddi sonuçlara ulaşılmasının beklendiği kaydedildi. Personelin cep ve işyeri ile ev telefonlarına ilişkin incelemeler de devam ediyor. KPSS skandalına ilişkin sızdırma iddiasının neredeyse kesinlik kazanması, öğretmen alımının ardından devlet memur alımını da durdurdu. Savcılığın sızdırma yapan maili tespit ettiği ve bu konuda ÖSYM üzerindeki incelemesini sürdürdüğü öğrenildi. Soruşturmanın kapsamı ise genişletiliyor. Savcılık ve YÖK'te sadece bu yıl değil, geçmiş yıllarda yapılan KPSS, KPDS, ÜDS gibi sınavların sorularının sızdırılması ihtimalini de araştırıyor. ÖSYM'deki polisin incelemesinin de dün öğle saatlerinde tamamlandığı ifade edildi. Bu incelemelerde elde edilen veriler ÖSYM dışına çıkarılamadı. Önümüzdeki dönemde KPDS, ÜDS, TUS dahil 12 sınavın olması nedeniyle arasında bu sınavlarda sorulacak soruların da bulunduğu veriler özel mühürlü bir kasaya konuldu. Bu kasanın anahtarlarının ise sadece Savcı Şadan Sakınan ve YÖK Denetleme Kurulu Başkanı Prof. Dr. Mustafa Solak da olduğu kaydedildi. Milli Eğitim Bakanı Nimet Çubukçu da soruları hazırlamaya talip olduklarını belirterek, 'Soruları bakanlık kendi yapmalı. Müzik öğretmenine matematik sorusu sorulmamalı. Alanında başarılı olanlar öğretmen olarak alınmalı. Kendi alanında yeterliliği ölçecek sınav istiyoruz' diye konuştu. Son gelişmelerin YÖK ve ÖSYM'den takip edildiği ifade edilirken, zanlılar Baki S. ve Süleyman İ.'nin ifadelerinin ardından sınavın iptal ihtimali de güçlendi.  Öte yandan YÖK ve savcılıkta sınav sorularının sadece 2010 yılı değil geçmiş yıllarda da sızma şüphesinin oluştuğu öğrenildi. KPSS sorularının ÖSYM içinden 10 bin dolara sızdırıldığı da iddialar arasında.  YÖK'ün ÖSYM'de çok sayıda güvenlik açığı tespit ettiği de öğrenildi. KPSS ile ilgili yapılan çalışmalarda soruların güvenliğinin yeterli derecede olmadığı tespiti yapıldı. Denetleme Kurulu'nun 'Kurum çalışanlarının dışarı ile bağlantılarının sınavlar açısından güvenlik açığı oluşturmaktadır' tespiti yaptığı öğrenildi.
Çaykur Rizespor taraftarlarının bulunduğu tribünden sahaya atılan cismin isabet etmesiyle sarı kırmızılı ekibin golcüsü milli futbolcu Burak Yılmaz’ın yüzünden yaralanması üzerine başlatılan soruşturma kapsamında kamera görüntülerini incelemeye alan polis, Gökhan O.’nın cismi attığını tesbit etti. Gözaltına alınan ancak polisteki sorgusunda iddiaları kabul etmeyen Gökhan O. hakkında çakmak atarak, ’basit yaralanmaya neden olmak’ suçlamasıyla soruşturma başlatıldı. Adliyeye sevk edilen Gökhan O., savcılıkça ifadesi alındıktan sonra sonra serbest bırakıldı. Bu arada Rize İl Spor Güvenlik Kurulu Gökhan O. ya 1 yıl süreyle spor müsabakalarını izleme yasağı getirdi.
Video’da okunan şiir: Sen. Makine başındaki adam ve atölyedeki. Sana yarın su boruları ve vanalar yerine  çelik miğferler ve makineli tüfekler yapmanı emrederlerse, yapılacak bir tek şey var:  HAYIR de!… Sen. Tezgahı ardındaki kız ve bürodaki kız. Sana yarın bomba doldurmanı ve keskin  nişancı tüfekler için hedef dürbünleri monte etmeni emrederlerse,  yapacağın bir tek şey var:  HAYIR de!… Sen. Fabrika sahibi. Sana yarın pudra ve kakao yerine barut satmanı emrederlerse,  yapacağın bir tek şey var:  HAYIR de!… Sen. Laboratuardaki araştırmacı. Sana yarın eski yaşama karşı yeni bir ölüm icat  etmeni emrederlerse, yapacağın bir tek şey var:  HAYIR de!… Sen. Odasındaki ozan. Sana yarın aşk şarkıları yerine nefret şarkıları söylemeni emrederlerse,  yapacağın bir tek şey var:  HAYIR de!… Sen. Hastası başındaki doktor. Sana yarın savaşa adam yazmanı emrederlerse,  yapacağın bir tek şey var:  HAYIR de!… Sen. Kürsüdeki din adamı. Sana yarın savaşa dair kutsal sözler söylemeni emrederlerse,  yapacağın bir tek şey var:  HAYIR de!… Sen. Vapurdaki kaptan. Sana yarın buğday yerine top ve tank taşımanı emrederlerse,  yapacağın bir tek şey var:  HAYIR de!… Sen. Havaalanındaki pilot. Sana yarın kentler üzerine bomba ve fosfor yağdırmanı emrederlerse,  yapacağın bir tek şey var:  HAYIR de!… Sen. Dikiş masası başındaki terzi. Sana yarın üniformalar dikmeni emrederlerse, yapacağın bir tek şey var:  HAYIR de!… Sen. Cübbesi içindeki yargıç. Sana yarın savaş mahkemesine gitmeni emrederlerse, yapacağın bir tek şey var:  HAYIR de!… Sen. İstasyondaki adam. Sana yarın cephane treni ve kıt’a nakli için kalkış sinyali vermeni emrederlerse,  yapacağın bir tek şey var:  HAYIR de!… Sen. Kentin varoşlarındaki adam. Sana yarın gelir de siper kazmanı emrederlerse, yapacağın bir tek şey var:  HAYIR de!… Sen. Normandiya’daki ana ve Ukranya’daki, sen Frisko ve Londra’daki ana. Sen Hoangho ve Missisippi’ deki  ve Hamburg ve Kore ve Oslo’daki ana., bütün toprak parçaları üzerindeki analar, dünyadaki analar, sizden  yarın yeni kırgınlar için hemşireler ve çocuklar doğurmanızı isterlerse, dünyadaki analar, yapacağınız bir tek şey var:  HAYIR deyin!… Analar, HAYIR deyin!… Çünkü eğer hayır demezseniz, eğer hayır demezseniz analar, sonra, sonra: Gürültülü vapur dumanlarıyla yüklü liman kentlerinde büyük gemiler inildiye inildiye sessizleşecek, dev mamut  kadavraları gibi su üstünde ölgün ve hantal, su yosunu, deniz bitkileri ve midye kabuklarıyla kaplı, önceleri  öyle ipildeyip çınlayan gövdesi mezarlık ve çürümüş balık kokusuyla yüklü, yıpranmış, hasta ve ölü gövdesi  rıhtım duvarlarına karşı, ölü ve yalnız rıhtım duvarlarına karşı yalpalanacak. Tramvaylar beyinsiz, ışıltısız, cam gözlü kafesler gibi yamru yumru olacak. Çürümüş hangarların arkasında, büyük  çukurlar açılmış yitik caddelerde raylar öylece duracak. Çamur grisi, pelteleşmiş, kurşuni bir sessizlik dönenecek ortalığı, her şeyi unutarak, büyüyecek okullarda ve üniversitelerde  ve tiyatro salonlarında büyüyecek, stadyumlarda ve çocuk parklarında, korkunç ve hırslı kesintisiz bir sessizlik büyüyecek. Güneşli taze bağlar yıkık yamaçlarda çürüyecek, kuraklaşan toprakta kuruyacak, pirinç ve patates ekilmeyen tarlalarda  donacak ve sığırlar katılaşmış bacaklarını devrilmiş iskemleler gibi dikecek gökyüzüne. Enstitülerde büyük doktorların dahi buluşları asitlenecek, çürüyüp, mantarsı küfle kaplanacak. Mutfaklarda, hücre odalarda ve kilerlerde, soğuk hava depolarında ve ambarlarda son torba un, son kase çilek, kabak  ve diğerleri bozulup gidecek, ekmek ters çevrilmiş masaların altında, parça parça olmuş tabakların üstünde yemyeşil kesilecek,  ortalığa yayılan yağ arap sabunu gibi kokacak, tarlalarda buğday paslanmış karasabanların yanına düşüp kalacak, yok edilmiş  bir ordu gibi ve tüten tuğla bacalar, demirci ocakları ve yıkık fabrika bacaları sonsuz çimle kaplanarak ufalanacak, ufalanacak,  ufalanacak. Sonra son insan dökülüp parçalanmış barsaklarıyla ve kirlenmiş ciğerleriyle zehir gibi kızaran güneşin altında yalnız ve yanıtsız  ve yalpalayan yıldızların altında bir yanılgı gibi ordan oraya dolaşacak, o kocaman beton yığınları, tenha kentlerin soğuk putları  ve gözden kaçması olanaksız toplu mezarlar arasında yalnız, son insan, kupkuru, delirmiş, allaha küfrederek, yakınarak o korkunç  soruyu soracak : NEDEN? Bu ses bozkır derinliğinde yiterek duyulmaz bir hale gelecek, yıkıntılar üzerinde esecek, çatlaklar  arasından akacak, bu ses, ibadethane enkazları içinde ve sığınaklara çarparak şaklayacak, kan birikintileri üzerine düşecek,  duyulmayacak, yanıtlanmayacak, son insan-hayvanın son hayvanca bağırışı. Tüm bunlar olacak, yarın, yarın belki, belki hemen bu gece, belki bu gece, eğer-eğer-eğer siz.  HAYIR demezseniz!… Wolfgang BORCHERT
Sarıyer Belediye Başkanı Şükrü Genç, şu ana kadar 900'e yakın vatandaşın sorunlarıyla ilgili bilgi alarak, sorunların çözümü ile ilgili birim müdürleri ile bire bir görüşmelerini temin etti. "Amacımız, vatandaşlarla aramıza aracı koymadan doğrudan iletişim kurmak ve sorunlara hızlı çözüm üretmek..." Özellikle iş ve maddi yardım talebinde bulunan Sarıyerliler, sağlıktan yapım - onarıma kadar tüm sorunlarını bu toplantılarda paylaşıyor.  Sarıyer Belediyesi Kültür Merkezi Nikah Salonu'nda her Salı 07.00 - 12.00 saatleri arasında gerçekleştirilen Halk Günü Toplantıları'nda, vatandaşların verdikleri bilgiler doğrultusunda sorunları tespit eden başkan yardımcıları ve birim müdürleri, gereken incelemeyi yaptıktan sonra sorunlar ve çözümleriyle ilgili geri bildirim vererek, vatandaşların süreci takip etmelerini de sağlıyor.
Galatasaray, Spor Toto Süper Lig'in 18. haftasında evinde MKE Ankaragücü ile oynanacak maçın hazırlıklarına yaptığı antrenman ile başladı. Florya Metin Oktay Tesisleri'nde Teknik Direktör Fatih Terim gözetiminde yapılan antrenman, dinamik ısınmayla başlandı. Daha sonra koordinasyon sürat çalışması gerçekleştirildi. Antrenmanın ana bölümünde oyunsal formda taktik çalışma yapıldı. Antrenman, yenilenme koşusu ve soğuma hareketlerinin ardından sona erdi.  Antrenmanda yeni transferler Marcao ve Emre Taşdemir, takımla birlikte çalışmalara katıldı. Emre Akbaba ise tedavisinin ardından takımdan ayrı sahada koşu çalışması yaptı.  Galatasaray, MKE Ankaragücü karşılaşmasının hazırlıklarını yarın Florya Metin Oktay Tesisleri’nde gerçekleştireceği antrenmanla sürdürecek.
Habertürk'ten Akif Yaman'ın haberine göre;  , muhabirlerin, "Geçtiğimiz gün trafikte kavga yaşadınız. Nasıl oldu acaba?" sorusuna Akalın, "Şikayetçi oldum. Jandarma komutanı sağ olsun. Acayip ilgileniyorlar Bodrum'da. Ben kızım Hira korktuğu için tedirgin oldum. Trafikte böyle atışmalar olduğu zaman beni görünce 'Ah! Abla sen misin?' diyorlar falan. Ama Hira gözlerini ovuştura ovuştura ağlayınca ben sinirlendim. Adam arabayı yumrukladı resmen. Ben arabadan inince kaçtı. Ama o adiyi bulacağım" cevabını verdi.
Kongre ile Washington Anıtı arasındaki "National Mall" adı verilen parka gelen bir kişi, yanında getirdiği benzin dolu tenekeyi üzerine boşalttı.  Ardından kendini ateşe veren kimliği belirsiz kişi, alev alev yanmaya başladı. Etraftaki gençler, tişörtleriyle alevlere müdahale etmeye çalıştı. Alevler yapılan müdahale sonucu söndürüldü. Vatandaşların ilhbarı üzerine olay yerine gelen sağlık ekipleri, yaralıyı havayoluyla hastaneye kaldırdı.  Vücudunda ağır yanıklar oluşan söz konusu kişinin hayati tehlikesinin bulunduğu öğrenildi. Olay yeri, Gizli Servis ve polis ekipleri arasında Beyaz Saray'dan Kongre'ye kadar uzanan kovalamacada kadın sürücünün vurularak öldürüldüğü noktanın birkaç blok ötesinde bulunuyor.  ABD Kongresi’nde Demokratlar ile Cumhuriyetçiler’in bütçe üzerinde uzlaşamaması üzerine hükümet faaliyetlerini durdurmuştu. Bu nedenle ülkede zorunlu olmayan tüm hizmetlere ara verilmişti.
Bujumbura ili valisi Jacques Minani, saldırganlarının hedefinin Burundi'nin başkentinin batısında bulunan Gatumba'da bir bar olduğunu ve 36 kişinin öldüğünü söyledi.  Saldırıdan yaralı kurtulan Jackson Kabura da saldırganların üzerinde askeri kıyafetler olduğunu ve aralarından bir kişinin '' hepsini öldürün, kurtulan olmadığından emin olun '' diye bağırdığını duyduğunu söyledi.  Kongolu askeri sözcü Albay Sylvain Ekenge ise yetkililerin, saldırganların Kongolu olduğuna inanıldığını söylemesini hayretle karşıladıklarını kaydetti.  Albay Sylvain, faillerin Ulusal Kurtuluş Güçlerine bağlı isyancılar olma ihtimalinin daha yüksek olduğunu ifade ederek, Kongo'da askeri birliklerin bir kaç ay önce Burundili savaçcıları yakaladıklarını belirtti.  BM'nin New York'taki Genel Merkezi'nde de Genel Sekreter Ban Ki-Moon'un sözcüsü Martin Nesirky, BM Genel Sekreteri'nin saldırıyı kınadığını ve her iki tarafa da sükunet çağrısında bulunduğunu söyledi. Ayrıca Ban Ki-Moon'un faillerin bir an evvel yakalanıp adalet önüne çıkarılmasını umduğunu söylediğini de sözlerine ekledi.  Burundi'deki iç savaş 1993 yılında demokratik yoldan seçilen Hutu'lu ilk devlet başkanının Tutsi paraşütçü birliği tarafından öldürülmesinin ardından patlak vermiş, 2006 yılında ateşkes ilan edilmişti.  Gatumba ise 2004 yılında Kongolu mültecilerin katliamının yapıldığı yerdi. İnsan Hakları İzleme Örgütü, Ulusal Kurtuluş Güçleri tarafından düzenlediği iddia edilen saldırıda en az 150 kişinin öldüğünü bildirmişti.
İsmailiye Temyiz Mahkemesi geçen hafta, ''Natrun Vadisi Hapishanesi'ndeki İhvan liderlerinin 25 Ocak devrimi sırasında, Hamas hareketi ile uydu üzerinden bağlantı kurularak kaçırılması'' davasını yeniden görülmesi için başsavcılığa sevk etmişti. Başsavcı Mahmud da Yüksek Yargı Konseyi'nin "göreve iadesini" içeren hükmü onaylamasından 1 gün sonra davanın yeniden görülmesi kararını aldı. Mursi'nin 48 saat içinde, davayla ilgili sorgulanacağı öğrenildi. Kimliği belirsiz silahlı kişiler 28 Ocak 2011'de Natrun Vadisi Hapishanesi'nin de aralarında bulunduğu pek çok cezaevine baskın düzenlemiş ve aralarında Mursi'nin de olduğu pek çok İhvan liderinin kaçmasını sağlamıştı. Mursi, devrik lider Hüsnü Mübarek tarafından göreve getirilen Abdulmecid Mahmud'u Kasım 2012'de görevinden alarak yerine Talat Abdullah'ı atamış, eski Başsavcı Mahmud da bunun üzerine Abdullah'ın göreve getiriliş şeklinin yasal olmadığını öne sürerek dava açmıştı. Mursi, başkent Kahire'de ordunun gözetiminde ev hapsinde tutuluyor. Bu arada görevden alınan Mısır Cumhurbaşkanı Muhammed Mursi’ye ordunun darbeden önce Türkiye’ye gitme teklifi sunduğu iddia edildi. Mısır'da yayımlanan El Ahram gazetesinin haberine göre, 48 saatlik ultimatomun dolmasına az bir zaman kala güvenli bir kışlaya götürülen Muhammed Mursi ve ordunun üst düzey yetkilileri arasında pazarlık yaşandı. İddiaya göre Mursi'ye; Mısır’ı terk ederek Türkiye, Katar ya da Yemen’e gitmesi teklif edildi. Mursi bu öneriyi reddettiği gibi kendi rızasıyla istifa etmeyi ve cumhurbaşkanlığı görevini bırakmayı da kabul etmedi.
Sarı-lacivertliler, Fenerbahçe Şükrü Saracoğlu Stadı'ndaki lig maçlarında Galatasaray'a 10, Beşiktaş'a ise 4 maçtır mağlup olmadı. ''Sarı Kanaryalar'', büyük taraftar desteği altında oynadığı Kadıköy'deki lig derbilerinde Galatasaray'ı son 10 maçta da yenerken, Beşiktaş ile yaptığı son 4 maçtan 2'sini kazandı, 2'sinde berabere kaldı, ezeli rakiplerine kendi evinde sevinme fırsatı tanımadı. Fenerbahçe, Kadıköy'deki lig maçlarında Galatasaray'a son yenilgisini 22 Aralık 1999, Beşiktaş'a ise 17 Nisan 2005 tarihinde aldı.
Milli Eğitim Bakanlığı (MEB) Ortaöğretim Genel Müdürlüğünce başlatılan ve tarihi liselerde, geçmiş yıllara ait ders kitapları ve eğitim materyallerinin yer aldığı müzelerin oluşturulduğu projeye, Kars'tan Alparslan Anadolu Lisesi de katıldı. Bir süre önce kente gelen Milli Eğitim Bakanı İsmet Yılmaz ile Ulaştırma, Denizcilik ve Haberleşme Bakanı Ahmet Arslan'ın katılımıyla açılan Eğitim Tarihi Müzesi'nde, arşiv değeri taşıyan, evrak, doküman, yayın, kitap, dergi, rehber, broşür gibi çeşitli materyaller ile objelerin yer alıyor. Öğrenciler başta olmak üzere ziyaretçilerini tarihte yolculuğa çıkaran müzede yaklaşık 160 eser sergileniyor. Alparslan Anadolu Lisesi Müdürü Ayhan Altun, yaptığı açıklamada, 1932 yılında kurulan okulun Kars'ın en eski lisesi olduğunu söyledi. Farklı binalarda hizmet veren okulun, kurulduğu günden beri pansiyonlu olma özelliği taşıdığını kaydeden Altun, "Okulumuz kurulduğu günden bu yana bölge okulu hüviyeti sebebiyle Erzurum, Iğdır, Ardahan, Artvin ve Ağrı gibi illerden öğrenci çekmiş ve farklı alanlarda önemli insanlar yetiştirmiştir." dedi. Altun, okulda hem öğretmen hem de öğrenci anlamında önemli insanlar yetiştiğini anlatarak, "1964 yılında, Sultan Alparslan'ın Anadolu'ya gelişinin bininci yılında okulumuzun adı Alparslan Lisesi olarak değiştirildi. Kurulduğundan bu yana edebiyatta isim yapmış birçok öğretmen burada hizmet vermiştir." diye konuştu.  Müzenin, Milli Eğitim Bakanlığı Ortaöğretim Genel Müdürlüğünün talimatlarıyla hazırlandığını aktaran Altun, "Türkiye genelinde illerdeki en eski okullarda müze açılması kararı verilince İl Milli Eğitim Müdürlüğümüz, Kars'ın en eski okulu olmamız dolayısıyla bu görevi bize verdi. Bizler de 6 ayda Kars'ın ilçe ve köyleri dahil il genelinde topladığımız 160 materyal ile müzemizi açtık." ifadelerini kullandı. Altun, diğer okullardan gelen öğrencilerin de müzeyi ilgiyle gezdiğini belirterek, şunları söyledi: "Müzede daktilo, fotokopi makinesi, geçmişe yönelik arşivler, fotoğraflar, el yapımı malzemeler, alçıdan imal edilen kabartmalı harita ile bir çok materyal bulunuyor. Bu materyaller o dönemde eğitimde aktif olarak kullanılmıştır. Müzemizi ziyaret edenler, eğitimde kullanılan materyalleri görme imkanı buluyor, öğretmenler de materyallerin geçmişte hangi alanda kullanıldığı konusunda bilgiler veriyor." Öğrencilerden Melisa Deniz, müzeyi görmek üzere Alparslan Lisesi'ne geldiğini belirterek, "Müzede öncelikle fotoğraflarla karşılaştık, Türkiye'de tanınmış edebiyatçılar ve kişilerle ilgili objeler gördük, eğitimde kullanılan araçları, karneleri, hangi derslerin işlendiğini gördük. Müzeyi hazırlayan hocalarımıza, emeği geçenlere teşekkür ederim." şeklinde konuştu.
zam geldi. Motorinin litre fiyatına bu gece yarısından itibaren geçerli olmak üzere 13 kuruş zam yapıldı. Zam sonrasında Ankara'da ortalama 5,03 liradan satılan motorinin litre fiyatı 5,16 lira olacak. Motorinin litresi İstanbul'da 4,98 liradan 5,11 liraya, İzmir'de 5,02 liradan 5,15 liraya yükselecek. Dağıtım firmalarının belirlediği fiyatlar, rekabet ve serbesti nedeniyle şirketler ve kentlere göre küçük çaplı değişiklikler gösteriyor. Motorinin litresine en son 14 Şubat'ta 17 kuruş indirim yapılmıştı.
İstanbul’da 24 kişide görülen kızamık endişe yarattı. Hastalığın çok hızlı bulaştığını hatırlatan İstanbul İl Sağlık Müdür Yardımcısı Serap Gençer, hastalığın kaynağının Türkiye’de görülmeyen yurt dışı kökenli virüs olduğunu söyledi.  İl Sağlık Müdürlüğü, tedavi altındaki hastaların genel durumlarının iyi olduğunu açıkladı. Bu açıklama, yüreklere su serpti ancak salgın endişesi, uzun zamandır sessiz duran kızamık hastalığının son günlerde daha fazla konuşulmasına neden oldu.  İÜ Cerrahpaşa Tıp Fakültesi Çocuk Hastalıkları Uzmanı Prof. Dr. Özgür Kasapçopur, “İstanbul’daki salgının ciddi bir boyuta geleceğini sanmıyorum, zaten aşılanma ile bu salgının önü kesilir” dedi.  Kızamığın eskiden önemli bir ölüm nedeni olduğunu belirten Prof. Kasapçopur, “Eskiden kızamık zatürre yaparak çok sayıda çocuğun ölümüne neden olurmuş” dedi ve Ceyhun Atuf Kansu’nun şiirini hatırlattı.  “Türkiye’nin ilk çocuk doktorlarından olan Şair Ceyhun Atıf Kansu, o ölümleri anlatmak için ‘Kızamık Ağıdı’ diye bir şiir yazmıştır. Şiir, kızamıktan ölen çocukları anlatır” diyen Kasapçopur, hastalığın seyrini, önemli komplikasyonlarını anlattı ve korunma yollarına değindi.  Etkeni virüs olan kızamık, genellikle ilkbahar ile sonbahar aylarında görülen ve bulaşıcılığı yüksek olan bir hastalık. Bulaşma, hastanın tükürük damlacıkları ile gerçekleşiyor. Kızamığın, virüs vücuda girdikten 8 ile 12 gün sonra belirti verdiğini belirten Prof. Kasapçopur, hastalığın belirtilerini, ‘tedaviye dirençli ateş, burun akıntısı, öksürük, yaygın döküntü, gözlerde kızarıklık, kırmızı-pembe ufak lekeler’ olarak özetledi.  Yüzden başlayıp gövdeye yayılan kırmızı-pembe cilt döküntüsüyle karakterize olan hastalığın en önemli komplikasyonu ise zatürre, yani pnömoni. Prof. Kasapçopur, “Zatürrenin yanı sıra kulak iltihabı da yapabilir. Geç komplikasyon olarak da beyni etkileyen, ciddi sonuçlar doğuran ve ölüme yol açan SSPE hastalığına neden olur” dedi.  Kızamık hastalığı geçirildikten sonra beyne yerleşebilen virüsün neden olduğu bir merkezi sinir sistemi hastalığı olan Subakut Sklerozan Panensefalit (SSPE), kızamığa karşı aşılanmamış, aşılandığı halde yeterli bağışıklık düzeyine ulaşmamış veya aşılanmadan önce kızamık geçirmiş çocuklarda ortaya çıkıyor. Kesin tedavisi bulunmayan hastalık, ancak virüsün yayılmasını geciktiren ilaçlarla kontrol altına alınabiliyor.  Kızamık en çok çocukları tehdit ediyor. 21 yaş üzeri genç ve erişkinler de risk taşıyor. Kızamık salgını özellikle 1998 yılında ürkütücü boyuta ulaşmıştı. Sağlık Bakanlığı 27 binden fazla kişiyi etkileyen salgın nedeniyle aşı kampanyası başlatmış ve vaka sayısını 2007’de 4’e indirmişti.  Hastalıktan en önemli korunma yolu ise aşılanma. Rutin olarak 9 ile 12 ay arasındaki çocuklara kızamık, kızamıkçık ve kabakulak üçlü aşısı yapılıyor. Aşının önemli bir yan etkisi yok, sadece aşı yapıldıktan sonra bir kaç gün içinde ateş olabiliyor. Uzmanlar, 1963 yılında ilk lisansı Amerika Birleşik Devletleri’nden alınan ve tek doz olarak uygulanan kızamık aşısının yüzde 90-95 oranında hastalıktan koruduğunu, ancak, 1989 yılından sonra 2 doz olarak yapılan uygulamaların ise hastalıktan korunma oranını yüzde 99.7’ye yükselttiğini vurguluyor.  Kızamığın özel bir tedavisinin olmadığını söyleyen Prof. Özgür Kasapçopur, tedavide istirahat ve bol sıvı alınmasının etkili olduğunu söyledi ve “Korunmada bildiğimiz yöntemler geçerlidir. El yıkama, hasta çocukları bir araya getirmeme, risk altındaki erişkinlerle temastan kaçınma gibi önlemler alınmalı. Ama en önemli korunma yöntemi aşılamadır. Bu aşıları da Toplum Sağlığı Merkezlerinde ücretsiz olarak yaptırmak mümkün. Çocukken aşı olup olmadığını bilmeyen yetişkinler de gidip aşı olabilirler, çünkü iki veya üç doz aşı olmanın herhangi bir sakıncası yok” dedi.   ...Ben gördüm bu köyü, damların altında,  Çocukları kızamık döküyor.  Gözleri, göğüsleri, yüzleri, ah bırakılmış tarla,  Gelincikler arasından öyle masum bakıyor.  Habersiz hepsi kızamıktan ve ölümden,  Kirli yüzlerinde açan ölümden habersiz, Ve düşmüş bir gül oluyorlar birden,  Bebekler ölüveriyorlar, ölümden habersiz...
Büyükerşen ve DSP İstanbul Milletvekili Süleyman Yağız, Ankara Milletvekili Mücahit Pehlivan, İzmir Milletvekili Recai Birgün, Eskişehir Milletvekili Tayfun İçli, tramvayla Adalet Sarayı'na geldi.  Burada bir grup partili tarafından karşılanan Büyükerşen, yaptığı konuşmada, ''iftiracılar, düzmece yalancılar ve çamur atıcılar hakkında suç duyurusunda bulunacağını'' söyledi.  Büyükerşen ve beraberindekiler daha sonra savcılığa suç duyurusunda bulundu. Büyükerşen, suç duyurusunun ardından yaptığı açıklamada ise, birkaç gündür ortaya atılan iftiralar, yapılan yalan haberler nedeniyle suç duyurusunda bulunduğunu belirterek, AK Parti yöneticileri, AK Parti milletvekili Murat Mercan, gazeteciler, gazeteler ile bazı kurum ve kuruluşlar hakkında suç duyurusunda bulunduğunu ifade etti.  ''Birkaç gündür sahnelenen orta oyununu ibret ve şaşkınlıkla izlediğini'' dile getiren Büyükerşen, şöyle konuştu: ''Kazanmak için her şeyi mubah gören, hiçbir ahlaki sınır tanımayan, ancak cephaneliğinde bir tek hakiki mermi bulunmadığı anlaşılan bir çete, arka arkaya ses bombaları patlatıyor. Arka arkaya kuru sıkı ateş ediyor. Kopan gürültüden medet umuyorlar.  Eskişehirlileri satın almak için her yolu denediler, satın alınamayacağınızı öğrendiler. Eskişehirlilere rüşvetler teklif ettiler, rüşvetle kandırılamayacağınızı gördüler. Eskişehirlileri tehdit etiler, tehdide pabuç bırakmayacağınızı fark ettiler. Şantaj yaptılar, olmadı. Çaresizlik içinde son kozlarını oynuyorlar. Boşuna uğraşıyorlar. Kuru gürültüye pabuç bırakmayacağınızı da 29 Mart gecesi öğrenecekler.'' Büyükerşen ve beraberindekiler, daha sonra Cumhuriyet Bulvarı, Vatan Caddesi, Ziya Paşa Caddesi, Hamamyolu Caddesi'ni takip ederek Taşbaşı Kültür Merkezi önüne geldi.  Halkı ve esnafı selamlayan Büyükerşen, kendisine destek veren gruba hitaben, ''Seçim günü oylarınıza ve sandığa sahip çıkın. Bazıları el çabukluğu, abrakadabra yapabilir'' dedi.
Sezonun ilk antrenmanı öncesinde, Car Bartu Tesisleri'ne Fenerbahçe Başkanı Ali Koç ve yönetim kurulu üyeleri de geldi. Başkan Ali Koç, takıma başarılar diledi. Göreve yeni başlayan teknik direktör Phillip Cocu da antrenman öncesinde oyunculara yönelik yaptığı konuşmada, başarının bireysellikten çok takım olmada yattığını vurguladı. Yeni sezonun ilk antrenmanı öncesinde oyuncular Can Bartu Tesisleri'nde toplandı. Antrenman başlamadan önce başkan Ali Koç ve Yönetim Kurulu Üyeleri de tesislere geldi. Antrenman öncesinde Başkan Ali Koç, yöneticiler, sportif direktör Damien Comolli ve teknik direktör Phillip Cocu futbolcularla tanıştı. Ardından başkan Ali Koç futbolcularla bir toplantı yaptı ve onlara başarılar diledi. Ali Koç, futbolculara, başarılı olacaklarına inandığını söyledi. Futbolcularla ilk kez bir araya gelen yeni teknik direktör Phillip Cocu, "Başarılı olmak için bireysel olarak değil takım olarak hareket etmeliyiz. Tabii ki çok kolay olmayacak ama zamanla ve birbirimize destek olarak başarıya ulaşabiliriz. Sizin maçlarınızı izledim. Kalitelisiniz ama kalite takım için kullanıldığında bir anlam ifade eder. Burada, kimse kendisini takımdan üstün görmeden, yaptığı işi severek hareket ettiği müddetçe başarı gelecektir. En önemli şey, yaptığınız işi severek yapmaktır. Futbolculuk dönemimden de çok iyi biliyorum; futbol oynamaktan daha zevkli bir şey yok. Sizin için de aynı şeyin geçerli olduğunu biliyorum. Bu yüzden birbirimize yardım ederek, takım olarak, yaptığımız işi severek hareket etmeliyiz. Zamanla benim felsefemi ve nasıl bir oyun anlayışına sahip olduğumu anlayacaksınız. Her şeyi paylaşacağız ve bu kulübü başarıya taşıyacağız" dedi. Toplantıların ardından başkan Ali Koç ve yöneticiler tesislerden ayrıldı. Fenerbahçe, antrenman öncesinde toplu fotoğraf çektirdi. Sezonun ilk antrenmanında daha ziyade dayanıklılık artırıcı çalışmalar gerçekleştirdi. Çeşitli parkurlardan oluşan dayanıklılık koşusu yapan oyuncular, dar alanda pas çalışmalarıyla antrenmanı tamamladı. Sarı lacivertli ekip, yeni sezon hazırlıklarına yarın Can Bartu Tesisleri'nde yapacağı çalışmalarla devam edecek.
Şinhua ajansının haberine göre, Huugjilt adındaki 18 yaşındaki genç, ülkenin kuzeydoğusundaki İç Moğolistan Özerk Bölgesi'nde 1996'da umumi tuvalette bir kadına tecavüz etmek ve kadını öldürmek suçundan idam edilmişti. Huugjilt'in masum olduğunun ortaya çıkmasının ardından, bölgesel yüksek halk mahkemesi şahsın ailesine 2 milyon yüen (yaklaşık 322 bin dolar) tazminat ödenmesine karar verdi. Tazminatın, şahsın ölümü, cenaze giderleri ve mahkumiyetinden önce özgürlüğü üzerindeki kısıtlamaların göz önünde bulundurularak verildiği ifade edildi. Huugjilt'in annesi, verilen tazminatın sadece bir rakam olduğunu ifade ederek, paranın kalplerindeki acıyı satın alamayacağını kaydetti. Acılı anne, tazminatın hayatı boyunca çekeceği acıyı telafi etmeyeceğini söyledi. Huugjilt'in babası da verilen tazminat parasını alır almaz oğlu için daha iyi mezar yaptıracağını dile getirdi. SERİ KATİL İTİRAF ETMİŞTİ İdam edilmesinden yıllar sonra Cao Cıhong adlı "seri katil"in cinayeti itiraf etmesiyle Huugjilt'in masum olduğu açıklanmıştı. Eyalet Yüksek Halk Mahkemesi Başkan Yardımcısı Cao Cianping, iki hafta önce Huugjilt'in masumiyetini resmi olarak bildirerek, ailesinden özür dilemiş ve Huugjilt'in masum olduğuna dair mahkeme raporunu ailesine vermişti. Huugjilt'in 62 yaşındaki annesi de "yanlış hükümden acı çeken oğlunun ruhunu rahatlatmak" amacıyla mahkeme raporunun kopyasını oğlunun mezarı önünde yakmıştı.
Türk Silahlı Kuvvetlerince, 29 Ocak'ta Irak'ın kuzeyindeki Asos/Kandil, Zap, Avaşin-Basyan ve Hakurk bölgelerine yönelik düzenlenen iki ayrı hava harekatında 49 terörist etkisiz hale getirildi. Genelkurmay Başkanlığından yapılan bilgilendirmeye göre, 29 Ocak'ta Irak'ın kuzeyi Asos/Kandil, Zap, Avaşin, Basyan, Hakurk bölgelerine iki ayrı hava harekatı düzenlendi.  Hava harekatında, bölgeden elde edilen bilgiler çerçevesinde, bölücü terör örgütü mensubu 49 teröristin etkisiz hale getirildiği tespit edildi.
haberi! 1. periyot Fenerbahçe Beko'nun 30-16'lık üstünlüğüyle sona erdi. Fenerbahçe Beko, 2. periyotta da üstünlüğünü devam ettirerek devreyi 49-41 önde kapadı. 3. periyotu Fenerbahçe Beko 72-61 önde kapattı. Karşılaşma Fenerbahçe Beko'nun 99-82'lik üstünlüğüyle sona erdi. Temsilcimiz Fenerbahçe Beko bu sonuçla 5. kez Final Four'a kaldı. İstanbul'da oynanan serinin ilk maçını Fenerbahçe Beko 76-43 kazanırken, Zalgiris ikinci müsabakadan 82-80 galip ayrıldı. Kaunas'ta oynanan serinin üçüncü karşılaşmasını ise sarı-lacivertliler 66-57 kazanmayı başardı.
haberi! F-35 programı kapsamında Amerika Birleşik Devletleri'nde eğitim alan 40'a yakın pilot ve yer hizmeti görevlisi, Amerika'nın kararı doğrultusunda Türkiye'ye dönecek. ABD Savunma Bakanlığı, Türkiye'nin programdan çıkarılması için resmi süreci başlattıklarını açıklamıştı.  Geri dönüş organizasyonunu tamamlayan Türk Silahlı Kuvvetleri, personelin Türkiye'ye dönüşünü sağlayacak. Personelin bugün Türkiye'de olması bekleniyor.  Türkiye'nin Rusya'dan S-400 hava savunma sistemi alması ve sistemin teslimatının başlaması iki ülke arasında F-35 gerilimine yol açmıştı .
Manisa'nın Alaşehir ilçesinde yaşayan 3 çocuk annesi 49 yaşındaki Şengül Kaya ile Burdur'un Bucak ilçesinde ikamet eden 2 çocuk annesi Havva Gönen'e, eşleri Süleyman Kaya (57) ve Recep Gönen (52) böbreklerini bağışlamak istedi.  Akdeniz Üniversitesi Hastanesine başvuran kaya ve gönen eşleriyle kanlarının uyuşmadığını öğrendi. Bunun üzerine iki erkek, çapraz nakil yöntemiyle birbirlerinin eşlerine böbreklerini bağışlamaya karar verdi.  Akdeniz Üniversitesi Hastanesi Prof. Dr. Tuncer Karpuzoğlu Organ Nakli Enstitüsü Cerrahi Sorumlusu Doç. Dr. Ayhan Dinçkan yönetiminde gerçekleştirilen ameliyatla nakiller başarıyla gerçekleşti.  Çiftçi Süleyman Kaya, eşinin 5 yıldır böbrek yetmezliği çektiğini ve 3 senedir de diyalize girdiğini belirterek, yıllardır böbreğini vermek istediği eşinin bunu kabul etmediğini söyledi. Eşiyle 34 yıldır mutlu bir evlilik sürdürdüklerini anlatan Kaya şöyle konuştu:  ''Onun sağlığı benim için her şeyden önemliydi. Eşimi böbrek nakli için ikna etmem gerekiyordu. Ancak o benim de sağlığımı kaybedeceğimi düşünerek, böbreğimi vermemi istemiyordu. Bir gün ona 'Antalya'ya gidip torunlarımızı görelim. Çok özledim' diyerek ikna ettim ve Antalya'ya getirdim. Torunlarımızı sevdikten sonra Akdeniz Üniversitesi Hastanesine gelerek organ nakli için başvurdum.''  Eşiyle kan uyumsuzluğu bulunduğunu belirten Kaya, ''Doktorlar çapraz nakli önerdiler. Hiç düşünmeden kabul ettim. Hiç tanımadığım bir insana böbreğimi verdim. Eşim de tanımadığımız bir insandan böbreğini aldı. Eşimin sağlığına kavuşması beni çok mutlu etti. Böbrek verdiğimiz ve aldığımız kişilerle şimdi büyük bir aile olduk'' dedi.  Yeniden evlenmiş gibi heyecanlı olduğunu anlatan Kaya, eşiyle sağlıklı bir hayata başladıklarını vurguladı.  Memur emeklisi Recep Gönen ise eşi Havva Gönen'in 16 aydır böbrek yetmezliği çektiğini ve 9 aydır diyalize girdiğini söyledi. 16 aydır eşinin böbrek nakli olacağı günün hayalini kurduğunu söyleyen Gönen, ''Çapraz nakille eşimin hayat bulacağı hiç aklıma gelmezdi. Biz artık böbrek aldığımız ve verdiğimiz kişilerle böbrek kardeşi olduk. Onlar artık bizden biri'' dedi.  Böbrek verirken hiçbir tereddüt yaşamadığını kaydeden Recep Gönen, vatandaşları böbrek bağışlamaya davet etti.  Akdeniz Üniversitesi Hastanesi Doç. Dr. Ayhan Dinçkan ise, iki çiftin de ameliyatlarının başarılı geçtiğini, sağlık durumlarının da iyi olduğunu söyledi.
Oluşan bir hata nedeniyle bazı üçüncü uygulamaların, kullanıcıların fotoğraflarına erişimine izin verilmesinde veri ihlali tespit eden Kişisel Verileri Koruma Kurulunun Facebook'a toplam 1 milyon 650 bin lira idari para cezası vermesi, Türkiye'deki söz konusu mağdurların tazminat taleplerini gündeme getirdi. Kişisel Verileri Koruma Kurulu tarafından yayımlanan kararda, veri ihlalinden Türkiye’de yaklaşık 300 bin kullanıcının da etkilendiğinin belirtilmesinin ardından mağdur olan vatandaşların kişisel verilerin kimlere aktarıldığı konusunda bilgi talep edebileceğini, kişisel verilerinizin silinmesini veya yok edilmesini isteyebileceği veya bir zarar görmüşse tazminat talep edebileceği belirtiliyor. İstanbul Barosu Kişisel Verilerin Korunması Komisyonu Genel Sekreteri, Veri Koruma Derneği Yönetim Kurulu Üyesi Av. Burak Özdağıstanlı,  yaptığı açıklamada, 7 Nisan 2016'da yılında yürürlüğe giren Kişisel Verilerin Korunması Kanunu (KVKK) kapsamında verilen en ağır idari para cezasının Facebook’a kesildiğini söyledi. Özdağıstanlı, Kişisel Verileri Koruma Kurulunun Facebook nezdinde resen yaptığı inceleme neticesinde toplamda 1 milyon 650 bin lira tutarında idari para cezası uygulanmasına karar verdiğini anımsatarak, "Kurul tarafından verilen bu karar Türkiye'de faaliyet gösteren ve kişilerin verilerini toplayan her şirket için bir uyarı niteliğinde olmalı. Zira bu karar artık kişisel verileri hukuka aykırı bir şekilde işlemenin, yeterli önlemleri almamanın veya kanunda belirtilen gereklilikleri yerine getirmemenin cezasız kalmayacağını açık bir şekilde ortaya koyuyor." ifadelerini kullandı. Facebook’a ceza kesilmesinin iki temel sebebi olduğuna dikkati çeken Özdağıstanlı, şunları kaydetti: "Bunlardan ilki, Facebook tarafından kişisel verilerin korunması için yeterli teknik ve idari tedbirleri almadığına kanaat getirilmesi, ikinci olarak da kişisel verilerin yetkisiz kişilerce ele geçirildiğinin ve veri ihlalinin Facebook tarafından kuruma bildirmemesi. Türkiye’de faaliyet gösteren yerli ve yabancı her şirket, büyüklüğüne bakılmaksızın mutlaka KVKK konusunda çalışma yürüten uzman avukatlar ve bu konuda teknik hizmet veren bilişim uzmanlarına danışmalı. Veri sorumlusu olarak nitelendirilen bu şirketler eğer bugüne kadar başlamadılar ise mutlaka kanuna uyum için yapılması gereken uyum çalışmalarını başlatmalı ve alınması gereken hukuki, idari ve teknik her türlü tedbiri almalılar. Burada, veri sorumlusu bünyesinde hangi verilerin işlendiğinin tespit edilmesi, verisi işlenen kişilere bilgilendirme yapılması, bu verilere erişim konusunda gerekli kontrollerin yapılması ve tedbirlerin alınması ve verilere yetkisiz bir erişim söz konusu olması durumunda bildirim yapılması gibi adımlar var." Özdağıstanlı, veri sorumlusunun bu konuda bir ihlal meydana gelmesi durumunda, en geç 72 saat içerisinde Kişisel Verileri Koruma Kurumuna bilgilendirme yapılması gerektiğini belirtti. Bu ihlalden etkilenen kişilere en kısa sürede bilgilendirme yapılmasının da şart olduğunu vurgulayan Özdağıstanlı, "Kişisel Verileri Koruma Kurulu tarafından yayımlanan kararda veri ihlalinden Türkiye’de yerleşik yaklaşık 300 bin kullanıcının da etkilenmiş olabileceği belirtiliyor. Bu kişilere 17 Aralık 2018 tarihi itibariyle bildirimler yapılmaya başlandı. Facebook tarafından yapılan duyuruda ise söz konusu bildirimlerin Facebook üzerinden etkilenen kişilere iletildiği açıklanmakta." dedi. Özdağıstanlı, Facebook tarafından kendisine bildirim yapılanlar veya veri ihlalinden etkilenmiş olduğunu düşünenler ile bağlantı kurarak, kişisel verilerin işlenip işlenmediğinin öğrenilebileceğini, kişisel verileri işlenmişse buna ilişkin bilgi talep edebileceğini dile getirerek, "Mağdurlar, kişisel verilerin kimlere aktarıldığı konusunda bilgi talep edebilir, kişisel verilerinin silinmesini veya yok edilmesini isteyebilir, bir zarar görmüşse tazminat talep edebilir." ifadelerini kullandı. Bilişim Hukuku Derneği Başkanı Av. Kürşat Ergün de alınan kararın son derece yerinde ve isabetli olduğunu belirtti. Bu kararın nasıl uygulanacağının çok önemli olduğunu kaydeden Ergün, Bilgi Teknolojileri ve İletişim Kurumu (BTK) tarafından Twitter hakkında geçmiş dönemlerde idari para cezası ödemesine dair kararlar verildiğini anımsattı. Ergün, Twitter’ın Türkiye’de faaliyet gösteren bir tüzel kişiliği veya temsilciliği bulunmaması sebebiyle cezaların uygulanamadığını dile getirerek, "Bu sorunların çözümü adına, bu gibi uluslararası firmaların Türkiye makamlarınca muhatap kabul edilebilecek, Türkiye kanunlarına göre faaliyet gösteren birer temsilciliğin kurdurulması önem taşıyor." şeklinde konuştu.
UEFA Avrupa Ligi'nde mücadele eden temsilcilerimizden Beşiktaş, I Grubu 1. hafta mücadelesinde evinde Sarpsborg ile karşı karşıya geldi. Vodafone Park'taki karşılaşmanın ilk bölümünde Beşiktaş rakibine karşı üstünlük kurmakta zorlandı. Zaman zaman kalesinde açıklar da veren siyah-beyazlılar, ileri uçta etkili olamayınca ilk 45 dakika golsüz sona erdi. Şenol Güneş ikinci yarıya Gökhan Töre - Ryan Babel değişikliğiyle başladı. Güneş'in bu tercihi çok geçmeden meyvesini verdi ve 51. dakikada Beşiktaş öne geçti. Orta alandan gelişen atakta topla buluşan Cyle Larin kısa pasını Ryan Babel ile buluşturdu. Ryan Babel altıpasın hemen solundan topun dibine girdi ve kalecinin yanından topu ağlarla buluşturdu. Golden sonra rahatlayan 69'da farkı 2'ye çıkardı. Adem Ljajic'in sağ kanattan ceza sahası içine gönderdiği ortaya penaltı noktasının hemen gerisindeki Enzo Roco kafa vuruşunu yaptı ve skoru 2-0'a getirdi.  Sarpsborg 2-0 sonrası Beşiktaş kalesinde net pozisyonlar yakalarken temsilcimiz rakibinin direncini bir gol daha bularak kırdı. Oğuzhan Özyakup'un ortasında arka direkte topla buluşan Jeremain Lens boş alanda kaleciyle karşı karşıya kaldı ve düzgün vuruşla 82'de maçın skor 3-0 oldu. Sarpsborg'un tek sayısı ise duraklama anlarında Kristoffer Zachariassen'den geldi. Grubun diğer maçında ise Genk, konuk ettiği Malmö'yü 2-0 mağlup etti.  Vodafone Park  Tamas Bognar, Balazs Buzas, Peter Kobor (Macaristan)  Karius, Gökhan Gönül (Dk. 85 Necip Uysal), Pepe, Roco, Caner Erkin, Medel, Oğuzhan Özyakup, Lens, Ljajic (Dk. 78 Tolgay Arslan), Gökhan Töre (Dk. 46 Babel), Larin  Vasyutin, Askar, Horn, Tamm, Thomassen, Halvorsen (Dk. 70 Singh), Lund-Nielsen (Dk. 86 Hoberg Vetti), Zachariassen, Heintz, Muhammed (Dk. 81 Larsen), Mortensen  Dk. 51 Babel, Dk. 69 Roco, Dk. 82 Lens (Beşiktaş), Dk. 90+3 Zachariassen (Sarpsborg)  Dk. 20 Medel, Dk. 90+3 Roco (Beşiktaş), Dk. 37 Askar (Sarpsborg)
Sarı-siyahlı kulüp, 27 yaşındaki Gökhan Töre'yi transfer ettiğini duyurdu.  Kulübün sosyal medya hesabından yapılan açıklamada, futbolcunun sarı-siyahlı formayı giydiği bir fotoğraf paylaşılarak, "Yeni Malatyaspor'umuza hoş geldin Gökhan Töre. Bugün yapılan son görüşmeler sonucu Yeni Malatyaspor'umuz, Gökhan Töre ile 1+1 yıllık sözleşme imzaladı." ifadeleri kullanıldı.
Elektrik Mühendisleri Odası (EMO) İstanbul Şubesi’nin sekretaryalığında 14-15 Kasım 2009 tarihinde İstanbul’da düzenlenecek ‘TMMOB Ücretli ve İşsiz Mühendis, Mimar ve Şehir Plancıları’ Kurultayı öncesi, 24-25 Ekim 2009 tarihlerinde TMMOB Ankara İl Koordinasyon Kurulu tarafından ‘Ankara Bölgesel Kurultayı’ düzenleniyor.  Ankara, Afyon, Aksaray, Eskişehir, Kayseri, Kırıkkale, Kırşehir, Konya, Nevşehir, Yozgat illerinde, sekiz atölye çalışması ve 35’ten fazla iş yeri toplantısı yapılmasının ardından 24-25 Ekim 2009 tarihinde düzenlenecek Ankara Bölgesel Kurultayı’nda mühendislerin, mimarların ve şehir plâncıların yaşadığı işsizlik sorunları ve ücretli çalışanların içinde bulundukları sıkıntılar tartışılacak. Neler konuşulacak? Kurultayda ‘yoksulluğun kader olmadığı’ algısından hareketle işsizlik, ekonomik krizlerin nedenleri ve çözüm yolları ele alınacak. Ankara Bölgesel Kurultay öncesi düzenlenen atölye çalışmalarının başlıkları şöyle sıralanıyor:  “Ücretli mühendis, mimar ve şehir plancılarının çalışma yaşamını belirleyen yasalar, çalışma koşulları, asgari ücreti ve ücret, özlük hakları ve iş güvencesi, işsizliğin ve güvencesizliğin mühendis, mimar ve şehir plancıları üzerinde etkileri çalışma yaşamında karşılaşılan sorunlar ve çözüm önerileri, kapitalizmin dünyadaki ekonomik krizi ve etkileri, özelleştirmenin mühendis, mimar ve şehir plancıları üzerindeki etkileri, Anadolu’da ve Ankara’da mühendis, mimar ve şehir plancılarının istihdamı ve çalışma koşulları, ücretli ve işsiz mühendis, mimar ve şehir plancılarının örgütlenmesi, ücretli çalışan ve işsiz kadın mühendis, mimar ve şehir plâncılarını çalışma yaşamında karşılaştıkları sorunlar ve çözümleri.” Ankara’da bölgesel toplantı neticesinde sorunun tespitleri ve çözüm önerileri 14-15 Kasım 2009’da İstanbul’da yapılacak ‘TMMOB Ücretli ve İşsiz Mühendis, Mimar ve Şehir Plancıları Kurultayı’na taşınacak. İşsizlik had safhada Elektrik Mühendisleri Odası (EMO)’ya göre, 2008 Aralık ayında İşkur’da iş arayan mühendis, mimar ve şehir plâncısı sayısı 10 bin 606 iken, 2009 Haziran itibarıyla yüzde 33’lük bir artışla, 14 bin 81’e ulaştı. KPSS’ye giren mühendis, mimar ve şehir plâncılarının sayısı ve bu sınavla açılan mühendis, mimar ve şehir plancısı kadrosu arasındaki dengesizlik bu iş kolunda işsizliğin ne kadar yaygın olduğunu da gösteriyor.  2008 yılında KPPS’ye giren mühendis, mimar ve şehir plâncısı sayısı 54 bin 805 kişi iken, bu sınavla açılan mühendis, mimar ve şehir plâncısı kadrosu bin 950 civarında oldu. KPSS ile sınava giren mühendis, mimar ve şehir plâncılarının sadece yüzde 3.6’sı kamu kurumlarında istihdam edilirken, yalnızca mühendislik-mimarlık fakültelerinden yılda 24 bin 135 genç mezun oluyor.
Cumhurbaşkanı Abdullah Gül, Twitter hesabında, ''Bugün sizlere yeni uygulamalarımızdan da bahsetmek istiyorum. Twitter'dan sonra Facebook sayfam da yayında; www.facebook.com/cbabdullahgul.Ayrıca Youtube'da bize özel bir sayfa oluşturuldu; www.youtube.com/cbabdullahgul.Cumhurbaşkanlığının Iphone/Ipad uygulaması da Apple Store'dan indirilebiliyor. http://itunes.apple.com/tr/app/id458584326?mt=8'' mesajını paylaştı.  Gül, ''Geçenlerde Kayseri'de kurduğumuz üniversiteyi destekleme vakfının kurucularından, hemşehrim Fatih Karamancı bir hafta sonu fotoğraftaki arabasıyla geldi. Biz de binip Tarabya'da kısa bir tur attık'' mesajına da yer verdiği twitterdaki hesabında, direksiyonda kendisinin olduğu arabanın fotoğrafı da yayınladı.  Yaklaşık bir aydır açık olduğu bildirilen ve bugün Cumhurbaşkanı Gül tarafından duyurulan Gül'ün resmi Facebook profilini, şimdiye kadar 2 bin 342 kişi beğendi.  Meslek bölümünde politikacı yazılan Gül'ün Facebook profilinde seyahatleri sırasında vatandaşlarla çekilmiş çok sayıda fotoğrafı ve video görüntüsüyle doğum yeri, aile hayatı ve politika hayatına ilişkin detaylı bilgiler bulunuyor.  Sayfanın bağlantılar bölümünde ise Cumhurbaşkanı Gül'ün Anadolu Ajansına verdiği röportajla son günlerde katıldığı programlara ilişkin etkinliklere yer veriliyor.  Cumhurbaşkanı Gül'ün Youtube sayfasında da katıldığı programlara ilişkin görüntüler yer alıyor.
Sosyal medya hesabından bir mesaj paylaşan Batshuayi, İtalyan taraftarların mücadele boyunca maymun sesi çıkardığını dile getirdi. Irkçılığa karşı olduğunu belirten Belçikalı futbolcu, turu kendilerinin geçtiğini hatırlattı ve Atalanta taraftarına yönelik olarak "Umarım Avrupa Ligi'nin geri kalan kısmını televizyonda izlemekten keyif alırsınız" ifadelerini kullandı. 2018 and still racists monkey noises in the stands ... really ?! 🤦🏾‍♂️ hope you have fun watching the rest of   on TV while we are through 🙊🙈🙉     ✌🏾
Galatasaray derbisi öncesi kadro dışı kalan ve Fenerbahçe ile olan sözleşmesi sona eren Caner Erkin, İtalya’da heyecan yarattı.  Şu anda Türkiye Milli Takımı ile EURO 2016’ya hazırlanan Caner için gelen yorumların ve raporların beğeni topladığı belirtildi. İtalya’da yapılan haberlerde, 26 yaşındaki sol bekin Inter taraftarlarını heyecanlandırdığı, kulübün de bir an önce resmi imzayı atmak istediği dile getirildi. Son olarak Brezilyalı futbol efsanesi Roberto Carlos ile Türkiye Futbol Direktörü Fatih Terim’in Caner Erkin hakkındaki olumlu raporlarının ve değerlendirmelerinin transfer ihtimalini artırdığı aktarıldı. (milliyet)
PKK'nın yayın organı Roj TV, Türkiye'ye para aktarırken suçüstü yakalandı.  Akşam gazetesinin haberine göre; Türkiye'de faaliyet gösteren ve örgüt yanlısı yayınlarıyla bilinen bir haber ajansının özel bir bankadaki hesabına, Danimarka'dan 20 bin eroluk bir havale geldi. Havaleyi şüpheli bulan banka yöneticileri, durumu hemen MASAK'a bildirdi. Bankanın ihbarı üzerine kapsamlı bir araştırma başlatan MASAK (Mali Suçları Araştırma Kurulu), ilgili ülkenin mali istihbarat biriminden havalenin yapıldığı banka hesabına ilişkin ayrıntılı bilgi istedi.  Bu arada Türkiye'deki bankalardan da aynı hesaptan havale alan kurum ve kişilerin hesap hareketlerini gösteren bilgiler talep edildi. 20 bin euroluk havalenin Roj TV adına açılmış bir hesaptan geldiğini belirleyen MASAK, soruşturmayı derinleştirdi.  Danimarka'daki hesaptan yapılan tüm havaleler üzerinde geriye dönük inceleme yapan MASAK, Roj TV kaynaklı para transferlerine adı karışanların sabıka, vergi ve sosyal güvenlik kayıtlarını mercek altına aldı ve PKK bağlantılı toplam 202 kişi hakkında Diyarbakır Cumhuriyet Başsavcılığı'na suç duyurusunda bulundu.  MASAK, terör örgütünü finanse etmekle suçladığı 202 zanlının, terör örgütü üyeliği ile yardım ve yataklık suçlarından cezalandırılmasını istedi. Ayrıca zanlılara ait para ve eşyanın da mesadere altına alınması talep etti.  MASAK'ın, 2010 ve 2011 yıllarında toplam 7 bin 727 kişi hakkında ürettiği mali istihbaratı da Dışişleri Bakanlığı, MİT, Emniyet, Jandarma, Gelir İdaresi Başkanlığı, Vergi Denetim Kurulu Başkanlığı ile yargı makamlarıyla paylaştığı bildirildi.
ESPN'de yer alan habere göre, Arsenal gözlemcisi Jurgen Kost eski futbolcularını izlediklerini belirterek, "Oğuzhan üst düzey kaliteye sahip bir futbolcu. Beşiktaş'taki gelişimini yakından takip ediyoruz. Oynadığı bölgede eksiğimiz olduğu takdirde onu yeniden kadromuza katabiliriz" dedi. Haberde Sevilla iddiası da yer aldı. Arsenal'dan 500 bin Euro karşılığında Beşiktaş'a transfer olan ve siyah-beyazlı forma altında çıktığı 169 maçta 25 gol ve 37 asiste imza atan Oğuzhan için Sevilla'nın da devrede olduğu iddia edildi.
İddiaya göre, kendisine ait Facebook hesabından, eskort kız olarak çalıştığı yönünde paylaşımlar yapılması nedeniyle arkadaşından şüphelenen 25 yaşındaki E.E., intikam almak için akıllara durgunluk verecek bir plan yaptı. Aynı evde yaşayarak eskortluk yaptıkları belirtilen iki genç kızdan D.D.Ç. (31) bir süre sonra E.E.'nin (25) yanından ayrılarak tek başına çalışmaya başladı.    D.D.Ç.'nin evden ayrılmasının ardından E.E.'nin Facebook hesabından eskort kız olduğu yönünde bilgiler çıktı. Bu paylaşımların D.D.Ç. tarafından yapıldığından şüphelenen E.E., arkadaşı D.D.Ç.'ye ulaşmaya çalıştı. D.D.Ç.'ye bir türlü ulaşamayan E.E. ortak tanıdıkları olan Y.Ü.'den yardım istedi.        Y.Ü., D.D.Ç. ile telefonda konuştuktan sonra onu lüks bir rezidansa çağırdı. D.D.Ç., Y.Ü.'den başka kimsenin olmadığını düşündüğü rezidansa gittiğinde yatak odasını kontrol ettiğinde E.E. ile tanımadığı bir erkeğin odada beklediğini gördü. Bir süre Facebook nedeniyle E.E. ve D.D.Ç. arasında tartışma yaşandı. Kadınların kavgasının ardından Esra E. iki erkek arkadaşıyla birlikte D.D.Ç.'yi yatağa bağladı.     Serbest bırakılması için her istediklerini yapacağını söyleyerek yalvaran genç kız, el ve ayaklarındaki bağların çözülmesinin ardından kendisini   Alt kattaki dairenin balkonuna düşen ve topukları kırılan D.D.Ç. hastaneye kaldırıldı. Yüzü, kafası, elleri ve kollarında darp izleri olduğu belirlenen D.D.Ç.'nin polise verdiği ifadesinin ardından E.E. ve arkadaşı Y.Ü. ile dairenin sahibi A.E.G. gözaltına alındı.        Haklarında "nitelikli cinsel saldırı, kasten yaralama, nitelikli yağma, tehdit ile kişi hürriyetini kısıtlama ve bu suçlara yardım ile fuhuş için yer gösterme" suçlarından 4 yıldan 47 yıla kadar değişen hapis cezaları cezalandırılmaları istenen Y.Ü., E.E. ve A.E.G.'nin yargılandığı 2012 yılından beri görülen davada karar açıklandı.    İstanbul Ağır Ceza Mahkemesi'nde görülen karar duruşmasına sanıklar Y.Ü., A.E.G. ve E.E. ile müşteki D.D.Ç. katılmadı. Tarafları avukatları temsil etti.        Duruşmada söz alan sanık E.E.'nin avukatı, D.D.Ç.'nin olay yerinde bağırması ve kimsenin duymamasının gerçek olamayacağını öne sürdü. Sanık avukatı, "Bizim kanaatimize göre katılanla müvekkilim arasında yalnızca bir kız kavgası yaşanmıştır. Müvekkilin eskortluk yaptığı iddia edilmektedir ve ailesine mesaj çekilmiştir." dedi.        "Olayın olduğu yer ve oluş şekli göz önüne alınarak katılanın yatağa bağlanmadığı açıktır." diyen sanık E.E.'nin avukatı, "Olay yerinde hemen inceleme yapılmış, katılanın ellerinin ve ayaklarının bağlandığına ilişkin olay mahallinde bir materyal bulunmamış ve katılanın da vücudunda benzer bir ize rastlanmadığı bildirilmiştir. Esasen olayın mağduru müvekkilim E.E.'dir. Beraat kararı verilmesini istiyoruz." dedi.    Diğer sanıkların avukatları da müvekkilleri hakkında beraat kararı verilmesini istedi. Duruşmaya katılan D.D.Ç.'nin avukatları şikayetlerinin devam ettiğini, sanıkların cezalandırılmalarını istedi.        Davaya ilişkin kararını açıklayan mahkeme, sanık A.E.G. hakkında "bir kimseyi fuhuşa teşvik etmek veya yaptırmak, aracılık ve yer temin etmek" suçunun somut delilleri oluşmadığı gerekçesiyle beraatine karar verdi. Mahkeme, sanıklar Y.Ü. ve E.E.'yi, D.D.Ç'ye karş  suçundan  5'er yıl, "nitelikli cinsel saldırı" suçundan 8'er yıl 9'ar ay suçundan 1'er yıl 1'er ay 10'ar gün olmak üzere toplamda 13'er yıl 10 ay 10 gün hapis cezasına çarptırdı. Mahkeme başkanı, D.D.Ç'nin pencereden kendisinin atlayarak yaralanması sebebiyle iki sanığın da "kasten yaralama" suçundan beraat etmesi yönünde karşı oy kullandı.
Başbakan Recep Tayyip Erdoğan ile Rusya Devlet Başkanı Vladimir Putin arasında gerçekleşen görüşme sona erdi. Kremlin Sarayı'ndaki görüşme yaklaşık 2.5 saat sürdü.  Görüşmeye, Dışişleri Bakanı Ahmet Davutoğlu, Enerji ve Tabii Kaynaklar Bakanı Taner Yıldız, AK Parti Genel Başkan Yardımcısı Ömer Çelik ve AK Parti Ankara Milletvekili Yalçın Akdoğan da katıldı.  Görüşme sonrasında ortak açıklama yapıldı. Putin açıklamasında "Enerji alanında verimli şekilde işbirliği yapıyoruz. Türkiye Rus vatandaşların tatil yapmayı sevdiği bir mekan. Görüşmede uluslararası konuları, özellikle Suriye'yi de ele aldık" dedi. Başbakan Erdoğan da yaptığı açıklamada şunları söyledi: "Birçok alanda Rusya-Türkiye ilişkileri her geçen gün ileri düzeylere ulaşıyor. Bölgede dayanışma içinde olan iki ülkeyiz. Özellikle turizmde çok ciddi bir ilişki var. Türkiye'nin Rusya'dan 3.5 milyon turist ağırlaması halkların kaynaşması noktasında önem ifade ediyor. En önemli adım enerji alanında. Nükleer enerji alanında önemli bir adım atıyoruz. Bu da yaklaşık 20 milyar dolarlık bir yatırım."  Düşürülen Türk jetiyle ilgili soruyu yanıtlayan Erdoğan, "Rusya ile paylaştığımız belge yok ama ilk anda telefonla görüşmüştük" diye konuştu. Suriye'nin istikrarı konusunda Rusye ile aynı düşüncede olduklarını belirten Erdoğan, "Suriye'nin bölünmesine karşıyız. Ama Suriye'de otokratik yapının neticesi olarak 18 bini bulan öldürülmüş insan var. Kendi halkını acımasızca öldüren bir rejim var. Böyle bir tablo karşısında bir değerlendirme yapıyoruz. Biz diyoruz ki, olması gereken halkın iradesi neyi istiyorsa o olsun. Esad'dan sonrasının kararını başka ülkeler vermesin. Suriye halkı versin. BM Güvenlik Konseyi'ne ve daimi üyelere çok önemli görev düşüyor. Sürecin uzaması orada Baba Esad'ın yaptığı katliamların neticesini getiriyor. Bizim istediğimiz katliamlar dursun, barış Suriye'ye egemen olsun" diye konuştu. Putin de konuyla ilgili olarak, "Türkiye krizin çözülmesi için önemli bir temeldir" dedi.  Baş başa görüşmenin ardından heyetlerarası görüşme yapıldığı ve yemek yenildiği öğrenildi.
Amsterdam & Partners hukuk firmasının yöneticisi Robert Amsterdam, Türkiye'de 15 Temmuz'da darbe girişiminde bulunan Fetullahçı Terör Örgütü'nün (FETÖ),sadece bu yıl ABD ekonomisinden yarım milyar dolar çektiğini ve 60 bine yakın Amerikalı öğrenciye eğitim verdiğini açıkladı. East Lansing kentinde Michigan Eyalet Üniversitesi'ndeki bir programa video konferans yöntemiyle katılan Amsterdam, FETÖ ile ilgili önemli açıklamalarda bulundu. FETÖ kurumlarının nasıl çalıştığını anlamak için çok derine inmek gerektiğini belirten Amsterdam, "FETÖ'nün tüm sistem ve aktivitelerine bir bütün olarak bakmalısınız, tek başına parçalarına bakarak onları anlayamazsınız." dedi. Amsterdam, FETÖ kurumlarının, siyasi ilişki ve PR çalışmaları için ciddi para harcadığını ve çok sayıda dinler arası diyalog organizasyonu düzenleyerek bu etkinliklere Amerikalı siyasileri davet ettiğini hatırlattı. Siyasi yapıyla bu kadar içli dışlı olan bir kurumun hükümet fonlarına ihtiyaç duyacağına dikkati çeken Amsterdam, bu nedenle FETÖ'nün ABD'deki okullarına öncelikle baktıklarını dile getirdi. Bu okullara Türkiye'den getirilen çok sayıdaki Türk öğretmenden önemli bir bölümünün "yetersiz" olduğunun tespit edildiğini vurgulayan Amsterdam, "Gülen organizasyonunda görev yapan öğretmenler, maaşlarının belli bir kısmını her ay nakit olarak Gülen'e veriyorlar." açıklamasında bulundu. H1-B vizeleriyle ABD'ye getirilen öğretmenlerin eğitimden farklı amaçlarla bu ülkede olduklarını savunan Amsterdam, bu okulların sadece FETÖ'nün ABD'deki konumunu güçlendirmek için tasarlandığını ifade etti. FETÖ'ye bağlı okulların kendi aralarında birçok usulsüz finansal işlem yaptığını kaydeden Amsterdam, ortada büyük bir sahtekarlık olduğuna dikkati çekti. Finansal usulsüzlüklerden dolayı Magnolia Sözleşmeli (Charter) Okullarına ait üç okulun kapatılmasına karar verildiğini anımsatan Amsterdam, bunun çok önemli olduğunu belirtti. California'daki Magnolia Sözleşmeli Okulları ile Teksas'taki Harmony Okulları ve FETÖ'nün diğer okullarındaki hizmet alımı yoluyla gerçekleştirilen işlemlerde 4'te 3 oranında örgütün elebaşı Fetullah Gülen'e bağlı kurumların seçildiğini vurgulayan Amsterdam, FETÖ'nün bu sayede sadece Ohio'da 19 milyon dolar haksız kazanç elde ettiği bilgisini verdi. Daha önce Georgia eyaletindeki FETÖ okullarının da aynı gerekçeyle kapatıldığını hatırlatan Amsterdam, "Eyalet bütçelerinden aldıkları paraları nereye harcadıklarını tam olarak gösteremiyorlar." ifadesini kullandı. Amsterdam, okulların yanı sıra kültür merkezleri ve diğer kurumların tüm FETÖ organizasyonunun farklı parçaları olduğuna değindi. FETÖ'nün ilginç yanının, görünen yapısının altındaki yeraltı örgütlenmesini gizleyebilmesi olduğunu kaydeden Amsterdam, 15 Temmuz darbe girişiminin bu yapılanmanın açıklayıcı bir örneği olduğunu söyledi. Robert Amsterdam, Türkiye'de yüzlerce kişinin ölümü, binlerce kişinin de yaralanmasıyla sonuçlanan darbe girişiminin sorumlusu olan FETÖ'nün bu yıl ABD'deki 26 eyalette, 140'tan fazla okulda yaklaşık 60 bin öğrenciye eğitim verdiği ve ülke ekonomisinden yarım milyar dolar çektiği uyarısında bulundu. Fetullah Gülen grubunun ABD'de farklı platformlardaki bağlantıları nedeniyle Türkiye'de yaşanan her sorunun kamuoyuna kat ve kat abartılarak yansıtılmasını sağladığını dile getiren Amsterdam, FETÖ'nün 140 ülkedeki 2 bin okulu ile üstü örtülü siyasi faaliyetlerde bulunduğunu ileri sürdü. Çok sayıda FETÖ mensubunun 15 Temmuz'dan kısa bir süre önce, Pensilvanya'da yaşayan Fetullah Gülen'i ziyaret ettiğini anlatan Amsterdam, ordudaki mensuplarının ağustos ayında atılacağını anlayan FETÖ'nün erken davranarak darbe girişiminde bulunduğunu ifade etti. "FETÖ, Türkiye'nin geleceğine ve demokrasisine yönelmiş en büyük tehdittir." diyen Amsterdam, FETÖ'nün İslam anlayışının da "sorunlu" olduğunu, diğer yorumlara yer vermediğini ve örgüt mensuplarının "takiyye" yaparak yaşadığını belirtti. Sahip olduğu gizli hareket etme anlayışının FETÖ'yü daha tehlikeli hale getirdiğine dikkati çeken Amsterdam, Türkiye'nin ve Türk hükümetinin zor bir süreçten geçtiğini sözlerine ekledi. Programda konuşan Türkiye'nin Chicago Başkonsolosu Umut Acar da FETÖ bağlantılı yapıların ABD'de çok sayıda vergi ve vize yolsuzluğu iddialarına konu olduğunu, Türkiye Cumhuriyeti'nin ABD'deki bir başkonsolosu olarak Türk vatandaşlarının bu ülkede kendilerine sunulan imkanları ve fırsatları suistimal ettiklerini görmekten üzüntü duyduğunu anlattı. Acar, Türk kökenli bir imamın ABD'deki en geniş sözleşmeli okul ağına sahip olmasının ve milyar dolarlık bir yapıyı yönetmesinin Amerikan halkının yeterince dikkatini çekmemesinin "manidar" olduğunu dile getirdi. Türkiye'nin uzun yıllardır yürüttüğü terörle mücadelenin özellikle 15 Temmuz'dan sonra art niyetli olarak farklı bir şekilde yansıtılmak istenildiğini, FETÖ ile bağlantılı okulların da çabalarıyla Türkiye'de insan hakları ihlalleri görüldüğü yalanının yayılmak istendiğini bildirdi. Acar, 15 Temmuz'da Türkiye'nin kendi 11 Eylül'ünü yaşadığını, ardından gelen olağanüstü durumdan anayasal ve hukuk sistemi çerçevesinde çıkmaya çalıştığını ifade ederek, aynı anda çok sayıda terör örgütü ile mücadele eden Türkiye'nin yapıcı, dürüst ve adil eleştirilerle destek ve dayanışmaya ihtiyaç duyduğunu kaydetti. Çok sayıda Türk ve yabancı öğrenci ile öğretim görevlilerinin katıldığı programda, akademisyen Timur Kocaoğlu ise FETÖ'nün 15 Temmuz'daki darbe girişimi hakkında bir sunum gerçekleştirdi. AA
Genellikle eşle-dostla bir araya gelinerek kutlanan   gecelerinde yemeğin dozu bazen kaçabiliyor. Yılbaşı gecesi yapılan beslenme hatalarının bazı sağlık sorunlarına zemin hazırlayabildiğini belirten  yılbaşı gecelerinde yenen yemeklerin günlük standart yemeklerden daha uzun sürdüğünü, bu sebeple yemek miktarının önem taşıdığını söylüyor.  “Yılbaşı gecesi beslenme düzeninin ayakta geçirilecek saate göre ayarlanması, yenen yemeklerin bu saatlere yayılması gerekiyor. Aksi takdirde aşırı beslenme, gece sonunda sindirim ve uyku sorunları ile gıda zehirlenmesine neden olabilir” diyen Şafak, yeni yılı sağlıkla karşılayabilmek için beslenmede dikkat edilecek noktaları şöyle anlatıyor:  “Yılbaşı sofralarının olmazsa olmazı mezelerdir. Yeni yıl menüsüne meze çeşitleri eklenecekse; aşırı yağ içeren ve mideyi zorlayacak mezelerden kaçınılmalı, mezeler yoğurtlu, az yağlı, mümkünse zeytinyağlı olmalıdır. Meze alternatifi olarak, patates salatası ve kısır gibi yağ oranı düşük salatalar da tercih edilebilir. Ayrıca yılbaşı menüsüne alınmaması gereken mezelerden bir diğeri de mayonez gibi ağır içeriklerle hazırlanan şakşukadır. Onun yerine hem tok tutma özelliği hem de vitamin değeri nedeniyle salata tüketilebilir. Yılbaşı gecesi ana yemekte et tüketimine dikkat edilmeli ve 100 ile 150 gram sınırını aşmamaya özen gösterilmelidir. Tabii bu oran her bireyin sağlık durumu, beslenme alışkanlıkları ve kilosuna göre değişiklik gösterir. Çünkü fazla et tüketimi sindirim sistemini zorlayabilir, hazım sorunları yaratabilir. Yılbaşı gecesi yemeğin yanında alınan aşırı alkol, vücutta ödem oluşmasına yol açabilir. Yeni yılın ilk günü ellerde ve ayaklarda şişlik probleminin yaşanmaması için alkol tüketimi sınırlandırılmalıdır. “Tatlısız yılbaşı sofrası olmaz” diyenlerdenseniz; ayva ve kabak tatlısı gibi hafif tatlılar tercih etmelisiniz. Sütlü tatlılar da bu gece için uygun olabilir. Tatlılar yemekten en az iki saat sonra yenmelidir. Yılbaşı gecesinde beslenme, yemek ve tatlıyla sınırlı kalmaz ve gece boyunca çeşitli atıştırmalıklar tüketilir. Bu gecede, cips gibi yağlı ve ağır atıştırmalıklar yerine meyve çeşitleri tercih edilebilir. Nar, mandalina, elma ve armut gibi mevsim meyveleri iyi bir alternatif olacaktır. Dilerseniz fındık, badem, ceviz, leblebi ve kuru üzüm gibi besin değeri yüksek kuruyemişler de tüketebilirsiniz. Yılbaşı gecesinin sabahında, bir önceki günün etkilerini vücuttan atmak gerekir. Bunun için de yeni yılın ilk sabahına hafif bir kahvaltı ile başlanmalıdır. Kahvaltıda tahıllı ekmeğin yanında hafif yağlı peynirle birlikte salata ya da taze meyve doğranmış süt ve müsli tüketilebilir. Yine hafif bir tostun yanında bolca sebze de uygun bir kahvaltı alternatifi olabilir.
AK Parti Ekonomi İşleri Başkanlığı’nca düzenlenen "Marka Şehirler İçin Kent Ekonomileri Forumu"na katılmak için kente gelen AK Parti Genel Başkan Yardımcısı Numan Kurtulmuş, gazetecilerin sorularını yanıtladı.  Numan Kurtulmuş, Adana’da 10 Kasım’da yaşanan olayların "şık olmadığını" söyledi.  Kurtulmuş, Adana Valisi Hüseyin Avni Coş’un kendisini protesto edenler için kullandığı “gavat” sözünün doğru olmadığını ifade etti. Kurtulmuş, "Ağzından çıkan söz hiç de hoş olmamıştır. Türkiye'yi bu anlamda rencide etmiştir. Keşke bu olay olmasaydı, böyle bir gerginlik yaşanmasaydı. Valimiz de böyle bir sözü ağzından çıkarmamış olsaydı" şeklinde konuştu.  Başbakan Recep Tayyip Erdoğan ile Başbakan Yardımcısı Bülent Arınç arasındaki “öğrenci evleri” konusundaki diyaloğu sorması üzerine ise Kurtulmuş, şu ifadeleri kullandı:  “Eğer herhangi bir şekilde yanlış anlama, yanlış anlaşılma varsa bunlar Başbakanımızın da ifade ettiği gibi oturulur konuşulur, anlaşılır. Bazen insanlar maksadını aşan sözler söyler, siyaset içinde bunlar olur.”
Yazar Doğan Akhanlı, İspanya'nın Granada şehrinde tatil yaparken, kimlik kontrolü sırasında, Interpol tarafından kırmızı bülten ile arandığı gerekçesiyle 19 Ağustos'ta gözaltına alınmış, ertesi gün serbest bırakılmıştı. Interpol, ardından Akhanlı hakkında çıkarılan kırmızı bülteni de kaldırmıştı.  Akhanlı, 2010 yılında Türkiye'ye geldiğinde 1989'da Eminönü'nde bir döviz bürosu soygununa katıldığı iddiasıyla havaalanında gözaltına alınarak tutuklanmıştı. Akhanlı, bu davadan 2011 yılında beraat etmişti ancak Yargıtay 9. Ceza Dairesi, 27 Şubat 2013’te müebbet hapis cezası verilmesi gerektiğini belirterek bu kararı bozmuştu. Yargılamayı yapan, İstanbul 11. Ağır Ceza Mahkemesi de Ekim 2013'te Interpol'e Akhanlı hakkında kırmızı bülten çıkarılması talebinde bulunmuştu. Akhanlı'nın Ağustos ayında İspanya'da gözaltına alınarak serbest bırakılmasının ardından Interpol Genel Sekreterliği, Interpol Ankara Şubesi'nden, Akhanlı'nın aranmasına gösterilen gerekçeleri istedi. Genel Sekreterlik, Ankara'ya yazdığı 28 Ağustos 2017 tarihli yazıda, kırmızı bülten talebinde suçlamalardan birisinin 'tecavüz suçu' olduğunu belirterek, “Olayların özetinde şahsın bu suçun işlenişindeki rolünden bahsedilmiyor ve bu suçtan da kırmızı bültende bahsedilmiyor. Şahsın bu suçtan ötürü de aranıp aranmadığını ve eğer aranıyorsa şahsın bu suça iştirakine dair teferruat bilgilerini gönderiniz” dedi. Ankara'nın Akhanlı hakkında 'silahlı, tehlikeli ve kaçabilir' dediğini aktaran Genel Sekreterlik, bunun gerekçesini de sordu.  Genel Sekreterlik, Ankara'nın Akhanlı'nın Alman vatandaşı olduğunu ve bülten talep edildiğinde nerede bulunduğunu bildiğini kaydederek, “Eğer iki taraflı olarak atılan herhangi bir adım oldu ise, -iade talebi veya adli yardımlaşma talebi gibi- lütfen bizi bilgilendiriniz” dedi. Genel Sekreterlik, kırmızı bülten talebi değerlendirmesinin tamamlanabilmesi için Ankara'dan şu sorulara yanıt vermesini istedi:  - Türkiye Doğan Akhanlı'nın Türk vatandaşlığını 1998 yılında iptal etmiş bulunmaktadır. Bu doğru mu, doğru ise sebepleri ne?  - Doğan Akhanlı, 10 Ağustos 2010'da Türkiye'ye gelişinde, 1989 yılında vuku bulan olaylardan ötürü tutuklanmış ve salıverilmiştir. Akhanlı'nın o tarihte tutuklanmasına ve de serbest bırakılmasına konu olan suçlarla ilgili 21 Ekim 2013 tarihli kırmızı bültende belirtilen suçlar aynı suçlar mı?  - Olayların özetinde belirtildiğine göre, şahıs diğer iki şahıs ile beraber bir soyguna katılmış bulunmaktadır. Diğer iki şahıs tespit edilip haklarında kovuşturma yapıldı mı?
Türkiye'nin çağrısı üzerine NATO daimi temsilcileri Brüksel'de toplantı halindeyken Başbakan Erdoğan'da AK Parti Grup Toplantısı'nda Suriye'nin Türk jetini düşürmesiyle ilgili açıklamalarda bulundu. Başbakan Recep Tayyip Erdoğan'ın Türk askeri keşif uçağının düşürülmesiyle ilgili açıklamaları dünya medyası tarafında canlı izlendi ve son dakika olarak duyuruldu.  İngiliz yayın kuruluşu BBC, "Bundan böyle Suriye'den Türkiye sınırına yaklaşan her askeri unsurun askeri tehdit olarak görüleceği" sözlerine yer verdi. Haberde, NATO'nun da, Suriye'yi Türk jetini düşürmesi nedeniyle şiddetle kınadığı ve Türkiye'ye güçlü dayanışma içinde olduğunu belirttiği vurgulandı.  Suudi sermayeli El Arabiya televizyonu da, Başbakan Recep Tayyip Erdoğan'ın Türk jetinin Suriye tarafından düşürülmesi konusunda yaptığı açıklamalara internet sitesinde geniş yer verdi. Erdoğan'ın komşusu Suriye'yi "düşmanca davranış" içinde olmakla suçladığı belirtilerek şu sözlerine yer verdi: "Uçağımız Suriye hava sahasını ihlal ettiğinde, en ufak bir uyarı ya da nota almadık. Hiçbir uyarı yapmadan harekete geçtiler. Bu düşmanca bir hareketti. Türkiye savaş istemiyor ancak Türkiye'nin kasten hedef alınması da cevapsız kalmayacak."  Uluslararası haber ajansı AFP de, Başbakan Recep Tayyip Erdoğan'ın AK Parti grup toplantısında konuşmasını flaş olarak duyurdu. AFP, Başbakan Erdoğan'ın, "Suriye'nin Türk jetini düşürmesi sonrasında, Türkiye uluslararası kanunlardan doğan haklarını kararlı bir şekilde kullanacaktır" sözlerine yer verdi. Uluslararası haber ajansı AFP, Erdoğan'ın şu sözlerini de flaş olarak abonelerine duyurdu: "Bu haksızlığa nasıl cevap vereceğimizin metodunu, yerini ve zamanını belirlemek için kararlı bir şekilde gerekli adımları atacağız."  Alman Der Spiegel dergisi internet sayfasında Başbakan Recep Tayyip Erdoğan'ın konuşmasını manşetten verdi. "Erdoğan Esad'ın devrilmesini istedi" başlığıyla verilen haberde, Türk jetinin Suriye tarafından düşürülmesi sonrasında Başbakan Erdoğan'ın Esad rejimine karşı sözlerinin daha da sertleştiği belirtildi. Erdoğan'ın Suriye'den gelebilecek herhangi bir saldırıya askeri araçlarla karşılık vereceği uyarısında bulunulduğu vurgulandı. Amacın Suriye'nin "kana susamış diktatör ve gruptan" kurtarılması olduğu belirtildi.
Şişli Belediye Başkanı Mustafa Sarıgül, Van İl Afet Acil Durum Müdürlüğü binasına gelerek, Vali Münir Karaloğlu'nu makamında ziyaret etti. Ziyaretin ardından Şişli Belediyesinin yaptıracağı ''Van Şişli Öğretmenevi'' protokolü için imza töreni düzenlendi.  Vali Münir Karaloğlu, törende, 24 Kasım Öğretmenler Günü'nü bu yıl buruk kutladıklarını belirterek, ''Biliyorsunuz 644 vatandaşımız depremde şehit olmuştu, bunların 75'i öğretmendi. Bu büyük bir rakam, büyük bir oran. Yaklaşık yüzde 12'ye tekabül ediyor. Biz depremde hayatını kaybeden bütün öğretmenlerimize, bütün vatandaşlarımıza tekrar Allah'tan rahmet diliyoruz. 50 öğretmenimiz enkazdan yaralı olarak kurtuldu, onlara, halen tedavisi devam edenlere acil şifalar diliyoruz'' dedi.  Bugünün kendileri için anlamlı bir gün olduğunu ifade eden Vali Karaloğlu, şunları kaydetti:  ''Şişli Belediye Başkanı Sayın Mustafa Sarıgül'ün Van'da olması, bizimle beraber olması, hem acımızı paylaşmak üzere burada olması, hem bugünün mana ve önemine binaen bir öğretmenevinin protokolünü biraz sonra yapıyor olmamız gerçekten bizi, Van halkı olarak ziyadesiyle memnun etmiştir. Ben şahsım ve Van halkı adına değerli başkanıma şükranlarımı arz ediyorum, teşekkür ediyorum. Van Şişli Öğretmenevi, ismini de böyle koyduk, başkanımla beraber. Van Şişli Öğretmenevi'nin, Van'ın en güzel öğretmenevi olacağına inanıyoruz. İnşallah şehit olan bu 75 öğretmenimizin hatırasını da öğretmenevinde yaşatırız diye de temenni ediyorum.''  Sarıgül ve Van'ı ziyaret eden ekibine teşekkür eden Karaloğlu, ''İnşallah en kısa zamanda projeyi gerçekleştiririz. Şu anda Van'da barınma sorunu yaşayan öğretmenlerimizin barınma sorununu çözme noktasında da yapacağımız bu öğretmenevinin ciddi bir katkı sunacağını da düşünüyorum, inanıyorum'' ifadelerini kullandı. Vali Münir Karaloğlu, bir soru üzerine, enkaz kaldırma çalışmalarının devam ettiğini belirterek, ''Bir taraftan acil yıkılması gereken yıkılıyor, diğer taraftan da savcılarımızın kaldırabilirsiniz dediği enkazlar da hem Van'da hem Erciş'te hızlı bir şekilde kaldırılıyor'' dedi.  Kesin hasar tespit çalışmalarının da devam ettiğini bildiren Karaloğlu, şu anda çalışmaların 400 kişiyle Erciş ilçe merkezi ile Van ve Erciş'e bağlı köylerde sürdüğünü söyledi. Karaloğlu, Van'da ise hasar tespit çalışmalarının önümüzdeki hafta salı günü başlayacağını bildirdi.   Şişli Belediye Başkanı Mustafa Sarıgül ise depremde yaşamını yitiren öğretmenlere ve vatandaşlara Allah'tan rahmet diledi. Öğretmenler Günü'nün son derece önemli bir gün olduğunu belirten Sarıgül, ''Ben de öğretmenim. Meslektaşlarımın bugününde Van'da bulunmayı arzu ettim. Van Valimize çok teşekkür ediyorum'' diye konuştu.  Şişli Belediyesi olarak bir öğretmenevi yapmayı arzu ettiklerini anlatan Sarıgül, ''Sayın Valim de uygun gördü. Biraz sonra öğretmenevi yapacağımız araziye geçeceğiz ve çok güzel bir öğretmenevini süratle projelerini yapacağız ve çok kısa süre içerisinde depreme dayanıklı, Türkiye'nin en güzel öğretmenler evini, Van'a kazandırmayı arzu ediyoruz'' ifadelerini kullandı.  Protokolün imzalanmasının ardından proje ekiplerini Van'a sevk edeceğini açıklayan Sarıgül, Van'a çok güzel bir öğretmenevini kazandıracaklarını söyledi.  Sarıgül, Van'daki yaraların sarılması için çok duyarlı çalışmalar yürüten Van Valiliği'ne teşekkür etti. Sarıgül, yapılacak öğretmenevinin kapasitesiyle ilgili soru üzerine, ''Sayın Valimizle bakacağız, arazinin büyüklüğüne göre, projenin konumuna göre ve Sayın Valimin izniyle Türkiye'de çok örnek olan bir öğretmenevi düşünüyorum. Bu öğretmenevi, Türkiye'de model olsun istiyorum. Çok önemli mimarlarımızla çalışacağım. Yani burada yapacağımız öğretmenevi, gerçekten 5 yıldızlı oteli aratmayacak ölçüler içerisinde olacak'' dedi.  Vali Karaloğlu'nun öğretmenevinin çelikten yapılmasını arzu ettiğini ifade eden Sarıgül, şunları kaydetti:  ''O araştırmayı da yapacağız ve bütün öğretmenlerimiz geldiği zaman özellikle konaklama odalarının son derece geniş olmasını, öyle ufak değil de geniş olmasını da çok arzu ediyorum. Bu öğretmenevinin bizim için manevi yanı son derece önemli. Hiçbir masraftan kaçmadan, gerçekten bir model öğretmenevini yapacağız. 3 tane proje hazırlayacağım. O 3 tane projeyi sayın Valimize sunacağım. Sayın Valimiz arkadaşlarla birlikte o 3 projeden hangisini uygun görürlerse, onu uygulamaya sunacağız. Bu konuda Belediye Meclis Üyemiz, yakın çalışma arkadaşımız ve değerimiz sayın Ahmet Yazıcı, belediyemiz adına bu koordinasyon çalışmalarında görev yapacaklardır'' diye konuştu.
Bu hafta gösterime giren Kürtçe film 'Min Dit'in Almanya'da yaşayan yönetmeni Miraz Bezar, Deutsche Welle (DW) radyosuna yaptığı açıklamada, filmiyle ilgili bilgiler verdi.  Filmin Antalya Altın Portakal Film Festivali'nde yer almasıyla ilgili bir soru üzerine Bezar, sinemacı olarak kendisini sadece Türkiye'de ifade etmediğini hatırlattı. Bezar, "Çok uzun süre önce yaşanmış bir olayı anlatmıyoruz. Türkiye'de daha bundan 2, 3 yıl öncesine kadar faili meçhul cinayetler işleniyordu. Biz buna yönelik bir hikaye anlatıyoruz. Bu filmin Türkiye'de, özellikle de ülkenin en prestijli ve en önemli festivalinde gösterilmesi benim için değil, sinema dünyasına baktığımızda Türkiye için bir dönüm noktası sayılabilir" şeklinde konuştu.  Bezar, "şiddete maruz kalan insanların sesini daha iyi duyurabilmesini istediğini" belirterek, "Darbelere, eşitsizliğe, baskılara dur diyebilecek bir halkın oluşması özlemi içindeyim" dedi.  Filmin prodüksiyon aşamasında tanınmış yönetmen Fatih Akın'dan büyük destek aldığını ifade eden Bezar, şöyle konuştu: "Fatih Akın'ı 1998'den beri kısa film dönemlerinden tanıyorum. Aramızda uzun senelerdir bir iletişim, arkadaşlık var. Bu filmin kurgusunu bitirdikten sonra ona bir e-mail attım. Kendisi Hamburg'da yaşadığı için, Berlin'e geldiği takdirde filme bir bakmasını ve yorumda bulunmasını istedim."  Akın'ın hikayeyi önceden bildiğini, başlangıçta filme prodüktör olarak katılmak gibi bir düşüncesi olmadığını ve başka prodüktörlere yönlendirdiğini belirten Bezar, "Ancak baktı ki iş böyle uzun sürecek, 'Beklemeyelim, benim fonlardan alacağım paralar var, filme ortak oluyorum' dedi. Filmin tamamlanmasında yadsınamayacak katkıları oldu" dedi.  Yönetmenliğini ve senaristliğini Bezar'ın yaptığı "Min Dit" filminde, Diyarbakır'da çatışmaların yaşandığı dönemlerde anne ve babasını kaybeden iki çocuğun öyküsü anlatılıyor. Filmin baş rollerinde Gülistan Şenay Orak, Fırat Muhammed Al, Nuri Kaya, Hakan Karsak, Zelal Suzan İlir, Dilara Berivan Ayaz, Fahriye Çelik ve Alişan Önlü yer alıyor. 'Min Dit' gösterimde.
Kamuoyunda "Yandaşlar ödüllendirildi, yandaş olmayanlar sürüldü" şeklinde özetlenen Hakimler ve Savcılar Yüksek Kurulu (HSYK) Yaz Kararnamesinde, bir atama dikkatlerden kaçmadı. Adalet Bakanı Bekir Bozdağ'ın küçük kardeşi İbrahim Bozdağ'ın Ankara Batı Adliyesi Hakimliğine atandı. Yargı teamüllerine göre, Ankara, İstanbul ve İzmir gibi illerde görev yapmak için kıdemliler tercih ediliyor. Buna karşın bakan kardeşi doğu görevi yapmadan Ankara'ya atandı.  kararnamede kıdemli bazı isimler ise ikinci kez doğuya görevlendirildi. İbrahim Bozdağ, daha önce Sütçüler, Zara, Zile ve eşinin memleketi Tokat'ta görev yaptı. Tokat'tan sonra da Ankara Batı Adliyesine atanarak ödüllendirildi.
NTV'nin Yazı İşleri programına katılan Gazeteci Taha Akyol, İrtica ile Mücadele Eylem Planı belgesi, Albay Dursun Çiçek'in tutuklanması ve askere sivil yargı yolunu açan düzenlemeyle ilgili Mirgün Cabas ve Ruşen Çakır'ın sorularını yanıtladı: -  Yeni delil ortaya çıkmış olabilir. Ama yeni delil çıkmasaydı bile mevcut fotokopiden hareketle sivil savcılar bu albayı sorgulayabilirlerdi ve ciddiyeti konusunda bir kanaate varırlarsa tutuklama talebinde bulunabilirlerdi.  Askeri savcı olayın askeri çerçevede işlenip işlenmediğini araştırır. Eğer bu bir komutanın emri ile yapılmamışsa, bu ordu içinde bir kişinin ya da bir gurubun kendi iç çalışması ise askeri savcı bunu kendi görev alanının dışında görerek ilave sorular sormayabilir. Mesela bu albayı sorgularken askeri savcı 'Neden bu Ergenekon sanığı Serdar Öztürk’ün bürosunda ele geçti?' diye sordu mu sormadı mı? Ama bunu sivil savcı mutlaka sorar. Çünkü sivil savcının soruşturma konusu zaten Ergenekon davası ve o büroda ele geçen evraklar.  O büroda askeri savcının elinde eskiden beri bulunan başka belgeler de olabilir. Bu Albay Dursun Çiçek’in çeşitli irtibatları, toplantıları ya da konuşmaları sivil savcının elinde bulunabilir. Dahası askeri savcı sormadığı halde sivil savcı bu albaya 'Sen hep söyle işlerle uğraşıyorsun. Daha önce de lahikayı hazırlamıştın. Lahikayı bir makama sundun mu, resmi miydi?' diye sorabilir. Dolayısıyla sivil savcı kapsamlı bir soruşturmayı yürüttüğü için ve yetkileri askeri savcıların yetki alanından daha geniş olduğu için bu sonucu ben normal buluyorum. Hukuk açısından normal buluyorum ama kurumlar arasında bir problem olabilir.  Albay Çiçek'in örgüt üyeliğinden tutuklanmış olması bu belgeyi dışlamaz. Bu belge örgüt üyeliğinin kuvvetli emaresi sayılarak örgüt üyeliğinden tutuklanabilir. Yoksa Ergenekon soruşturmasında bir kişi, sahte evrak, sahte banka çeki düzenlemek gibi bir suçtan tutuklanmış olamaz zaten. Bu belgeyi sivil savcı, örgüt üyeliğinin emarelerinden birisi olarak görerek tutuklanma talebinde bulunmuş olabilir. Mahkeme de bunları topluca gördüğü için tutuklama kararı vermiş olabilir.  -  Ben bunun tesadüf olduğu kanaatindeyim. Yoksa hem MGK’nın saatini, dakikasını, uzun süreli devam etmesini, hem de bu soruşturmanın aynı günde yapılmasını bir üst beynin planlamış olması lazım. Hükümet hem onu hem onu ayarlayamaz; savcılar ayarlayamaz; asker ayarlayamaz. Ben bunun tesadüf olduğu kanaatindeyim. Çok ilginç tabii. Olaylar çok yoğun yaşanırken böyle içiçe geçmeler çok yoğun yaşanılabilir.  
 
 Tesadüf demiştim az önce. Şimdi de bu düzenlemenin hükümet tarafından planlı olarak getirildiği düşüncesindeyim. Orda da, Ergenekon soruşturması herhangi bir işlemle askeri yargıya kaydırılabilir endişesi ile bu kadar acele ettiklerini düşünüyorum. Daha önce AB süreci bunu gerektiriyordu, demokrasi bunu gerektiriyordu. Bu son derece isabetli bir yasadır, onu savunuyorum ama bunun gece yarısı birden bire yapılması, yani zamanlaması hakkında -sanki bir şey olacak da bunu önlüyorum diye- iradi bir müdahale olduğu kanaatindeyim.  Bu konudaki endişenin gerekçesi de Şemdinli davası. Şemdinli davasında Umut Kitabevi'ne bomba attığı ileri sürülen iki astsubay, sivil mahkeme tarafından 30 yıl gibi bir cezaya çarptırıldı.  Yargıtay’a gitti; 'Bu askeri alanda işlenmiş suç olduğu için askeri yargının yetki alanına girer' dendi. Askeri yargıya gitti, askeri yargı bunları hem serbest bıraktı hem de dava hala devam ediyor; bir sonuca ulaşmadı...  Acaba Ergenekon davasının bir bölümü itibari ile veya tamamen 'Askeri yargıya kayar mı' diye askeri yargının yetki alanını sınırlamak... Bu hem demokrasiye hem AB reform sürecine denk düştü ama zamanlama itibari ile bunun alelacele yapılmış olmasının bir siyasi planlama olduğu düşüncesindeyim.  İkincisi 28 Şubat’a benziyor mu? Biraz önce Ruşen Çakır dedi ki; 'Bu tür müdahalelerden sonra durum değişiyor.' 1960’lı yılların başı bütün Türkiye'de 27 Mayıs övgüsü ile modeli ile her tarafa süngü heykelleri, anıtları dikerek geçti.  1960’ların sonundan itibaren Türkiye'de hakim olan 27 Mayıs aleyhtarlığıdır. 71 muhtırası aynı şekilde 12 Eylül aynı şekilde hatta çok iyi hatırlıyorum. 12 Eylül döneminde bir üniversitemizde yapılan panelde 12 Eylül’ü Atatürkçülüğün restorasyonu olarak gösteren devrim tarihi profesörleri vardı.  Ama şimdi Türkiye'de '12 Eylül yargılansın' rüzgarı esiyor. 28 Şubat haksız bir müdahale olduğu için millet vicdanında reaksiyonunu doğurmuştur. Şimdi hiçkimse çıkıp, bırakın askeri müdahaleyi, ordunun muhtıra vermesini; ordunun hükümeti uyarmasından bile bahsedemiyor. Dolayısıyla ben bütün bu gelişmeleri Türkiye'nin daha demokratik bir hukuk devleti normuna ilerlemesinin sancıları olarak görüyorum.  
 
 Bunun önce bir kültür tarafı var. Bizim siyasi kültürümüz yeterince sivilleşmemiştir. Dolayısıyla yasal düzenleme ne olursa olsun, askeri müessesenin, askeri değerlerin, askeri normların siyasi kültür üzerinde derin bir etkisi var. Bugün bir resmi geçit halinde Mehmetçiği gördüğümüz zaman bende uyanan duygu ile İngiliz askeri gördüğü zaman Jack’te uyanan duygu aynı şey değildir.  Hukuki bakımdan Genelkurmay'ın Milli Savunma Bakanlığı'na bağlanması gibi standart Avrupa normu dışında başka düzenleme kalmıyor. Ben de onu erken görüyorum, onu belirteyim. Ama siyasi kültürümüz itibariyle bir de Türkiye'nin jeopolitiği, güvenlik kaygıları; bunlar son derece önemlidir. Yani Falkland harekatı sırasında İngilizlerin duygusu başkadır, bugün sokaktan çevireceğiniz İngiliz’in duygusu başkadır.  Terörün bitmesi, Türkiye'nin kendisini daha güven içinde hissetmesi, sokakta bombaların patlamadığı, okula giden çocuğumuzun başına bir şey gelmeyeceği şeklindeki güven duygusunun teşekkül etmesi, siyasi kültümüzü davranışlarımızı söylemimizi daha da sivilleştirir. Ama bu sosyolojik bir mesele... Hukuki bakımdan bu (askere sivil yargı yolunu açan düzenleme) çok önemli bir adım. Ama Anayasa Mahkemesi'nden döneceği kanaatindeyim.  
 
  Anayasa'ya uygunluk konusunda fazla bir inceleme yapılmamış, Başbakan bu konuda uyarılmamış, hatta akla bile gelmemiş. Halbuki bu yasanın Anayasa'ya aykırılığı iddiası son derece kuvvetli bir iddiadır. Anayasanın 145. maddesi 'Askeri mahalde askerler veya siviller tarafından işlenen suçlara askeri mahkemeler bakar' diyor. Çok açık. Halbuki şimdi çıkarılan kanunun iki yönü var. Bir, siviller sivil mahkemede yargılanır. Örneğin Mehmet Ali Birand askeri mahkemede yargılanmıştı. Çeşitli gazeteciler yargılanmıştı, askeri bir sırrı ifşa etti diye, bir haberden dolayı... Bu tamamen kapanıyor. Buna askerlerin fazla bir itirazı da yok.  Problem ikinci husustan geliyor. O da ceza muhakemeleri kanununda yapılan değişliklike uzun bir suç listesinin sadece savaş ve sıkı yönetim hallerinde askeri mahkemelerde görüleceği... Onun dışındakilerin Ağır Ceza Mahkemeleri'nde görüleceği şeklindeki düzenleme. Kıyamet buradan kopuyor. Şimdi Cumhurbaşkanı bunu ne yapar? Bir, Anayasa'ya aykırılık konusu CHP tarafından dile getirildiğine göre, medyada bu konuda bir takım analizler yapıldığına göre hükümetten farklı olarak Cumhurbaşkanı bu boyutu ciddi olarak inceleyecektir. Dünkü MGK toplantısında da Başbuğ’un iki grup sunuş yaptığını, bir grubun da bunun anayasaya aykırılık meselesi olduğunu görüyoruz.  Bu sebeple Cumhurbaşkanı veto edebilir. İkincisi, bir komisyon kurularak yeni bir düzenleme yapmak. Asker hukukçularla sivil hukukçular beraber oturacaklar, 'Şu suçlar askeri bakımdan son derece önemlidir. Bunları askeri mahkeme yargılasın ama AB standartları bakımından demokratikleşme bakımından, hükümetin sivilleşme politikası bakımından, şu suçları artık hakikaten askeri mahkemenin yetkisinden alalım, sivil mahkemeler baksın' diye yeni bir düzenleme yapılması.  
 
  Burada başka bir bahis de işin güvence meselesi. Bu çıkarılan kanunda; Yargıtay'da yargılanması gerekenler hariç, Anayasa Mahkemesi tarafından Yüce Divan sıfatı ile yargılanması gerekenler hariç ve Memurun muhakemat kanununun koruması altında olan sivil bürokratlar hariç, askerler hakkında doğrudan dava açılabilir sonucu çıkıyor.  Burada general düzeyine gelmiş generaller hakkında soruşturma izninin bir üst komutan tarafından ya da Milli Savunma Bakanı tarafından merci düşünülebilir yada Genelkurmay Başkanı hakkında darbeye teşebbüs suçundan soruşturma açılacaksa Başbakan tarafından izin verilmesi gibi bir takım diğer sivil üst düzey yetkililere tanınan filitrasyon yetkilerinin yeni düzenlemede yer alacağını tahmin ediyorum.  Ama bu şekilde yürürlüğe girerse, Cumhurbaşkanı onaylarsa ve Anayasa Mahkemesi yürürlüğünü durdurma kararı vermezse herhangi bir savcı, örneğin Yozgat Savcısı, 'Genelkurmay'ın falanca sözü Anayasayı ihlale teşebbüstür' diyerek soruşturma açabilecek.  İşte burada tıpkı bir müsteşarı, bir genel müdürü suçladığın zaman belli hukuki filtrelerden geçiyorsa; böyle bir korunmada yeni düzenlemede getirileceği izlenimini edindim ben. Yeni düzenlemenin iki ayağı olacak, birincisi üst düzey komuta kademesi için süzgeçler... İkincisi de hangi yetkilerin, hangi suçların Ağır Ceza'da, hangi suçların da askeri yargıda yargılanacağı. Bu korumalar bir bakıma gereklidir. Çünkü bir müsteşar, bir genel müdür, bir üst düzey yargıç, bir üst düzey komutan, yaptıkları görev sebebi ile pek çok husumetlere maruz kalabilirler.  Türkiye'de bu tür korumalar belli bir demokratik espriye uygun olmak kaydıyla gereklidir. Bu kanunda o da eksiktir. Bu da ne kadar aceleye geldiğini gösteriyor. Anayasa'ya uygunluğu müzakere edilmemiş. Ayrıca biz tapu müdürünü bile koruyoruz da bunları nasıl korumayız...  
 
  Öyle gözüküyor. Orada tabii 'Asker bastırdı, yine döndü' kanaatinin uyanmaması lazım. İkincisi de hükümetin geri adım atmamış olması lazım. Önce Cumhurbaşkanlığının incelemesi uzun sürer. Cumhurbaşkanı'na gitmesi uzun sürer. Önce bu taslak hazırlanır, Başbakan; 'Yeni bir düzenleme getiriyoruz, demokrasiye şöyle uygun, AB standartlarına böyle uygun, kurumlar arası uyum da sağlandı, zaten bildiride vardır, yeni düzenlemeyi böyle yapıyoruz' diye ortaya koyar... Abdullah Gül de bunu geri gönderir.
Davanın görüldüğü, Ankara 31'inci Ağır Ceza Mahkemesi'nin talebiyle, Adli Tıp Kurumu tarafından hazırlanan ek rapor dosyaya girdi. Davanın son duruşmasında, sanıklar Çağatay Aksu (34) ve Berk Akand'ın (33) avukatları daha önceki Adli Tıp raporunda cinsel istismar ve cinayetle ilgili bir kanıt bulunamadığını iddia etmişlerdi. Çet ailesinin avukatı Umur Yıldırım ise, özel üniversitelerde uzmanlar tarafından hazırlanan raporları mahkeme sunmuş, Çet’in, iki sanığın da cinsel istismarına uğradıktan sonra pencereden atıldığını iddia etmişti. Yıldırım, Adli Tıp Kurumu tarafından hazırlanan ilk raporda birçok hususun göz ardı edildiğini, Çet’in boyun kısmında tespit edilen kırıkla ilgili raporda açıklayıcı bilgi yer almadığını, anal bölgede tükürük ve ısırık izleri tespit edildiğini, bunun da anal bölgeden cinsel istismarı kanıtladığını belirtmişti. Adli Tıp Kurum Başkanlığı 1'inci İhtisas Kurulu tarafından hazırlanan raporda, boyun bölgesindeki kırık ile ilgili "Kişide tespit edilen boyun kemik kırığının boyna bası sonucu da meydana gelmiş olabileceği cihetle kişinin ölümünün boyna basıyla bağlı mekanik asfiksi (solunum felci) sonucu meydana gelmiş ve kısa bir süre sonra (yarım saat içinde) yüksekten atılmış olabilir. Kişinin vücudunda tespit edilen boyun kemik kırığı dahil, travmatik değişimlerin tamamı yüksekten düşme ile de mümkün" ifadeleri kullanıldı. Raporda, Çet'in ölümüyle ilgili kesin bir değerlendirme yapılmazken şu ifadeler kullanıldı: "Yüksekten düşme nedeniyle oluşan ağır genel beden travmasına bağlı yaygın vücut kemik kırıkları ile birlikte iç organ harabiyeti yaşamış olabileceği ve yaygın yumuşak doku zedelenmesi sonucunda ölüm meydana gelmiş olabilir. Ancak tüm vücutta ağır genel beden travması bulguları olması nedeniyle düşme öncesi ayrıca travmaya maruz kalıp kalmadığı, düşme olayının kendi iradesiyle mi meydana geldiği, kazara mı oluştuğu, düşme olayının bir başkası ya da başkalarının etkisiyle mi meydana geldiği, düşme eylemi öncesinde kişinin boyna basıya bağlı mekanik asfiksi (solunum felci) sonucu ölümünün meydana gelip gelmediğinin mevcut verilerle tıbben bilinemediği, olayın adli tahkikatla aydınlatılmasının uygun olacağı oy birliğiyle ek mütalaa olunur." Raporda, Çet’in kalça bölgesinde ısırık izi olduğu yönündeki iddialar için ise, "Otopsi fotoğraflarının kurulumuzda Adli Diş Hekiminin de katılımıyla yapılan incelemesinde; sağ uyluk üst uç arka yüzde gluteal sinirin hemen altında dikey seyirli birbirine paralele yakın yerleşimli, aralarında yaklaşık 1,5 santimetre izsiz alan içeren, iç yanda her biri yaklaşık 4 santimetre uzunluğunda 0,5 santimetre genişlikte olan ekimoz hatları ve her bir hattın üst ve alt uçlarında orta kısımlarında da birer adet olmak üzere ekimoz hatlarında genişleme görüldüğü dikkate alındığında, bu yaralanmanın insan ısırığı olduğuna dair güven derecesini gösteren ABFO (Amerikan Board of Forensic Odontology) koşullarına göre, insan ısırık izi olmadığı, insan dişleri yaralanmayı yaratmadığı olarak değerlendirilmiştir" ifadeleri yer aldı. Raporda ayrıca sanık Çağatay Aksu'nun avukatı Levent Ekmen'in, Çet’in olaydan önce psikolojik tedavi gördüğü, yaşadığı sorunlar nedeniyle intihar etiği yönündeki iddialar ile ilgili de şöyle denildi:  "Şule Çet'in ölümünden önceki dönemde, yakın çevresi tarafından fark edilen ciddi intihar planının eşlik ettiği aktif bir depresif tablo içinde olmadığı kanaati oluşmaktadır. Bir kişinin olaydan yaklaşık 1,5 yıl önce aldığı depresyon tanısından yola çıkarak olay anındaki ruhsal durumunu tahmin etmenin tıbben çok mümkün olmadığı bilinmektedir. 'Mirtazapin' isimli reçete ile satılan ilacı, bilgisi dışında almadıysa, son dönemdeki yazışmaları ve son dönemde ruhsal durumuna dair edinilen izlenimden yola çıkarak uyku problemleri için kullandığı düşünülebilir. Ancak buna dair resmi bir kayıt bulunmamaktadır. Yukarıda maddelerde vurgulanan tespit, yorum ve gerekçeler doğrultusunda, Şule Çet'in intihar için risk etmeni olan yoğun bir ümitsizlik duygusu içinde olmadığı ve sorun çözme becerisinin olduğu, yakın çevresi tarafından fark edilen ciddi intihar planının eşlik ettiği ağır bir depresif tablo içinde olmadığı, idrarında tespit edilen ilaç etken maddesinin kişinin intihar ettiğini gösteren somut bir tıbbi kanıt niteliğinde olmadığı görülmüştür" denildi.
Bakırköy Adliyesi'ne gelen Turgut Üregül, Cumhuriyet Savcılığı'nda kardeşi Tarık Akan olarak bilinen Tahsin Tarık Üregül ile 5 kişi hakkında suç duyurusunda bulundu.  Turgut Üregül'ün verdiği dilekçede, Tahsin Tarık Üregül ile babaları Hüseyin Yaşar Üregül ve 5 kişinin, Koza Eğitim Hizmetleri A.Ş'nin hissedarları ve yönetim kurulu üyeleri olduğunu belirtti.  Dilekçesinde, babasının 1998'de vefat ettiğini anlatan Üregül, mirasçı olarak da annesi Yaşar Üregül'ü, kardeşleri Türkan ve Tahsin Tarık ile kendisini bıraktığını ifade etti.  Üregül, başta kardeşi Tahsin Tarık Üregül ve diğer 5 kişinin, veraset ilamına uygun olarak babasından kalan hisseyi kayıtlara geçirmediğini iddia etti.  Annesinin de 2006'da vefat ettiğini belirten Turgut Üregül'ün dilekçesinde, şu ifadeler yer aldı:  ''Kardeşim Tahsin Tarık Üregül'den talep edilmesine rağmen veraset ilamının gereği yerine getirilmeyerek önce babamızdan sonra annemizden kalan hisselerimiz şirket kayıtları ve ticaret siciline tescil edilmemiştir. Babamdan ve annemden kalan hisseleri hiçbir şekilde devir ve feragat etmemiş olmama rağmen gerçek dışı belgelerle şirketteki payım gasbedilmiştir. İstanbul'da ünlü bir okul işleten şirket sadece bir öğrenciden yıllık en az 30 bin lira ücret almaktadır. Yıllardır talep ettiğim halde geçiştirilip oyalanarak uğradığım zarar, 3-4 milyon lirayı bulmaktadır.''  Üregül dilekçesinde, ''gayri resmi usul ve yasaya aykırı belgeler düzenleyerek şirkete hissedar tescili sağlayan ve adına yapılması gereken tescilleri yapmayan'' kardeşi Tahsin Tarık Üregül ile Ali Kenan Kır, Zeki İrfanoğlu, Ahmet Hüseyin Hoşbaş, Mehmet Candan Atamer ve Acun Günay hakkında suç duyurusunda bulunduğunu ifade etti.  Turgut Üregül, ''Kardeşim şöhretin verdiği şımarıklıktan dolayı bu  olayları yaptı. Okulunda her öğrenciden 30 bin lira eğitim parası alıyor ama bu ülkeye bir okul yaptırmamıştır. Babamın hisselerini vefat ettikten sonra yok ettiler. Hakkımı arayacağım'' dedi.
Avrupa’nın ölü uydusu, korkulduğu gibi inşa edildiği kıtaya düşmeyecek. Gök bilimciler, ESA’ya ait olan kullanım dışı GOCE uydusunun, okyanus veya kutup bölgelerine düşmesini bekliyor.  Gök bilimciler, 1 ton ağırlığındaki uydunun atmosfere girdiği zaman 80 km yükselikte erimeye başlayacağını, geriye bir otomobil motoru büyüklüğünde 200 kg’lık bir parçanın kalacağını belirtti.  Gravity Field and Steady-State Ocean Circulation Explorer (GOCE) uydusundan geriye kalan parça ise 90 kg’luk daha küçük parçalara bölünecek.  İtalya Uzay Ajansı, enkazın yerleşim birimlerine düşmesi olasılığının çok düşük olduğunu belirtirken, ESA, bir kişinin lotoyu kazanma olasılığının, enkazın altında kalma olasılığından 250 bin kat daha yüksek olduğunu belirtti.  Mart 2009'da göreve bavşlayan ve parlak tasarımıyla ‘Uzay’ın Ferrarisi’ olarak adlandırılan GOCE, Dünya’nın yerçekimindeki değişimleri haritanlandırmakta kullanıldı.  GOCE, yakıtı tamamen tükendiğinde 260 km yükselikten Dünya’ya düşmeye başlayacak.  ESA, 56 yıllık uzay uçuşu tarihinde, Dünya'ya 15 bin ton enkaz düştüğünü ancak bir insanın bile isabet almadığını belirtti.
İngiltere Premier Lig şampiyonu Leicester City, Hannover 96'nın kalecisi Robert Zieler'i kadrosuna kattığını duyurdu. Premier Lig'de geçtiğimiz sezonu sürpriz bir şekilde şampiyon tamamlayan Leicester, Şampiyonlar Ligi'nde yarışmacı olabilecek genişlikte bir kadro oluşturabilmek adına önemli bir hamle yaptı. Kulübün resmi internet sitesinden yapılan duyuruda, Bundesliga ekiplerinden Hannover'de forma giyen Zieler'in 2020'ye kadar Leicester forması giyeceği ifade edildi. Tıpkı Leicester gibi Devler Ligi'nde iddialı bir kadro oluşturmak isteyen Beşiktaş'ın da transfer listesinde yer alan Zieler için İngiliz ekibinin ne kadar bonservis ödediği açıklanmadı. Fakat Leicester'ın, oyuncunun sözleşmesindeki 4 milyon avroluk serbest kalma bedelini ödediği tahmin ediliyor. 2014 Dünya Kupası'nı kazanan Almanya'nın kadrosunda yer alan 27 yaşındaki kaleci Euro 2016 kadrosuna ise çağrılmamıştı. (goal)
Türk Silahlı Kuvvetleri (TSK), dün Irak'ın kuzeyindeki Hakurk ve Kandil bölgesine düzenlenen hava harekatında teröristlerce barınak ve sığınak olarak kullanılan 8 hedefi imha etti. Genelkurmay Başkanlığından yapılan açıklamaya göre, dün Hava Kuvvetleri Komutanlığına bağlı uçaklarca Irak'ın kuzeyindeki Hakurk-Kandil bölgesine hava harekatı düzenlendi. Harekatla teröristlerce barınak ve sığınak olarak kullanılan 8 hedef imha edildi.
Akhisar Belediyespor Kulüp Başkanı Hüseyin Eryüksel, yaptığı açıklamada, Arslan'la bir süredir görüş ayrılıklarının bulunduğunu, transfer döneminin sona ermesinin ardından kendisiyle bir araya geldiklerini kaydetti. Eryüksel, Arslan ile el sıkışarak yollarını ayırdıklarını belirterek, kendisine teknik direktörlük kariyerinde başarılar diledi. Geçen sezon takımın başına gelen Cihat Arslan yönetimindeki Akhisar Belediyespor, Süper Lig geçmişindeki en başarılı sezonunu geçirmişti.
Bangladeş'te bir sivil toplum kuruluşu, ülkede sellerde ölen çocukların sayısının azaltılması amacıyla bir grup Avustralyalı cankurtaranın yardımıyla ülkede olabildiğince çok çocuğa yüzme öğretmek için bir programa imza attı.  Programı BM Çocuk Fonu UNICEF'in yardımıyla yürüten Zararı Önleme ve Araştırma Merkezi'nin hedefi, ülkede yaşları 4 ila 10 olan çocuklara yüzmeyi öğretmek.  Bangladeş'te 2005 yılından bu yana yürütülen program çerçevesinde 30 binden fazla çocuğa yüzme öğretilirken, Avustralya Kraliyet Yaşam Kurtarma Topluluğu, Bangladeşli yüzme hocalarını yüzme konusunda daha da geliştirmek amacıyla ülkeye eğitmenler gönderiyor.  UNICEF'in Bangladeş'teki sağlık ve beslenme bölümünün başkanı Brithe Locatelli-Rossi, çok fazla selin meydana geldiği ülkede, 17 yaşına kadar çocuk ölümlerinin başlıca sebebinin boğulma olduğunu söyledi.  Avustralyalı eğitmenlerin ders verdiği Bangladeşli yüzücüler, yüzme havuzu olmayan köylerde, çocuklara göletlerde yüzmeyi öğretiyorlar.  Zararı Önleme ve Araştırma Merkezi'nden Kamran ul Baset, programın, kelimesi kelimesine "hayat kurtarıcı" olduğunu belirterek, "Boğularak ölmek, Bangladeş'te gerçekten büyük bir mesele. Ancak bizler bir bebeğe 90 saniye süresince yüzmeyi ya da en azından su üstünde kalmayı öğretirsek, bir hayat kurtarırız" diye konuştu.
'nın desteğiyle   tarafından düzenlenen, 30'uncu  , 18-28 Nisan 2019 tarihleri arasında sinemaseverlerle buluşacak. Dünya sinemasından özel bir seçkinin yer aldığı festivalde, kısa film ve belgesel gösterimlerinin yanı sıra bu yıl özel gösterimler de yapılacak. 10 gün sürecek festivalde 14 bölümde 120'ye yakın film, yönetmen ve oyuncuların katılımıyla izleyiciyle buluşacak. Ayrıca festival boyunca söyleşi, atölye çalışmaları ve özel etkinlikler, her yaştan Ankaralı sinemaseverler için ücretsiz olarak yapılacak. Ankara Uluslararası Film Festivali'nin bu yılki gösterimleri Büyülü Fener Kızılay Sineması'nda, FESTİLAB bölümünde yer alan söyleşi, atölye çalışmaları ve özel etkinlikler ise Karikatür Atölyesi ve Mülkiyeliler Birliği'nde yapılacak.    Ankara Uluslararası Film Festivali, bu yıl ulusal yarışma, kısa film, özel gösterimler, dünya sineması ve FESTİLAB bölümleriyle izleyiciyle buluşuyor. Ünlü oyuncu ve yönetmenlerin yer aldığı filmlerin Türkiye ve Ankara prömiyerlerinin yanı sıra, uluslararası festivallerden ödüller, alan en iyi yapıtlar da dünya sineması bölümü programında yer alacak. Festivalde Dünya Kitle İletişimi Araştırma Vakfı tarafından verilen onur ödülleri bu yılki sahiplerini buldu. 'Aziz Nesin Emek Ödülü' Kadir İnanır’a, 'Sanat Çınarı Ödülü' Nazlı Eray’a, 'Kitle İletişim Ödülü' Gülse Birsel’e 18 Nisan’da MEB Şura Salonu'nda gerçekleştirilecek açılış töreninde takdim edilecek. Ulusal uzun film yarışmasına başvuran filmler arasından, Ali Karadoğan, İrfan Demirkol ve Zeynep Ünal’dan oluşan ön seçici kurulun değerlendirmesi sonucu ön elemeyi geçen 11 film belirlendi. Yönetmen Tolga Karaçelik'in başkanlığında, gazeteci ve yayıncı Cem Erciyes, senarist ve fotoğraf sanatçısı Ebru Ceylan, oyuncular Tolga Tekin ve Tülin Özen'den oluşan seçiciler kurulu, filmleri festival sırasında seyirciyle birlikte izleyecek. Ulusal uzun film yarışmasında yer alacak filmlerden 'En İyi Film Ödülü'nü alan filmin yapımcısına 50 bin, ilk filmlere verilen 'Mahmut Tali Öngören Özel Ödülü'nü kazanan filmin yönetmenine ise 10 bin TL ödül verilecek.
Başbakanlık Afet ve Acil Durum Yönetimi Başkanlığının (AFAD) internet sitesinde yer alan bilgiye göre, saat 07.11'de Yunanistan'ın Magnesia bölgesi açıklarında 4,2 büyüklüğünde yer sarsıntısı kaydedildi. Depremin yaklaşık 10 kilometre derinlikte meydana geldiği belirlendi.
, 'ya  'da bulunan askerlerini gecikmeksizin çekmesi çağrısında bulunan kararı kabul etti. Moldova'nın sunduğu ve Kanada, Gürcistan, Romanya ile Estonya'nın destek verdiği karar tasarısı BM Genel Kurulu'nda yapılan oylamada kabul gördü. Karara 64 ülke destek verdi, 14 ülke karşı çıktı, 83 ülke ise çekimser kaldı.  Rus askerlerinin Moldova'nın ve BM'nin izni olmadan ülke topraklarında varlığını sürdürmesinden derin endişe duyulduğu belirtilen kararda Rusya'ya, askerlerini gecikmeksizin Moldova'dan çekmesi çağrısında bulunuldu.  Ukrayna ile Moldova arasında bulunan "Transdinyester Sosyalist Moldova Cumhuriyeti" tek taraflı bağımsızlığını ilan eden bir bölge olarak biliniyor. Sovyetler Birliği'nin dağılmasının ardından Rusya, 1992 yılından beri bu bölgede "barış gücü" adını verdiği askeri birlikler bulunduruyor. BM üyesi hiçbir ülkenin devlet olarak tanımadığı Transdinyester'i dünyada sadece Rusya'nın desteğiyle Gürcistan'dan tek taraflı bağımsızlığını ilan eden "Güney Osetya Cumhuriyeti" ve "Abhazya Cumhuriyeti" tanıyor. Kendi yöneticileri tarafından anayasası, bayrağı ve ulusal marşı kabul edilen Transdinyester bölgesinin ayrı bir yönetimi, meclisi, ordusu, polisi ve posta sistemi bulunuyor. Moldova, Transdinyester'in kendi toprakları olarak kabul edilmesini, Transdinyester ise ayrı bir devlet olarak tanınmak istiyor. Avrupa Güvenlik ve İşbirliği Teşkilatı (AGİT) bünyesinde Moldova ile Transdinyester arasında 1993'ten bu yana sorunun çözümüne yönelik müzakereler yürütülüyor. Transdinyester bölgesinin Rusya ile sınırı bulunmuyor ancak halkın önemli bir kısmı Rusya ile birleşmeyi talep ediyor. Ekonomik olarak zor durumdaki Transdinyester bölgesinin desteklenmesi için Rusya her yıl 1 milyar dolardan fazla kaynak aktarıyor.
Alınan bilgiye göre, Celal Bayar Bulvarı üzerinde bulunan garın birinci katındaki asma tavanın bir kısmı henüz belirlenemeyen bir nedenle çöktü. Sabah erken saatlerde yaşanan olayda yaralanan olmadı.  Polis, tavanda yaşanan çökmenin ardından çevrede güvenlik önlemi aldı. Olayla ilgili inceleme başlatıldı.
Hülya Koçyiğit, New York Presbyterian Hospital'da 3 saat süren operasyon sonrası iki gece kaldığı yoğun bakım ünitesinden normal odaya alındı. Usta oyuncunun ameliyat sonrası sağlık durumunun iyiye gittiği ve moralinin yüksek olduğu öğrenildi. 15 gün süreyle uçağa binemeyecek olan 69 yaşındaki oyuncunun, ne zaman taburcu olacağı ise yapılacak son kontrolün ardından belli olacak. Hülya Koçyiğit’in en büyük moral kaynağı ise ailesi. Eşi Selim Soydan, kızı Gülşah Alkoçlar ve damadı Ender Alkoçlar, ünlü oyuncunun yanından bir an olsun ayrılmıyor. Kızı, damadı ve eşi, ünlü oyuncuya moral veriyor.
Diplomatik kaynaklardan edinilen bilgilere göre, Çavuşoğlu, BM Genel Sekreteri Guterres ile telefon görüşmesi gerçekleştirdi. Görüşmenin içeriğine ilişkin herhangi bir bilgi paylaşılmadı.
Avrupa Birliği’nden çıkış anlamına gelen Brexit kararı sonrasında ülkede yaşayan ve/veya yaşamayı planlayanları etkileyen bir dizi kararlar alınmıştı. 16 Mart 2018 tarihi itibariyle İngiltere İçişleri Bakanlığı Ankara Anlaşması vizesi (ECAA Business “İş Kurma” ve Worker “işçi”) ile süresiz oturuma başvuru hakkını (Indefinite Leave to Remain) askıya almış ve bununla ilgili yeni bir düzenleme getireceğini açıklamıştı. Bu tarihten yaklaşık 3 ay sonra 15 Haziran 2018 tarihinde beklenen açıklama geldi ve “statement of changes” diye bilinen göçmenlik kurallarında yapılan değişiklik yayınlandı. Bu düzenlemede süresiz oturum başvuruları tekrar yürürlülüğe sokulduğu ancak bazı kritik değişiklikler ve şartlar getirildiği açıklanmıştı. Bu değişikliklerin nasıl uygulanacağı hakkında İngiltere İçişleri Bakanlığı geçtiğimiz gün (06.07.2018) yeni bir bildiri yayınladı. Yeni düzenlemeye göre, asıl başvuru sahibi ve ona bağlı eş ve çocuklar da aşağıdaki şartları sağlamaları ve bu şartları sağladıklarında bireysel olarak başvuru yapmaları gerekiyor. Yayınlanan güncel bildiriye göre; 1- Süresiz oturuma başvuru süresi 5 yıldır. 2- Bu 5 yıllık süre içerisinde her yıl için en az 180 gün Birleşik Krallık’ta bilfiil yaşama şartı aranmaktadır. 3- Bununla birlikte 18 yaşını geçmiş olan her hak sahibi, vatandaşlık sınavı olarak bilinen “Life in the UK” sınavını geçmek zorundadır. 4- Yine 18 yaşını geçen her hak sahibi, B1 seviyesinde İngilizce dil sınavını geçmek zorundadır. 5- Hak kazanmış başvuru sahibi, eşi ve 18 yaşından büyük çocukları, başvuru ücreti ödemek durumundadır. (Güncel başvuru ücreti ise kişi başı £2,389) Bu değişikliğin zamanlaması ve uygulanması konularında oluşan soru işaretlerini ortadan kaldırmak için Göçmenlik hukuku uzmanı Mehmet Polat ile değişikliğin kimleri etkileyeceğini konuştuk. Tüm bu değişiklikler sonucunda asıl merak edilen konu halihazırda 4 yılı doldurmuş ancak henüz süresiz oturum başvurusu yapmamışların da yeni duruma tabi olup olmayacağı… Polat’ın belirttiğine göre bu sorunun cevabı maalesef kuralın herkes için geçerli olduğu yönünde. Yani halen Ankara Antlaşması vizesi ile 4 yılını doldurmuş ancak henüz süresiz oturum başvurusu yapmamış olanlar da yeni getirilen şartları sağlamak zorunda. Bu anlamda 4 yılı doldurup başvuruda bulunmayanları 1 yıl fazladan süre bekliyor. Bu kararın büyük tartışma doğurması beklenen taraflarından birisi de bu kısmı. Ülkelerinden, ailelerinden, işlerinden vazgeçerek bir başka ülkeye göç edenler, bu kararı alırken yaptıkları araştırmalar sonucunda uygun olan bir ülke olarak İngiltere’yi seçtiler. Ancak şimdi bu beklenmedik durum 4 yıl sonunda süresiz oturum hakkı bekleyen insanların karşılarına yeni kurallar, dolayısıyla yeni sorunlar çıkardı. Vatandas.uk sitesindeki bilgilere göre bu durumdakilerin yeni kararlara itiraz etme hakkı bulunuyor. Zira benzer bir vaka daha önce başka bir vize türü ile ilgili de yaşanmış. (Yüksek Yetenekli Göçmen Programı) olarak bilinen vize türü 2002 ve 2008 tarihlerinde arasında İngiltere’de uygulanıyordu ve bu vize türünün vermiş olduğu haklar Ankara Anlaşması vizesinde verilen haklarla hemen hemen aynıydı. 4 sene HSMP vizesi ile ülkede bulunanlar süresiz oturum başvurusu yapabiliyorlardı. Ankara Antlaşması vizesinde olduğu gibi HSMP vizesinde de süresiz oturum başvuruları İngiltere İçişleri Bakanlığı tarafından askıya alınınca 4 yılı doldurmuş vize sahiplerinden biri değişikliğe karşı dava açtı. Davayı karara bağlayan hakim İçişleri Bakanlığı’nı haksız buldu ve kararda yapılan değişikliklerin yalnızca bu değişliklikten sonra başvuru yapanları etkileyebileceğini, bu tarihten önce başvuru yapanların haklarının korunması gerektiğini belirtti. “4 yılını İngiltere’de Ankara Anlaşmalı biri olarak geçirmiş Türk vatandaşlarının dava açması sonucunda aynı kararın verilebileceği kanaatindeyim” diyen Polat’a göre bu karar Ankara Antlaşması vizesinde de emsal olabileceğinin ve benzer bir kararın alınabileceğinin en önemli göstergesi niteliğinde.
Fetullahçı Terör Örgütü (FETÖ) soruşturması kapsamında haklarında gözaltı kararı verilen ByLock kullanıcısı 14 şüpheliden 6'sının yakalandığı bildirildi. Ankara Cumhuriyet Başsavcılığından yapılan açıklamaya göre, FETÖ'nün kriptolu haberleşme programı ByLock kullanıcısı olduğu tespit edilen eski 6 emniyet müdürü, 3 komiser, 3 polis ve 2 sivil memur hakkında gözaltı kararı verildi. Ankara Emniyet Müdürlüğü Organize Şube Müdürlüğü ekiplerince yapılan operasyonda söz konusu şüphelilerden 6'sı gözaltına alınırken, diğer zanlıların yakalanması için çalışmalar sürüyor.
Yaogan-33, ülkenin Şanşi eyaletinde bulunan Taiyüen Uydu Fırlatma Merkezi'nden, Long March (Uzun Yürüyüş)-4C roketiyle uzaya gönderildi. Fırlatma sonrası roketin birinci ve ikinci aşamaları normal şekilde çalışırken, üçüncü aşamada ise anormallikler meydana geldiği tespit edildi. Başarısızlıkla sonuçlanan fırlatma sonrasında roketin ve uydunun kalıntıları yere çakıldı. Kalıntıların nereye düştüğüne ilişkin bilgi paylaşılmazken, olaya ilişkin soruşturma başlatıldı. Çin'in kontrolden çıkan Tiangong-1 (Gök Saray-1) uzay istasyonunun ise geçen yıl nisan ayında Güney Pasifik yönüne doğru düşerken atmosferde parçalara ayrılmıştı. Uzunluğu 10,4 metre, ağırlığı 8,5 ton olan Gök Saray-1, atmosfere girdiğinde çoğu kısmı yanarak parçalanmıştı. ABD ve Rusya'dan sonra dahil olduğu "uzay yarışında" son dönemdeki hızlı gelişimiyle öne çıkan Çin, uzaktan algılama uyduları, küresel konumlandırma ve gözlem uyduları, yörüngede daimi uzay istasyonu inşası, Ay çalışmaları, Mars ve Jüpiter'i keşif gibi iddialı projeleriyle 2045'te "uzayın lideri" olmayı hedefliyor.
Her yıl havanın ısınmasıyla birlikte Afrika'dan Türkiye'ye doğru göç eden ve bilinçsiz avcılık faaliyetleri nedeniyle nesli tehlike altında olan kara leyleklerin, Türkiye'den Afrika'ya dönüş yolculuğu başladı. Göç yolunda görüntülenen kara leylek sürüsü Doğa Koruma ve Milli Parklar Isparta Eğirdir Şefliği koruma ekiplerinin yüzünü güldürdü. Kara leylekleri görüntüleyen şeflik çalışanlarından doğa ve yaban hayat tutkunu Hacı İbrahim Güzel ve şef Hasan Eryiğit, görevleri gereği doğa ve yaban hayatı ile iç içe olduklarını, rutin koruma faaliyetleri sırasında kara leylek sürüsü ile karşılaşmaktan mutluluk duyduklarını açıkladı. Yaban hayatının korunmasının gelecek nesiller açısından çok önemli ve her ferdin sorumluluğunda olduğunu belirten Hacı İbrahim Güzel, “Bizler görevimiz gereği üzerimize düşeni yerine getirmekle birlikte, toplumsal farkındalık yaratabilmek adına fotoğrafla belgelemeye de büyük önem veriyoruz. Göçmen bir kuş türü olan kara leylek, Anadolu göç rotaları üzerinde yer alan Göller Bölgesi'ni kullanırken, biyolojik çeşitlilik açısından zengin bir varlığa sahip olan Isparta ve çevresinde de gözlemlenmektedir. Umuyoruz ki bu sene de kışı Afrika kıtasında sorunsuz bir şekilde geçirdikten sonra önümüzdeki yıl tekrar bizleri selamlamak üzere geri dönerler" dedi. Isparta'nın Gelendost İlçesi'nde gözlemledikleri kara leylek sürüsünün sonbaharın habercisi göçmen kuş türlerinden olduğunu belirten şef Hasan Eryiğit ise özellikle bilinçsiz bir şekilde sözde avcılar tarafından icra edilen yasa dışı avcılık faaliyetlerine dikkat çekti. Bu gibi hassas türlerin varlığının gelecek açısından önemine de değinen Eryiğit, “Türü tehlike altında olan her bir türün yok olması aslında bize tanınan sürenin de daraldığını ortaya koymaktadır. Ekolojik dengesi bozulmuş bir dünya hasta bir bünyeye benzer. Bu olumsuz sürecin önüne geçmek toplumun her bir bireyinin sorumluluğudur. Bu toplumsal bir eğitim ve gelişim süreci ve her vatandaşımızı daha da geç olmadan duyarlı olmaya davet ediyorum" diye konuştu. Yasadışı avcılık faaliyetlerine karşı vatandaşların 156 numaralı Jandarma İhbar Hattı'na ihbarda bulunmaları gerektiği de belirtildi.
İstanbul 58. Asliye Ceza Mahkemesi'nde görülen duruşmaya, "Taksirle bir kişinin yaralanmasına neden olmak" suçundan 3 aydan 1 yıla kadar hapsi istenen tutuksuz sanık Mihail Mişel Kalaonra ve şikayetçi   katılmadı. Tarafları, avukatları temsil etti. Hakim Mehmet Arslan, Adli Tıp Kurumu Trafik İhtisas Dairesi'nden raporun ulaştığını tutanağa geçirdi. Rapora göre, sanık Mihail Mişel Kalaonra'nın aracın içerisinden her an yolcu inebileceğini öngörerek ikazda bulunup kontrollü ve tedbirli şekilde seyrini sürdürmediği gerekçesiyle kusurlu bulundu. Raporda, şikayetçi Meltem Cumbul ise aracın sağ kapısından inmesi gerekirken sol kapıdan inerek kontrolsüz şekilde geçiş yapmasından dolayı kusurlu bulundu. Meltem Cumbul'un avukatı Harika Kocacık, rapora katılmadığını belirterek "Sanığın kusuruyla müvekkilim yaralanmıştır. Şikayetçiyiz, cezalandırılmasını talep ederim" dedi. Sanık avukatı ise "Tek taraflı kusurdan kaynaklı bir olay değildir. Eşit kusurlulardır. Beraatine karar verilsin" diye konuştu. Hakim, sanık Mihail Mişel Kalaonra'yı "Taksirle yaralanmaya neden olmak" suçunu işlediğinin sabit olduğu gerekçesiyle iyi halini dikkate alarak 3 bin lira adli para cezasına çarptırdı. Sanığın sabıkası olmamasını da dikkate alan hakim, hükmün açıklanmasını geri bıraktı. Sanık, 5 yıl içinde suç işlemediği takdirde bu cezası düşecek. Meltem Cumbul, 2 Temmuz'da mahkemede verdiği ifadesinde şunları söylemişti: "Olay günü bindiğim taksi beni indirmek için durdurduğunda, aracın sağ tarafı inmeye müsait değildi. Aracın solundan yolu kontrol ederek indim. Yolda sanığın aracının benim bulunduğum araçtan çok geride bulunduğunu gördüm. Yolun sağ tarafını kontrol ederek geçişe başladım. Sanık aracıyla hızlı bir şekilde gelip, benim sol omzuma çarptı. Çarpmanın etkisiyle yere düşüp yaralandım. Olay sırasında sanığın aracı hızlıydı. O sırada bizim aracımızı sollayıp geçmesi de bence trafik kurallarına aykırıydı. Sanığın aracı bana çarpacağı sırada ani bir refleksle geriye adım attım. Bu nedenle aracın daha fazla bana zarar vermesine engel oldum. Sanık tedbirsiz, dikkatsiz olmuştur. Benim yaralandığımı, yere düştüğümü görmemesi mümkün değildir. Bilerek olay yerinden uzaklaşmıştır. Bu olay nedeniyle maddi ve manevi zararım oldu. Zararlarım giderilmedi. Sanıktan şikayetçiyim, cezalandırılmasını istiyorum."
Eskişehir'de Kentpark'ın yanından geçen Porsuk Çayı'nda, Batuhan Güldoğan ile arkadaşı Alican Türk buz tutan Porsuk Çayı'nın üzerinde tek bisiklete binerek dolaşmaya başladı. Ancak bir süre sonra dolaşırken bastıkları buz aniden kırılınca iki çocuk suya gömüldü. Çocuklardan biri buzlara tutunurken diğeri suda kayboldu. Vatandaşların ihbarı üzerine olay yerine itfaiye, polis, 112 sağlık ve arama kurtarma ekipleri sevk edildi. Görgü tanıklarının ifadesine göre gelen ekipler ilk olarak buza tutunan çocuğa can simidi attı. Can simidini bir süre tutan çocuk daha sonra dayanamayarak kendini suya bıraktı. Olay yerine gelen dalgıçlar Sami Sipahi Ortaokulu öğrencisi oldukları belirtilen Batuhan Güldoğan ve Alican Türk'ün cesetleri ile bisikleti çıkardı. 2 çocuğun cesedi otopsi için Eskişehir Osmangazi Üniversitesi Tıp Fakültesi Hastanesi morguna kaldırıldı, olayla ilgili soruşturma sürüyor.
